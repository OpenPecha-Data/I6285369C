༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScanInputForm-TitlePage
Work W3CN7087 ImageGroup: 13CN7091
LCCN: n/a ISBN: n/a
Title:
སྙན་འགྲེལ་དཔེ་དཀོན་གཅེས་བཏུས།
snyan'greldpedkongcesbtus/
Author: to-be-supplied
to-be-supplied
Descriptor: n/a
OriginalPublication: n/a
Place n/a
Publisher: n/a
Date: n/a
Volume 3
TotalVolumes: 10
TBRCPages: 2
IntroductoryPages: n/a
TextPages: n/a
ScanningInformation: ScannedatTibetanBuddhistResourceCenter,1430MassachusettsAve,5thFloor
Cambridge,Mass.02138.

དཀར་ཆག
སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་
མེ་ལོང་། ..དོང་པཎ་ཆེན་ཕྱོགས་ལས་རྣམ་རྒྱལ 1
སྙན་ངག་མེ་ལོང་གི་འགྲེལ་བ་དེ་ཉིད་གསལ་བ། ·བོ་དོང་པཎ་ཆེན་ཕྱོགས་ལས་རྣམ་རྒྱལ། 40
སྙན་ངག་གི་དོན་རྒྱན་རབ་ཏུ་གསལ་བའི་མེ་ལོང༌། ·བོ་དོང་པཎ་ཆེན་ཕྱོགས་ལས་རྣམ་རྒྱལ།182
གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་
བསྟན་བཅོས་ཡིད་ཀྱི་ཤིང་རྟ། ·བོ་དོང་པཎ་ཆེན་ཕྱོགས་ལས་རྣམ་རྒྱལ།200
སྙན་ངག་གི་ལུས་མཛེས་པར་བྱེད་པ་དོན་རྒྱན་སུམ་
རྩ་ལྔ་བ།.... ·བོ་དོང་པཎ་ཆེན་ཕྱོགས་ལས་རྣམ་རྒྱལ།269
དོན་རྒྱན་རབ་ཏུ་གསལ་བའི་མེ་ལོང༌། ·བོ་དོང་པཎ་ཆེན་ཕྱོགས་ལས་རྣམ་རྒྱལ།274
སྙན་ངག་གི་རྒྱན་གསལ་བྱེད་མདོར་བསྡུས་པ་དབྱངས་ཅན་དགའ་བས་
……… བོ་དོང་པཎ་ཆེན་ཕྱོགས་ལས་རྣམ་རྒྱལ།293སྦྱར་བ།
དོན་རྒྱན་སུམ་ཅུ་རྩ་ལྔའི་རྩ་འགྲེལ། …བོ་དོང་པཎ་ཆེན་ཕྱོགས་ལས་རྣམ་རྒྱལ།301
སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན།. ·བོ་དོང་པཎ་ཆེན་ཕྱོགས་ལས་རྣམ་རྒྱལ།309
རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་
རིམ་པར་ཕྱེ་བ་དང་པོ། ·བོ་དོང་པཎ་ཆེན་ཕྱོགས་ལས་རྣམ་རྒྱལ།333
སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་
ཕྱེ་བ་གཉིས་པ། …བོ་དོང་པཎ་ཆེན་ཕྱོགས་ལས་རྣམ་རྒྱལ།353
1

དཀར་ཆག
རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་འདོད་པ་འཇོ་བ་དངོས་གྲུབ་ཀྱི་
སྙེ་མ་ཞེས་བྱ་བ་རིམ་པར་ཕྱེ་བ་གསུམ་པ། ·བོ་དོང་པཎ་ཆེན་ཕྱོགས་ལས་རྣམ་རྒྱལ།414
ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་མངགས་པའི་སྐོར་ཏེ་
རིམ་པར་ཕྱེ་བ་བཞི་པ།. ·བོ་དོང་པཎ་ཆེན་ཕྱོགས་ལས་རྣམ་རྒྱལ།563
2

༄༅། །སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་
མེ་ལོང་ཞེས་བྱ་བ་བཞུགས་སོ །
བོ་དོང་པཎ་ཆེན་ཕྱོགས་ལས་རྣམ་རྒྱལ།
ད་ནི་སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང་བཤད་
པར་བྱ་སྟེ། །གདོང་བཞི་གདོང་གི་པད་ཚལ་གྱི། །ངང་བའི་བུ་མོ་ཐམས་ཅད་དཀར། །དབྱངས་ཅན་
མ་ནི་ཁོ་བོ་ཡི། །ཡིད་ལ་རིང་དུ་གནས་པར་མཛོད། །བསྟན་བཅོས་སྔ་མ་རྣམས་བསྡུས་ཤིང༌། །སྦྱོར་
བ་རྣམས་ཀྱང་ཉེར་མཚོན་ཏེ། །ཇི་ལྟར་ནུས་བཞིན་བདག་གིས་། །སྙན་ངག་དག་གི་མཚན་ཉིད་བྱ། །
སྙན་ངག་ལ་ནི་ལུས་དང་རྒྱན། །རྣམ་པ་གཉིས་སུ་མཁས་པས་བསྟན། །ལུས་ནི་རེ་ཞིག་འདོད་པ་ཡི། །
དོན་ཅན་རྣམ་བཅད་ཚིག་གི་ཕྲེང༌། །དེ་ཡང་ཚིགས་བཅད་ལྷུག་པ་དང༌། །སྤེལ་མ་རྣམ་གསུམ་ཉིད་དུ་
གནས། །ཚིགས་བཅད་རྐང་བཞི་ཅན་དེ་ཡང༌། །བྲྀཏྟ་ཛཱ་ཏི་ཞེས་རྣམ་གཉིས །དེ་ཡི་སྤྲོས་པ་མཐའ་
དག་ནི། །སྡེབ་སྦྱོར་གཞུང་དུ་ངེས་པར་བསྟན། །རིག་དེ་སྙན་ངག་རྒྱ་མཚོ་ནི། །ཟབ་མོར་འཇུག་
འདོད་རྣམས་ཀྱི་གྲུ། གྲོལ་བ་དང་ནི་རིགས་དང་མཛོད། །འདུས་པ་ཞེས་པ་དེ་འདྲ་ཡི །ཚིགས་
བཅད་རྒྱ་ཆེ་ས་རྒས་བཅིངས། །ཆ་ཤས་རང་བཞིན་ཕྱིར་མ་བརྗོད། །སརྒས་བཅིངས་པ་སྙན་ངག་ཆེ། །
དེ་ཡི་མཚན་ཉིད་བརྗོད་པར་བྱ། །ཤིས་བརྗོད་ཕྱག་བྱའི་དངོས་པོ་ནི། །ངེས་པར་བསྟན་པའང་དེ་
ཡི་། །སྔོན་བྱུང་གཏམ་ལས་གྱུར་པའམ། །གཅིག་ཤོས་ལེགས་པ་ལ་བརྟེན་པ། །སྡེ་བཞི་འབྲས་
བུའི་དབང་གྱུར་དང་། །མཁས་ཤིང་ཡིད་འོང་འདྲེན་པ་ཅན། །གྲོང་ཁྱེར་རྒྱ་མཚོ་རི་དང་དུས། །ཉི་ཟླ
འཆར་བའི་བསྔགས་པ་དང༌། །སྐྱེད་ཚལ་ཆུ་ཡི་རོལ་རྩེད་དང༌། །ཆང་འཐུང་དགའ་བའི་དགའ་སྟོན་
1

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དང་། །བསླུ་བ་དང་ནི་བག་མ་དང༌། །གཞོན་ནུ་སྐྱེ་དང་འཕེལ་བ་དང༌། །འགྲོ་དང་ཕོ་ཉ་བགྲོད་པ་
དང༌། །གཡུལ་དང་འདྲེན་པ་དར་བས་ཀྱང་།།བརྒྱན་པར་གྱུར་ཀྱང་མདོར་བསྡུས་མིན། །ཉམས་དང་
འགྱུར་བ་དག་གིས་གཏམ། །སརྒ་ཤིན་ཏུ་རྒྱ་ཆེ་མིན། །མཉན་འོས་བྲྀཏྟ་ལེགས་མཚམས་སྦྱར། །ཀུན་
ཏུ་སརྒ་དག་གི་མཐའ། །ཐ་དད་ལྡན་པས་འཇིག་རྟེན་དགའ། །སྙན་ངག་དམ་པའི་རྒྱན་ལྡན་ནི། །
བསྐལ་བའི་བར་དུ་གནས་པར་འགྱུར། །གང་ཞིག་ཡན་ལག་འགག་དམན་ཡང༌། །གལ་ཏེ་སྦྱར་
རྣམས་ཕུན་ཚོགས་ཀྱིས། །དེ་རིག་མགུ་བར་བྱེད་པ་ན། །འདིར་ནི་སྙན་ངག་སྐྱོན་མ་ཡིན། །རྐང་བ་
མེད་པའི་ཚིག་རྒྱུན་ནི། །ལྷུག་པ་བརྗོད་པ་དག་དང་གཏམ། །སྤེལ་མ་ཟློས་གར་ལ་སོགས་ཏེ། །དེ་
དག་ཉིད་ནི་གཞན་ན་རྒྱས། །སྤྱིར་བསྟན་པའི་ལེའུ་སྟེ་དང་པོའོ །
སྙན་ངག་མཛེས་པར་བྱེད་པ་ཡི། །ཆོས་རྣམས་རྒྱན་ཞེས་རབ་ཏུ་བརྗོད། །དེ་ནི་ད་ལྟའང་
རྣམ་རྟོག་སྟེ། །དེ་དག་མ་ལུས་སུ་འཆད་འགྱུར། །འོན་ཀྱང་རྣམ་རྟོག་ས་བོན་ནི། །སྔོན་གྱི་སློབ་དཔོན་
རྣམས་ཀྱིས་བསྟན། །དེ་ཉིད་རབ་ཏུ་ལེགས་སྦྱར་ཕྱིར། །ཡོངས་སུ་ངལ་འདི་བདག་གིས་སོ། །རང་
བཞིན་བརྗོད་དང་དཔེ་དང་ནི། །གཟུགས་ཅན་གསལ་བྱེད་བསྐོར་བ་དང༌། །འགོག་དང་དོན་གཞན་
བཀོད་པ་དང༌། །ལྡོག་པ་ཅན་དང་སྲིད་པ་དང༌། །བསྡུས་དང་ཕུལ་བྱུང་རབ་རྟོག་དང༌།།རྒྱུ་དང་ཕྲ་མོ་
ཆ་དང་རིམ།།དགའ་དང་ཉམས་ལྡན་གཟི་བརྗིད་ཅན། །རྣམ་གྲངས་བརྗོད་དང་ཀུན་ཏུ་ཕན། །རྒྱ་ཆེ་
བསྙོན་འདོར་སྦྱོར་བ་དང༌། །ཁྱད་པར་མཚུངས་པར་སྦྱོར་བ་དང༌། །འགལ་དང་སྐབས་མིན་བསྟོད་
པ་དང༌། །ཟོལ་བསྟོད་ངེས་པར་བསྟན་པ་དང༌། །ལྷན་ཅིག་བརྗོད་དང་ཡོངས་བརྗེས་ཤིས། །རབ་
སྤེལ་དེ་ནས་དགོངས་པ་ཅན། །འདི་དག་སྙན་ངག་དག་གི་ནི། །རྒྱན་དུ་སྔོན་གྱི་མཁས་པས་བསྟན། །
དངོས་པོ་རྣམས་ཀྱི་རང་བཞིན་དང༌། །གནས་སྐབས་སྣ་ཚོགས་མངོན་གསལ་བྱེད། །དེ་ནི་རང་
བཞིན་བརྗོད་པ་དང༌། །རིགས་ཞེས་དང་པོའི་རྒྱན་ཡིན་དཔེར། །མཆུ་ནི་དམར་ཞིང་གུག་པ་དང༌། །
གཤོག་པ་ལྗང་ཞིང་མཉེན་པ་དང༌། །མགྲིན་པ་ཁ་དོག་སུམ་ཕྲེང་ཅན། །ནེ་ཙོ་འདི་དག་ཚིག་འཇམ་
ལྡན། །མགྲིན་པའི་ནང་ནས་སྙན་སྒྲོག་ཅིང༌། །མིག་ནི་ཀུན་ཏུ་འཕྲུལ་བ་ཡི། །ཕུག་རོན་རྩེ་འདོད་
དགའ་མ་ལ། །ཡོངས་སུ་བསྐོར་ནས་མཆུ་དག་སྦྱོར། །དགའ་མ་ཡི་ནི་རེག་པ་འདིས །ལུས་ལ་སྤུ་
2

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ལོང་རྒྱས་པ་དང༌། །ཡིད་ནི་བདེ་བར་བྱེད་པ་དང༌། །མིག་དག་ཟུམ་པར་བྱེད་ཅིང་འཇུག །མགྲིན་
སྔོན་ལག་ན་ཐོད་པ་ནི། །གནས་པ་ཟླ་བའི་ཅོད་པན་དང༌། །སྣུམ་ཞིང་དམར་བའི་རལ་བ་ཅན། །ཁྱུ་
མཆོག་རྒྱལ་མཚན་འཁྲུངས་པར་གྱུར།།རིགས་དང་བྱ་བ་ཡོན་ཏན་རྫས། །རང་བཞིན་བརྗོད་པ་འདི་
འདྲ་འདི། །བསྟན་བཅོས་རྣམས་ལ་རྒྱལ་སྲིད་ཉིད།།སྙན་ངག་ལ་ཡང་འདི་འདོད་།།
ཇི་ལྟར་ཅི་ཞིག་ལྟར་མཚུངས་པར། །གསལ་བར་གང་དུ་རྟོགས་བྱེད་པ། །དེ་ནི་དཔེ་ཞེས་
བྱ་སྟེ་དེས། །སྤྲོས་པ་འདི་ནི་རབ་བཤད་བྱ། །མཛེས་མ་ཁྱོད་ཀྱི་ལག་མཐིལ་ནི། །ཆུ་སྐྱེས་བཞིན་དུ་
ཀུན་ཏུ་དམར། །ཞེས་པ་ཆོས་དཔེ་དངོས་སུ་ནི། །མཚུངས་པའི་ཆོས་དག་བསྟན་ཕྱིར་རོ །ཁྱོད་ཀྱི་
གདོང་ནི་པདྨ་བཞིན། །མིག་དག་ཨུཏྤལ་སྔོན་པོ་བཞིན། །ཞེས་པ་ཆོས་གཅིག་རྟོགས་བྱེད་པ། །དེ་ནི་
དངོས་པོའི་དཔེ་ཉིད་། །ཁྱོད་ཀྱི་གདོང་བཞིན་པདྨ་ནི། །རྣམ་པར་རྒྱས་པར་གྱུར་ཞེས་པ། །དེ་ནི་
གྲགས་པ་ཟློག་པའི་ཕྱིར། །ཟློག་པའི་དཔེ་ཞེས་བྱ་བར་འདོད། །ཁྱོད་ཀྱི་ཞལ་བཞིན་ཆུ་སྐྱེས་ཏེ། །ཆུ་
སྐྱེས་བཞིན་དུ་ཁྱོད་ཀྱི་ཞལ །ཞེས་པ་ཕན་ཚུན་ཁྱད་འཕགས་ནི། །རྗོད་པར་བྱེད་འདི་ཕན་ཚུན་དཔེ། །
ཁྱོད་ཞལ་པདྨ་ཉིད་དང་མཚུངས། །གཞན་ནི་འགའ་ཞིག་དང་ཡང་མིན། །ཞེས་པ་མཚུངས་པ་གཞན་
ཟློག་ཕྱིར། །འདི་ནི་ངེས་པ་ཉིད་ཀྱི་དཔེ། །རེ་ཞིག་ཁྱོད་གདོང་པདྨ་ཡི། །རྗེས་མཐོང་གཞན་ཡང་དེ་
འདྲ་བ། །གལ་ཏེ་ཡོད་ན་དེ་བྱེད་འབྱུང༌།།ཞེས་པ་འདི་ནི་ངེས་མེད་དཔེ། །ཁྱོད་གདོང་མཛེས་པ་ཁོ་ན་
ཟླ་བའི་རྗེས་སུ་འགྲོ་མིན་ཏེ།ཡིས། །ཟླ་བའི་རྗེས་སུ་འགྲོ་མིན་ཏེ། །དགའ་སྐྱེད་ལས་ཀྱིས་ཀྱང་ཞེས་པ། །འདི་འདྲ་བསྡུས་པའི་
དཔེ་ཡང་ཡོད། །ཁྱོད་ཀྱི་ཞལ་ནི་ཁྱོད་ཉིད་ལ། །མཐོང་ཞིང་ཟླ་བ་མཁའ་ལ་མཐོང་། །དེ་ཉིད་ཁོ་ན་ཐ་
དད་དེ། །གཞན་མེད་ཅེས་འདི་ཕུལ་བྱུང་དཔེ། །དེ་ཡི་བཞིན་དཔལ་ང་ཉིད་ལ། །ཡོད་ཅེས་ཟླ་བ་
སྙེམས་མི་དགོས། །པདྨ་ལ་ཡང་དེ་ཡོད་ཕྱིར། །ཞེས་པ་འདི་ནི་རབ་རྟོག་དཔེ། །སྨིན་ལེགས་གལ་ཏེ་
པདྨ་འགའ། །རྣམ་པར་འཕྲུལ་བའི་མིག་ལྡན་ན། །ཁྱོད་ཀྱི་བཞིན་གྱི་དཔལ་འཛིན་། །ཞེས་པ་འདི་
ནི་རྨད་བྱུང་དཔེ། །ལུས་ཕྲ་ཁྱོད་གདོང་རི་བོང་ཅན། །ཞེས་བརྟགས་ཁྱོད་གདོང་བསམ་པ་ཡིས། །ཟླ་
བ་ཡི་ཡང་རྗེས་སུ་སྙེགས །ཞེས་འདི་རྨོངས་པའི་དཔེ་རུ་བཤད། །པད་ནང་བུང་བ་འཁོར་རམ་ཅི། །
ཁྱོད་གདོང་ལ་མིག་གཡོ་འམ་ཅི། །བདག་གི་སེམས་ནི་རྣམ་པར་གཡོ། །ཞེས་པ་འདི་ནི་ཐེ་ཚོམ་དཔེ། །
3

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཟླ་བ་སྐྱེངས་བྱེད་མཛེས་པ་འདི། །ཟླ་བས་ཚར་གཅོད་པདྨའི་མིན། །དེ་ཕྱིར་ཁྱོད་ཀྱི་གདོང་ཉིད་། །
ཞེས་པ་འདི་ནི་ངེས་པའི་དཔེ། །བསིལ་ཟེར་ཅན་གྱི་དགྲ་ཟླ་དང༌། །དཔལ་དང་ལྡན་དང་བཟང་
གིས། །ཁྱོད་ཀྱི་གདོང་ནི་ཆུ་སྐྱེས་བཞིན། །ཞེས་པ་སྦྱར་བའི་དཔེ་རུ་བཤད། །མཚུངས་པའི་སྒྲ་ཡིས་
བརྗོད་བྱའི་ཕྱིར། །མཉམ་ཉིད་དཔེ་སྟེ་ཇི་ལྟར་ན། །སྐྱེད་ཚལ་ཕྲེང་འདི་བུ་མོ་བཞིན། །མཛེས་ལྡན་པཱ་
ལ་ཀཱ་ན་ན། །པདྨ་རྡུལ་མང་ཟླ་བ་མཛད། །དེ་དག་ལས་ནི་ཁྱོད་ཀྱི་བཞིན། །མཚུངས་པ་ལ་ཡང་ཁྱད་
པར་བཅས། །ཞེས་པ་སྨད་པའི་དཔེ་རུ་འདོད། །པདྨས་ཚངས་པའང་མཆོག་ཏུ་སྐྱེད། །ཟླ་བ་བདེ་
འབྱུང་གཙུག་གིས་འཛིན། །དེ་དག་ཁྱོད་གདོང་མཚུངས་ཞེས་པ། །དེ་ནི་བསྔགས་པའི་དཔེར་
བརྗོད་དོ། །ཡོན་ཏན་ལྡན་ནམ་སྐྱོན་གྱུར་ཀྱང༌། །ཁྱོད་གདོང་ཟླ་བ་མཚུངས་ཞེས་པ །བརྗོད་འདོད་
བདག་གི་ཡིད་ལ་ཡོད། །ཅེས་པ་བརྗོད་འདོད་དཔེ་ཞེས་རིག །འདབ་བརྒྱ་པ་དང་སྟོན་ཟླ་དང༌། །
ཁྱོད་ཀྱི་བཞིན་དང་གསུམ་པོ་ནི །ཕན་ཚུན་རྣམ་པ་འགལ་ཞེས་པ། །དེ་ནི་འགལ་བའི་དཔེར་
བརྗོད་དོ། །དྲི་མ་ལྡན་ཞིང་བེམ་པོ་ཡི། །ཟླ་བ་ལ་ནི་ཁྱོད་གདོང་དང༌། །འགྲན་པའི་ནུས་པ་ནམ་ཡང་
མེད། །ཅེས་པ་དགག་པའི་དཔེ་ཉིད་དོ། །ཁྱོད་གདོང་རི་དྭགས་མིག་གིས་མཚན། །ཟླ་བ་རི་དྭགས་
ཉིད་ཀྱིས་མཚན།།དེ་ལྟ་ན་ཡང་འདི་མཚུངས་ཉིད།།ཁྱད་འཕགས་མིན་ཞེས་མཛེས་པའི་དཔེ།།འདི་
ནི་བཞིན་ཉིད་པདྨ་མིན།།འདི་དག་བུང་བ་མ་ཡིན་མིག །ཅེས་པ་རྣམ་གསལ་མཚུངས་པ་ལས། །དེ་
ནི་དེ་ཉིད་བརྗོད་པའི་དཔེ། །ཟླ་བ་པདྨ་དག་གི་ནི།།མཛེས་པ་ལས་འདས་ཁྱོད་ཀྱི་གདོང༌།།
རང་ཉིད་དང་མཚུངས་པར་གྱུར། །ཅེས་པ་ཐུན་མོང་མིན་པའི་དཔེ། །པདྨ་མཛེས་པའི་སྙིང་ཀུན། །
འགའ་ཞིག་དག་ཏུ་བསྡུས་པ་བཞིན། །ཁྱོད་ཞལ་རྣམ་པར་མཛེས་ཞེས་པ། །དེ་ནི་བྱུང་མིན་དཔེ་ནས་
རིག །ཟླ་བའི་གཟུགས་ལས་དུག་བཞིན་དང༌། །ཙན་དན་དག་ལས་མེ་བཞིན་དུ། །ཞལ་འདི་ལས་ནི་
རྩུབ་མོའི་ཚིག །ཅེས་པ་སྲིད་པ་མིན་པའི་དཔེ། །ཙན་དན་ཆུ་དང་ཟླ་བའི་ཟེར། །ཟླ་ཤེལ་སོགས་
བཞིན་ཁྱོད་ཀྱི་ནི།།རིག་པ་བསིལ་ཞེས་ཁྱད་པར་དག།གསལ་བར་བྱེད་པ་མང་བའི་དཔེ། །ལུས་ཕྲ་
ཁྱོད་ཀྱི་བཞིན་རས་ནི། །ཟླ་བའི་དཀྱིལ་འཁོར་ལས་བཏོན་བཞིན། །པདྨའི་ནང་ནས་ཕྱུང་བ་བཞིན། །
ཞེས་པ་འདི་ནི་རྣམ་འགྱུར་དཔེ། །ཉི་ལ་འོད་བཞིན་ཉི་མ་ཡིས། །ཉིན་བཞིན་ཉིན་གྱི་མཁའ་ལ་
4

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
བཞིན། །རྣམ་པར་གནོན་པས་ཁྱོད་ལ་དཔལ། །འཛིན་ཞེས་དེ་ནི་ཕྲེང་བའི་དཔེ། །གང་ཡང་ངག་
དོན་ཉིད་ཀྱིས་ནི། །གལ་ཏེ་ངག་དོན་ཉེར་འཇལ་ན། །ངེས་དོན་དཔེ་དེ་མི་སྨྲའོ། །གཅིག་དང་དུ་མས་
དེ་རྣམ་གཉིས། །ཁྱོད་གདོང་མིག་ནི་མི་བརྟན་ཞིང་། །སོ་ཡི་འོད་ཟེར་རབ་གསལ་བ། །འདམ་སྐྱེས་
བུང་བ་གཡོ་ལྡན་ནི། །གེ་སར་དག་གིས་མཚོན་བཞིན་མཛེས། །པདྨ་ཅན་བཞིན་ལུས་ཕྲ་མ། །པདྨ་
བཞིན་དུ་དེ་ཡི་གདོང༌། །སྦྲང་རྩི་སྤྱོད་པས་བཞིན་དུ་ནི། །བདག་གིས་འཐུངས་ཤིང་འཐུངས་ཤིང་
རྩེས། །དངོས་པོ་འགའ་ཞིག་ཉེར་བཀོད་ནས། །དེ་ཡི་ཆོས་མཐུན་རབ་བཀོད་པ། །མཉམ་པ་ཉིད་དུ་
རྟོགས་པ་ཅན། །ཟླ་བོ་དངོས་པོའི་དཔེ་ཡིན་དཔེར། །རྒྱལ་བོ་རྣམས་ནི་སྐྱེས་གྱུར་ཀྱང་། །ད་ལྟའང་
ཁྱོད་འདྲ་གཅིག་ཀྱང་མེད། །ཡོངས་འདུ་རྣམས་ལ་རྐང་འཐུང་། །གཉིས་པ་ངེས་པར་ཡོད་པ་མིན། །
ལྷག་པས་དམན་པ་བྱ་བ་ཡི། །ཆོ་ག་གཅིག་ལ་རབ་བསྡུས་ནས། །གང་སྨྲས་དེ་ནི་མཚུངས་པ་དག །
སྦྱོར་བའི་དཔེ་རུ་བཤད་དེ་དཔེར། །པུ་ལོ་མ་དགྲ་མཐོ་རིས་དང༌།།ཁྱོད་ནི་ས་སྲུང་མེལ་ཚེ་བྱེད། །དེ་
ཡིས་དྲག་ལྡན་ལྷ་མིན་དང༌། །ཁྱོད་ཀྱིས་མི་ཡི་བདག་པོ་འཇོམས།།རྒྱལ་བོ་མཛེས་པས་ཟླ་བ་དང༌། །
གཟི་བྱིན་གྱིས་ནི་ཉི་མ་དང་། །བརྟན་པས་རྒྱ་མཚོའི་རྗེས་སུ་བྱེད། །ཅེས་པ་འདི་ནི་རྒྱུ་དཔེར་དྲན། །
བློ་ལྡན་མི་དགྱེས་མེད་གང་ལ། །ངེས་པར་དཔེ་ཡི་སྐྱོན་དག་ནི། །ཐ་དད་རྟགས་དང་ཚིག་ལ་མེད། །
དམན་དང་ལྷག་པ་ཉིད་ལའང་མེད། །མ་ནིང་འདི་འགྲོ་བུད་མེད་བཞིན། །བུད་མེད་འདི་སྨྲ་སྐྱེས་པ་
བཞིན། །བདག་གི་གྲོགས་འདི་སྲོག་རྣམས་བཞིན། །རིག་པ་རྣམས་སྒྲུབ་ནོར་བཞིན་ནོ། །ས་གཞི་
སྐྱོང་བ་ཁྱོད་བཞིན་དུ། །ལྷ་ཡི་རྒྱལ་བོ་རྣམ་པར་མཛེས། །ཚ་ཟེར་ཅན་གྱི་ནུས་པ་ལ། །མི་བདག་གཟི་
ཡིས་འགོངས་པར་ནུས །ཞེས་པ་དེ་ལྟ་བུ་ལ་སོགས།།སྐལ་བཟང་ནམ་ཡང་གཏོང་མིན་ཉིད།།སྦྱོར་
བ་འགའ་ལ་ངག་རིག་རྣམས། །མི་དགེ་བ་ཡོད་ཇི་ལྟར་ན། །ངང་མོ་བཞིན་དུ་ཟླ་བ་དཀར། །མཚོ་
རྣམས་བཞིན་དུ་མཁའ་མེད། །ཁྱི་བཞིན་དཔའ་བོ་རྗེ་ལ་གུས། །ཉི་མ་བཞིན་དུ་མེ་ཁྱེར་གསལ། །
འདི་འདྲ་སྤངས་ཏེ་མཁས་རྣམས་ཀྱིས། །རྒྱུ་ཡང་འདིར་ནི་བསམ་པར་བྱོས། །བཞིན་ལྟར་ལྟ་བུ་ཇི
ལྟའི་སྒྲ། །མཐུན་མཚུངས་པ་ནི་བྷ་དང་མཉམ། །སང་ཀ་ཤ་དང་ནི་ཀ་ཤ །རབ་གསལ་པྲ་ཏི་རུ་པ་ཀ །
གཉེན་པོ་དང་ནི་དགྲ་ཟླ་དང༌། །པྲ་ཏྱ་ནཱི་ཀ་འགལ་དང་འདྲ། །ས་ཏྲི་ཤ་དང་སཾ་པ་ཏི། །རིགས་མཐུན་
5

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྗེས་སུ་སྨྲ་བ་དང༌། །གཟུགས་བརྙན་པྲ་ཏི་ཚ་དྷ་དང༌། །གཟུགས་མཚུངས་ས་མ་ས་མི་ཏཱ །མཚན་
ཉིད་མཐུན་འདྲ་ཨཱ་བྷ་དང༌། །མཐུན་ཕྱོགས་དཔེར་བྱས་དཔེ་དང་རྟོག །དེ་ཡ་དང་དེ་ཤྱ་སོགས། །
པྲ་ཁྱེ་པྲ་ཏི་ནཱི་དྷི་དང༌། །རིགས་མཐུན་མཉམ་བྱས་སྒྲ་དག་དང༌། །གང་ཡང་དམན་མིན་དོན་ཅན་ཚིག །
རི་བོང་མཚན་མའི་གདོང་ཅན་སོགས། །འབྲུ་མང་པོ་ཡིས་ཚིག་སྡུད་དང་། །འགྲན་དང་རྒྱལ་དང་སྡང་
བ་དང༌། །འཁུ་དང་མི་མཐུན་སྒྲོག་པ་དང༌། །འཐབ་པ་དང་ནི་བརྙས་པ་དང༌། །དམའ་འབེབ་བྱེད་
དང་སྨོད་པ་དང༌། །ཅོ་འདྲི་བ་དང་འགོག་པ་དང༌། །རྒོད་དང་འཕྲོག་དོག་མི་བཟོད་དང༌། །དེ་ཡི་སྐལ་
བཟང་འཕྲོག་བྱེད་དང༌། །དེ་ཡི་མཛེས་པ་ཟུམ་བྱེད་དང༌། །དེ་དང་འགྲན་ལས་ཚར་གཅོད་དང༌། །དེ་
དང་མཚུངས་ལས་ལྷག་པར་མཛེས །དེ་ཡི་རྗེས་སུ་རྐང་འཇོག་དང༌། །དེ་ཡི་ནུས་པ་ལ་འཇུག་དང༌། །
དེ་ཡི་རྗེས་འགྲོ་རྗེས་སུ་འཆིང་། །དེ་ཡི་ངང་ཚུལ་དེ་འགོགས་དང༌།།དེ་ཡི་རྗེས་སུ་བྱེད་ཅེས་པའི། །སྒྲ་
རྣམས་མཚུངས་པ་གསལ་བྱེད་ཡིན། །
ཐ་དད་སྣང་མིན་གྱུར་པ་ཡི། །དཔེ་ཉིད་ངོ་བོ་ཅན་འདོད་དཔེར། །དཔུང་བ་འཁྲི་ཤིང་ལག་
པ་ནི། །པདྨ་རྐང་བ་ཡལ་འདབ་བོ། །ལག་པ་འཁྲི་ཤིང་སོར་མོ་རྣམས། །ཡལ་འདབ་སེན་མོའི་འོད་
ཟེར་ནི། །མེ་ཏོག་ཏུ་གྱུར་དཔྱིད་ཀྱི་དཔལ། །ཁྱོད་ནི་ངེད་ལ་མངོན་སུམ་རྒྱུ །ཞེས་པ་འདི་ནི་མ་
བསྡུས་ཏེ །སྔ་མ་བསྡུས་པའི་གཟུགས་ཅན་ནོ། །བཞིན་ཟླ་འཛུམ་པ་ཟླ་འོད་ནི། །གཟུགས་ཅན་
བསྡུས་ཤིང་མ་བསྡུས་པའོ། །སོར་དམར་བའི་འདབ་ཕྲེང་དང༌། །སེན་མོའི་འོད་ཀྱི་གེ་སར་ཅན། །
ཁྱོད་ཀྱི་ཞབས་ཀྱི་འདམ་སྐྱེས་ནི །ས་སྐྱོང་རྣམས་ཀྱི་སྤྱི་བོར་འཛིན། །སོར་མོ་སོགས་ལ་འདབ
སོགས་དང༌། །རྐང་བ་པདྨ་ཉིད་བྱས་ནས། །དེ་འོས་གནས་སུ་རྣམ་བཀོད་ཕྱིར། །འདི་ནི་མཐའ་དག་
གཟུགས་ཅན་ཉིད། །གཏུམ་མོ་གློ་བུར་ཉིད་དུ་ནི། །ཁྱོད་གདོང་མཆུ་ཡི་ཡལ་འདབ་གཡོ། །རྔུལ་གྱི་
ཆུ་ཡི་ཐིག་པ་ཡི། །དོག་པ་མུ་ཏིག་འོད་ཅན་འཛིན། །འདི་ནི་རྔུལ་ཆུ་དོག་པར་བཅས། །མཆུ་ཡང་
ཡལ་འདབ་ཉིད་བྱས་ཀྱི། །གདོང་ནི་རྣམ་པ་གཞན་མ་བྱས། །དེ་ཕྱིར་ཆ་ཤས་གཟུགས་ཅན་ནོ། །
གདོང་བའི་འདམ་སྐྱེས་སྨིན་འཁྱོག་ཅིང༌། །རྔུལ་གྱི་ཆུ་ནི་ཟགས་པ་དང༌། །མིག་ནི་ཀུན་ཏུ་དམར་བ་
འདི། །མྱོས་པའི་གནས་སྐབས་གསལ་བར་བྱེད། །འདིར་ནི་གདོང་བའི་ཆ་ཤས་དག །རྣམ་འགྱུར་མ་
6

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
བྱས་གདོང་བ་ཉིད། །པདྨར་དགོད་པར་བྱས་པ་འདི། །ཆ་ཤས་ཅན་གྱི་གཟུགས་ཅན་ནོ། །མཛེས་མ་
མྱོས་པའི་ཁུར་ཚོས་དམར། །མིག་གི་ཨུཏྤལ་དམར་ཅན། །ཁྱོད་ཀྱི་གདོང་གི་སྐྱེ་བོ་ནི། །འདི་ཡང་
དམར་བའི་རང་བཞིན་བཅས། །འདི་ནི་ཡན་ལག་གཅིག་གཟུགས་ཅན། །དེ་ལྟར་འདིར་ནི་གཉིས་
སོགས་། །ཡན་ལག་རྣམས་ཀྱང་རྟོགས་པར་བྱེད། །ལྡན་དང་མི་ལྡན་ཐ་དད་བྱེད། །གདོང་ནི་
འཛུམ་པའི་མེ་ཏོག་འབར། །གཡོ་བའི་མིག་གི་བུང་བ་ཅན། །ཞེས་པ་མེ་ཏོག་བུང་བ་དག།འགྲོགས་
པས་ལྡན་པའི་གཟུགས་ཅན་ནོ། །གདོང་འདི་འཛུམ་ཞལ་ཟླ་འོད་དང༌། །སྣུམ་པའི་མིག་གིས་ཨུཏྤལ་
ཅན། །ཟླ་འོད་ཨུཏྤལ་མིག་ལྡན་པས། །ལྡན་མིན་ཞེས་པའི་གཟུགས་ཅན་། །ཡན་ལག་ཅན་དང་
ཡན་ལག་རྣམས །གཟུགས་བྱས་གཟུགས་བྱས་མ་བྱས་ལ །བརྟེན་པས་མི་མཉམ་པ་ཞེས་པའི །
གཟུགས་ཅན་མཛེས་པའི་ཡིན་ཏེ་དཔེར། །མྱོས་པས་མཁུར་ཚོས་རབ་དམར་ཞིང༌། །སྨིན་མའི་འཁྲི་
ཤིང་གར་བྱེད་པ། །ཁྱོད་གདོང་ཟླ་བས་ཡིད་སྲུབས་ཀྱིས།།འཇིག་རྟེན་གསུམ་པོ་གཞོམ་པར་ནུས།
འཕྲོག་བྱེད་རྐང་བ་ཛ་ཧུ་ཡི། །བུ་མོའི་ཆུ་གོས་རྩེ་ལ་བཏགས། །ལྷ་མིན་དོགས་མེད་ལྷ་དགའ་བའི། །
དགའ་སྟོན་རྒྱལ་མཚན་རྒྱལ་གྱུར་ཅིག །གང་ཞིག་ཏོག་གིས་ཁྱད་པར་གྱི། །ཚོགས་ཀྱི་གཟུགས་ནི་
འདི་འདྲ་བ། །དེ་ཡི་རྐང་བ་ལ་བཀོད་འདི། །ཁྱད་པར་དང་བཅས་གཟུགས་ཅན་། །པདྨ་རྣམས་ནི་
མི་འཛུམ་ཞིང་། །ནམ་མཁའ་ལ་ཡང་མི་འགྲོ་བ། །ཁྱོད་གདོང་ཟླ་བས་བདག་གི་ནི། །སྲོག་རྣམས་
འཕྲོག་པ་ཉིད་དུ་འབད། །ཟླ་བའི་བྱ་བ་བྱ་མིན་དང༌། །གཞན་གྱི་བྱ་བ་བྱ་བ་འདིར། །ཡང་དག་
བསྟན་ཏེ་དེ་ཡི་ཕྱིར། །འགལ་བ་ཞེས་པའི་གཟུགས་ཅན་ནོ། །ཁྱོད་ནི་ཟབ་པས་རྒྱ་མཚོ་སྟེ། །བརླིང་
བ་ཉིད་ཀྱིས་རི་བོ་ཡིན། །འཇིག་རྟེན་རྣམས་ལ་འདོད་པ་ནི། །སྟེར་ཕྱིར་དཔག་བསམ་རྐང་འཐུང་།།
འདིར་ནི་ཟབ་པ་ལ་སོགས་པའི། །རྒྱུ་རྣམས་དག་གིས་རྒྱ་མཚོ་རུ། །དཔག་བསམ་ཤིང་དུ་འང་བྱེད་
པས། །འདི་ནི་རྒྱུ་ཡི་གཟུགས་ཅན་ནོ།།གྲོགས་མོ་ཁྱོད་ཀྱི་གདོང་པད་འདི།།ངང་བའི་རྒྱལ་བོས་ཉེར་
སྤྱད་འོས། །དྲི་ཞིམ་བུང་བས་དོན་གཉེར་འོས། །ཞེས་པ་སྦྱར་བའི་གཟུགས་ཅན་ནོ། །གཙོ་བོ་དང་ནི་
ཕལ་བ་ལ །ཆོས་མཐུན་ཆོས་མི་མཐུན་མཐོང་བས། །དཔེ་དང་ལྡོག་པ་ཅན་ཞེས་པའི། །གཟུགས་
ཅན་རྣམ་པ་གཉིས་འདོད་དཔེར། །མྱོས་པས་ཀུན་ཏུ་དམར་བ་ཡིས། །དཀར་བ་བཞིན་གྱི་ཟླ་བ་འདི། །
7

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཆར་ཁའི་དམར་བ་ཕུན་ཚོགས་པའི། །ཟླ་བ་ལ་ནི་རབ་འགྲན། །ལྷ་རྣམས་ཀྱིས་ནི་ཟླ་བ་དང་། །
བདག་གིས་ཁྱོད་གདོང་ཟླ་བ་མཐོང་། །དེ་ནི་གང་བ་མ་ཡིན་ཡང༌། །འདི་ནི་དཀྱིལ་འཁོར་རྟག་ཏུ་
རྫོགས། །མཛེས་མ་ཁྱོད་གདོང་ཟླ་བ་། །འདི་ལྟར་གཞན་དག་གདུང་བྱེད་པས། །ཟླ་ཉི་དུ་བརྗོད་
མིན་ཞེས་པ། །འདི་ནི་འགོག་པའི་གཟུགས་ཅན་ནོ། །གཏུམ་མོ་ཁྱོད་གདོང་ཟླ་བས་ཀྱང༌། །བརྩེ་བ་
མེད་པར་བདག་བསྲེག་པ། །བདག་གི་སྐལ་བ་ཉིད་ཀྱི་སྐྱོན། །ཞེས་འདི་མཉམ་འཇོག་གཟུགས་
ཅན་། །ཁྱོད་གདོང་འདམ་སྐྱེས་ར་འདིར། །སྨིན་མའི་འཁྲི་ཤིང་གར་མཁན་མ། །རོལ་སྒེག་གར་
བྱེད་ཅེས་པ་ནི།།ཡིད་འོང་གཟུགས་ཅན་གྱི་གཟུགས་ཅན།།འདི་ནི་གདོང་མིན་འདི་པདྨ། །འདི་དག་
མིག་མིན་བུང་བའོ། །འདི་རྣམས་གེ་སར་ཉིད་ཡིན་འདི། །ཁྱོད་ཀྱི་སོ་ཡི་འོད་ཟེར་མིན། །གདོང་ལ་
སོགས་པ་ཉིད་ཟློག་སྟེ །པདྨ་ལ་སོགས་གཟུགས་བྱས་པས །ཡོན་ཏན་ཁྱད་འཕགས་གསལ་
བྱེད་པ། །དེ་ཉིད་བསྙོན་དོར་གཟུགས་ཅན་ནོ། །གཟུགས་ཅན་དཔེ་ཡི་རྣམ་རྟོག་རྣམས། །མཐའ་
ཡོད་མ་ཡིན་དེ་ཡི་ཕྱིར།།བློ་ལྡན་རྣམས་ཀྱིས་ཕྱོགས་ཙམ་བསྟན།།མ་བརྗོད་རྗེས་སུ་དཔག་པར་བྱ།།
རིགས་དང་བྱ་བ་ཡོན་ཏན་དང༌། །རྫས་གཅིག་གཅིག་ན་གནས་པ་ཡིས། །གལ་ཏེ་དག
ཀུན་ལ་ཕན་ན། །དེ་ནི་གསལ་བྱེད་དུ་བརྗོད་དཔེར །ལྷོ་ཡི་རླུང་གིས་འཁྲི་ཤིང་གི །འདབ་མ་རྙིང་བ་
ལྷག་པར་བྱེད། །དུད་པའི་ལུས་ཅན་རྣམས་ཀྱིས་ཀྱང༌།ཁེངས་པ་གསར་དུ་འཇོམས་པར་ནུས། །
རྒྱུའོ་ཆུ་གཏེར་བཞིན་ངོགས་ཀྱིས། །སྐྱེད་མོས་ཚལ་དུ་སོ་ཅན་། །ཁོར་ཡུག་རི་བོའི་ཁོངས་སུ་ཡང༌། །
ཁྱོད་ཀྱི་ཡོན་ཏན་ཀུན་དའི་འོད། །སྔོ་བསངས་ཉིད་དོ་ཕྱོགས་རྣམས་ནི། །དབྱར་སྐྱེས་སྤྲིན་གྱི་འཕྲེང་
བ་ཡིས། །ས་ཡང་རྩྭ་སྔོན་གསར་པ་ནི། །ཤིན་ཏུ་གཞོན་པའི་ཕྲེང་བས་སོ། །ཁྱབ་འཇུག་རྣམ་གནོན་
ལ་གནས་པས། །དཱ་ནུའི་བུ་ཡི་འབྱོར་བ་དག །གང་དུ་བཏང་ཞིང་ལྷ་རྣམས་ཀྱི། །ཕུན་ཚོགས་གང་ན་
གནས་པ་བླངས། །ཞེས་པ་དང་པོའི་གསལ་བྱེད་བསྟན། །དེ་བཞིན་བར་དང་མཐའ་ཡི་ཡང་། །ངག་
དག་བདག་གིས་བསྟན་པར་བྱ། །དེ་དག་འགའ་ཞིག་འདི་ལྟ་སྟེ། །གར་བྱེད་ནི་ཙུ་ལ་པང་དུ། །གླུ་
དབྱངས་ལེན་ནོ་མཇུག་སྒྲོ་ཅན། །དགའ་བས་རྒྱས་པའི་མིག་དག་ཀྱང༌། །ཆུ་འཛིན་ལ་ནི་གཏོད་པར་
བྱེད། །དྲི་གཞོན་དལ་བུ་འགྱུར་བྱེད་དང༌། །ཟླ་བ་དག་ཀྱང་མེ་རུ་འགྱུར། །ཙན་དན་བྱུག་པ་ལྷུང་བ་
8

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ཡང༌།།མཚོན་ལྷུང་འཁྱམས་པ་རྣམས་ལའོ། །ཆུ་འཛིན་གྱིས་ནི་རབ་གཏོར་ཆུ །ཁྱིམ་གྱི་གཙུག་ཕུད་
ལྡན་པའི་ཚོགས། །གློག་གི་ཐག་པ་གཡོ་བ་ཡང༌། །མེ་ཏོག་གཞུ་ཅན་དག་གི་དཔུང༌།།ཁྱོད་ཀྱི་ཨུཏྤལ་
རྣ་བ་ལ། །འདོད་པས་མདའ་ནི་མདའ་བསྟན་ལ། །ངས་ཀྱང་སེམས་ནི་འཆི་བ་ལ། །གསུམ་འདི་
ནི་མཉམ་དུ་བྱས། །དཀར་ཕྱོགས་ཀྱིས་ནི་འོད་དཀར་ཅན། །འཕེལ་བྱེད་དེ་ཡིས་མདའ་ལྔ་པ། །དེས་
ཀྱང་ཆགས་པ་ཆགས་པས་ཀྱང༌། །ན་ཆུང་དགའ་བའི་དགའ་སྟོན་དཔལ། །ཞེས་པ་དང་པོའི་གསལ་
བྱེད་ནའང་། སྔ་མ་སྔ་མ་ལ་ལྟོས་པའི། །ངག་གི་འཕྲེང་བ་རབ་ལྡན་ཕྱིར། །དེ་ནི་ཕྲེང་བའི་གསལ་
བྱེད་འདོད། །རླུང་གིས་གཙུབ་པའི་ཆུ་ཐིགས་ཅན། །སྤྲིན་གྱིས་ལུས་མེད་དག་གི་ནི། །ཨ་བ་ལེ་བ་
འཕེལ་བར་བྱེད། །རྡུལ་གྱི་དག་ནི་སེལ་བར་བྱེད། །འདིར་ནི་སྤྲིན་གྱི་ཚིག་དག་དང༌། །ཨ་བ་ལེ་བའི་
ཚིག་དག་གིས། །བྱ་བ་འགལ་བར་སྦྱར་བ་དེ། །འགལ་བའི་དོན་གྱི་གསལ་བྱེད་དོ། །ཆུ་འཛིན་དག་
གི་ཕྲེང་བ་འདིས། །ཕྱོགས་རྣམས་ཀྱི་ནི་གོ་སྐབས་ཕྲོགས། །སྐར་མ་ཡི་ནི་ཚོགས་རྣམས་བཟུང༌། །
དེང་ཡང་བདག་གི་སྲོག་རྣམས་ལེན། །གང་ཕྱིར་ཆུ་འཛིན་ཕྲེང་བ་ཡི། །བྱ་བ་གཅིག་ཉིད་གསལ་བྱེད་
འདིར།།དུ་མའི་སྒྲ་ཡིས་ཉེར་བླངས་པས། །དེ་ཕྱིར་དོན་གཅིག་གསལ་བྱེད་དོ། །དྲི་ཡི་བཞོན་པ་ཡིད་
འོང་མཐོ། །སྔོ་བསངས་ཏ་མ་ལ་ཡི་འོད། །སྤྲིན་མཁའ་ལ་རྒྱུ་བྱེད་དེ། །གླང་ཆེན་འདི་དག་ས་ལ་འོ །
འདིར་ནི་ཆོས་དག་ཐ་དད་མིན། །སྤྲིན་དང་གླང་རྣམས་དག་ཀྱང་། །རྒྱུ་བ་ཉིད་ཀྱི་འབྲེལ་བའི་ཕྱིར། །
སྦྱར་བའི་དོན་གྱི་གསལ་བྱེད་དོ།།རྣམ་པ་འསྦྱར་བའི་དོན་གྱི་གསལ་བྱེད་། །རྣམ་པ་འདི་ཉིད་ཁོ་ན་ཡིས། །གསལ་བྱེད་ལ་ནི་རྣམ་རྟོག་པ། །
ལྷག་མ་རྣམས་ཀྱང་རྗེས་འགྲོ་ཡིས། །མཁས་པ་རྣམས་ཀྱིས་རྟོགས་པར་བྱ།།
གསལ་བྱེད་ཀྱི་ནི་གནས་ཉིད་དུ།།དོན་སྐོར་དང་ནི་ཚིག་སྐོར་དག།གཉིས་ཀ་སྐོར་བ་ཞེས་
པ་ཡི། །སྤྱན་གསུམ་པོ་དག་འདོད་དེ་དཔེར། །ཀ་དམ་པ་ནི་རྣམ་པར་རྒྱས། །ཀུ་ཌ་ཛོད་ག་མཿརབ་
གསལ། །ཀན་ད་ལྱ་ནི་རབ་ཏུ་བྱེ། །ཀ་ཀུ་བྷ་ཡང་གྱེས་པར་གྱུར། །སྤྲིན་གྱི་འཕྲེང་བ་དག་གིས་། །
རྨ་བྱའི་ཚོགས་རྣམས་འདོད་ལྡན་བྱེད། །ཆུ་སྲིན་རྒྱལ་མཚན་ཅན་གྱི་དེང༌། །ན་ཆུང་རྣམས་ཡིད་འདོད་
ལྡན་བྱེད། །ཀུན་ལས་རྒྱལ་ནས་དེ་རིང་ཁྱོད། །བཙུན་རྣམས་དང་རྩེ་བར་བྱེད། །ཁྱོད་ཀྱི་དགྲ་སྡེ་
མཐོ་རིས་སོང༌།།ལྷ་མོ་རྣམས་དང་རྩེ་བར་བྱེད།།
9

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དགག་པ་བརྗོད་པ་འགོག་པ་སྟེ། །དུས་གསུམ་ལ་ལྟོས་རྣམ་པ་གསུམ། །དེ་ནས་དེ་ཡང་
དགག་བྱ་ཡི། །དབྱེ་བ་མཐའ་ཡས་ཕྱིན་མཐའ་ཡས། །ལུས་མེད་ཀྱི་ནི་མེ་ཏོག་གི །མདའ་ལྔས་ཀུན་
ལས་རྒྱལ་བར་གྱུར །ཅེས་པ་མི་སྲིད་ཡང་ན་ནི། །དངོས་པོའི་ནུས་པ་རྣམ་པར་བཀྲ། །ཞེས་པ་
འདིར་ནི་རྒྱུ་སྟོབས་ཀྱིས། །ལུས་མེད་རྒྱལ་བར་མི་རིགས་སོ། །དེ་ལྟར་གྱུར་པ་བཀག་པའི་ཕྱིར། །
འདི་འདྲ་དེ་ནི་བྱུང་བ་འགོག །སྙན་གྲགས་མ་དག་ཅི་ཡི་ཕྱིར། །རྣ་བ་ལ་ནི་ཨུཏྤལ་འཇུག །ལས་འདི་
ལ་ནི་མིག་ཟུར་དག།ཡོངས་རྫོགས་མིན་པར་སེམས་སམ་ཅི། །འགའ་ཞིག་དཀར་མིན་ཨུཏྤལ་ལ། །
རྣ་བར་བྱེད་ལ་མཛའ་བོ་ཡིས། །ཇི་ལྟར་བསྟོད་པས་འགོག་བྱེད་པ། །འདི་ནི་མངོན་གྱུར་འགོག་པའོ །
ཇོ་བོ་བདེན་པར་སྨྲ་བོ་བདག །གཞན་དང་བཙུམ་པ་ནས་འཕོས་པ། །རྒྱ་སྐྱེགས་ཀྱིས་དམར་མིག་
གིས་ནི །ཁྱོད་ཀྱིས་མཐོང་བར་འགྱུར་མ་ལགས། །སྔར་ཉིད་ཤིན་ཏུ་ཁེངས་ལྡན་མེས། །ནམ་ཞིག་
འདི་ཡི་གནོད་པ་དག །འབྱུང་བ་དེ་ལྟར་འགོག་བྱེད་པ། །འདི་ནི་འབྱུང་འགྱུར་འགོག་པའོ། །ལུས་ཕྲ་
ཁྱོད་ཀྱི་ཡན་ལག་རྣམས། །འཇམ་པ་ཉིད་དུ་གནས་པ་རྫུན། །གལ་ཏེ་བདེན་པར་འཇམ་པ་ན། །གློ་
བུར་དུ་བདག་ཅི་ལ་གདུང༌། །གང་ཕྱིར་འདི་ལྟར་འདོད་ལྡན་གྱིས། །དེ་དང་འགལ་བའི་ཆོས་ཀྱིས་
འདིར། །བུད་མེད་ལུས་ནི་འཇམ་པ་དག །འགོག་པ་འདི་ནི་ཆོས་འགོག་པའོ །དེ་ནི་མཛེས་སམ་མ་
ཡིན་ཞེས། །རྣམ་དབྱེ་འདི་ནི་ཅི་ལས་སྐྱེས། །དེར་ནི་འོད་ཙམ་གཡོ་བ་ཉིད། །མཐོང་བར་འགྱུར་ཏེ་
་་པའི་འོད་ཅན་པརྟེན་མ་ཡིན། །གང་འདིར་གཟུགས་ཅན་མང་པོ་མཚར། །བརྗོད་པར་འདོད་པའི་འོད་ཅན་པའི། །
ཆོས་ནི་ཁས་བླངས་ཆོས་ཅན་དག །འགོག་འདི་ཆོས་ཅན་འགོག་པའོ། །ཁྱོད་ཀྱི་མིག་དག་དམར་
གྱུར་ཅིང་། །མཆུ་ཡི་ཡལ་འདབ་གཡོ་བ་དང༌། །སྨིན་མ་འཁྱོག་སྟེ་དེ་ལྟ་ནའང༌། །ཉེས་པ་མེད་པས་
བདག་མི་འཇིགས། །གང་ཕྱིར་མཛའ་བོ་མཁས་པ་ཡིས །འཇིགས་པ་ཡི་ནི་ཡི་གཙོ། །རང་གི་
ཉེས་པ་འགོག་བྱེད་པ། །འདི་དག་འདིར་ནི་རྒྱུ་འགོག་པའོ། །མཛའ་བོ་དག་ནི་རིང་ན་གནས། །ཆུ་
འཛིན་བགྲོད་ལྡན་འདི་ནི་འོང་། །ནི་ཙུ་ལ་ཡང་རྒྱས་པ་མཐོང་། །བདག་མིན་པ་འདི་ནི་ཅི། །དེ་
ཆུ་འཛིན་བགྲོད་པ་ནི། །མི་ཟད་པ་དག་ཉེར་བཀོད་ནས། །འབྲས་བུ་འཆི་བ་ཟློག་པའི་ཕྱིར། །དེ་ནི་
འབྲས་བུ་འགོག་པའོ། །གལ་ཏེ་གཤེགས་ན་གཤེགས་པར་མཛོད། །ཁྱོད་ཀྱི་བགྲོད་པས་བདག་
10

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ལ་ནི། །གདུང་བ་ཡུན་རིང་འབྱུང་མི་འགྱུར། །འདི་ལ་ཁྱོད་ནི་དོགས་མི་འཚལ །ཞེས་པ་འཆི་བ་
གསལ་བྱེད་པས །རྗེས་སྣང་ཉིད་ཀྱི་སྒོ་ནས་ནི། །མཛའ་བོ་བགྲོད་པ་འགོག་བྱེད་པ། །དེ་ནི་རྗེས་
གནང་འགོག་པར་བརྗོད། །ནོར་ནི་མང་པོ་རྙེད་འགྱུར་ཞིང༌། །ལམ་དུ་ཡང་ནི་བདེ་ཞིང་དགེ །བདག་
སྲོག་ལ་ཡང་ཐེ་ཚོམ་མེད། །འོན་ཀྱང་མཛའ་བོ་འགྲོ་མི་བྱ། །མཛའ་བོ་འགྲོ་བར་སྦྱོར་བ་ཡིས། །རྒྱུ་
རྣམས་དག་ནི་རབ་བཤད་ནས། །དབང་ཉིད་ཀྱིས་ནི་དེ་འགོག་པ། །འདི་འདྲ་དབང་གིས་འགོག་
པའོ །བདག་ནི་གསོན་རེ་སྟོབས་དང་ལྡན །ནོར་གྱི་བསམ་པ་སྟོབས་ལྡན་མིན །མཛའ་བོ་
གཤེགས་སམ་བཞུགས་ལགས་སམ། །རང་གི་གནས་སྐབས་སྨོས་པ་ལགས། །གང་ཕྱིར་འདི་ནི་
ཆགས་ལྡན་མས། །མཛའ་བོའི་བགྲོད་པ་འགོག་བྱེད་ཅིང༌།།མ་གུས་བཞིན་དུ་ཚིག་སྦྱར་བ།།འདི་ནི་
མ་གུས་འགོག་པའོ། །མཛའ་བོ་གལ་ཏེ་གཤེགས་ན་བཞུད། །ཁྱོད་ཀྱི་ལམ་ནི་ཤིས་གྱུར་ཅིག །གང་
དུ་ཁྱོད་ནི་གཤེགས་པ་དེར། །བདག་དང་སྐྱེ་བ་ཉིད་གྱུར་ཅིག །དེ་ལྟར་ཤིས་བརྗོད་ལམ་གྱིས་གང༌། །
རང་གི་གནས་སྐབས་གསལ་བྱེད་མས། །མཛའ་བོའི་བགྲོད་པ་འགོག་བྱེད་པ། །འདི་ནི་ཤིས་བརྗོད་
ཀྱིས་འགོག་པའོ། །གལ་ཏེ་ཁྱོད་འགྲོ་བདེན་ཉིད་ན། །ཁྱོད་ཀྱིས་གཞན་པ་འགའ་ཞིག་ཚོལ། །བདག་
ནི་གླགས་འཚོལ་འཆི་བ་ཡིས། །དེ་རིང་ཉིད་དུ་འགོག་པར་འགྱུར། །གང་ཕྱིན་མཛའ་བོའི་དབང
གྱུར་མས། །མཛའ་བོའི་བགྲོད་པ་འགོག་བྱེད་པ། །ཚིག་རྩུབ་ཡི་གེ་སྔོན་འགྲོ་ཅན། །འདི་ནི་རྩུབ་
མོས་འགོག་པའོ །གལ་གཤེགས་ན་མྱུར་དུ་བཞུད། །ཕྱི་ནས་གཉེན་འདུན་འཁྲུགས་པའི་ཁས། །
བསྒྲགས་པའི་ཆོ་ངེ་འགྲོ་བ་། །གེགས་འགྱུར་ཁྱེད་ཀྱི་རྣ་བར་འོང༌། །གང་ཕྱིར་འདིར་ནི་མཐའ
གཅིག་ཏུ། །ཆགས་མ་གྲོགས་ཉིད་བྱེད་པ་ཡིས། །མཛའ་བོ་བགྲོད་པ་འགོག་པ་འདི། །གྲོགས་ཉིད་
ཀྱིས་ནི་འགོག་པའོ། །བཞུད་ཅེས་ཁྱོད་དགེ་བརྗོད་འདོད་དེ། །བདག་ཉིད་དགའ་བར་བྱེད་པའི་ཚིག །
མ་གཤེགས་ཞེས་པ་ཁ་ནས་ནི །བྱུང་བར་གྱུར་ལ་བདག་ཅི་བྱེད། །མི་འདོད་དངོས་ལ་འབད་བྱས་
པའི །འབྲས་བུ་ཕྱིན་ཅི་ལོག་བསྐྱེད་པས། །དོན་མེད་ཉེ་བར་བསྟན་པའི་ཕྱིར། །དེ་ནི་འབད་པས་
འགོག་པའོ། །སྐད་ཅིག་བལྟ་བའི་གེགས་བྱེད་པའི། །རྫི་མ་སྐྱོད་པ་ལ་ཁྲོ་བ། །ཁྱོད་ཀྱི་མཛའ་བ་འགྲོ་
བ་སྨོས། །བདག་ནི་དེ་ཡི་འདོད་པ་འདོད། །གང་ཕྱིར་མཛའ་བོའི་གཞན་དབང་མ། །དེ་ཡིས་བགྲོད་
11

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པ་འགོག་བྱེད་པའི། །དོན་འདི་ཉེ་བར་གསལ་བྱེད་ཕྱིར། །འདི་ནི་གཞན་དབང་འགོག་པའོ། །
མགོན་པོ་འབྲལ་བ་བཟོད་པར་བགྱི། །གང་གི་མིག་སྒོས་བདག་ལ་ནི། །འདོད་པས་སྣུན་དུ་མི
མཐོང་བའི། །མཐོང་མིན་མིག་སྨན་བདག་ལ་སྩོལ། །འཚོ་བའི་ཐབས་ནི་དཀའ་བ་དག །ཉེ་བར་
བཀོད་ནས་བདག་པོ་ནི། །འགྲོ་བ་འགོག་པར་བྱེད་པའི་ཕྱིར། །འདི་འདྲ་ཐབས་ཀྱིས་འགོག་པར་
བརྗོད། །ཇོ་བོ་ཁྱོད་ཀྱིས་ཞལ་ནས་ཚིག །བདག་འགྲོ་ཞེས་པ་ངེས་པར་འབྱུང་། །མཛའ་བོ་དམན་པ་
ཁྱོད་ཀྱིས་ད། །མ་ཕྱིན་ན་ཡང་བདག་ལ་ཅི། །མཛའ་བོ་རྒྱས་པས་མ་བསྡམས་པའི །བདག་ཉིད་ཁྲོ་
བས་མཛའ་ཡི། །འགྲོ་བར་རྩོམ་པར་ཟློག་པ་གང༌། །འདི་ནི་ཁྲོ་བས་འགོག་པའོ། །མ་བསྣམས་བུ་
མོའི་རྣ་བ་ལ། །མ་བྱས་ཆང་ལ་མ་བཏབ་པར །ཁྱོད་ཀྱིས་དགྲ་ཡི་རྫིང་ཉིད་དུ། །ཨུཏྤལ་ཟེགས་ཤིང་
རྙིངས་པར་གྱུར། །སྙིང་རྗེ་བཅས་ཤིང་ཏྤ་ལ། །དེ་འོས་ལས་ནི་བཟློགས་བྱས་ནས། །མྱ་ངན་འོས་
པའི་སྐབས་སྟོན་ཕྱིར །འདི་ནི་སྙིང་རྗེ་འགོག་པའོ། །དོན་ནི་དགའ་ཡང་ཚོགས་མ་བྱས། །རིག་པ་
འགའ་ཡང་མ་བསྒྲིབས་ཤིང༌། །དཀའ་ཐུབ་འགའ་ཡང་མ་བསགས་པར། །ན་ཚོད་མཐའ་དག་སོང་
བར་གྱུར།།གང་ཕྱིར་འདིར་ནི་ཚེ་སོང་བས།།དོན་སྒྲུབ་ལ་སོགས་འགོག་པ་ནི། །འགྱོད་པ་གཙོ་བོར་
སྟོན་བྱེད་པ། །འདི་ནི་འགྱོད་པས་འགོག་པའོ། །ཅི་འདི་སྟོན་གྱི་ཆུ་འཛིན་ནམ། །ཡང་ན་ངང་བའི
ཚོགས་སམ་ཅི། །སྒྲ་ནི་རྐང་གདུབ་ཀྱི་འདྲ་བ། །ཐོས་པས་དེ་ནི་ཆུ་འཛིན་མིན། །ཆོས་ནི་ངང་བ་ལ་
མེད་ཅིང༌། །སྤྲིན་གྱི་རིགས་ལ་མ་རེག་པས། །གང་ཞིག་ཐེ་ཚོམ་ཟློག་བྱེད་པ།།འདི་ནི་ཐེ་ཚོམ་འགོག་
པའོ །བདུད་རྩིའི་བདག་ཉིད་པདྨ་ལ། །སྔོ་ཞིང་སྣུམ་པའི་སྐར་འབྲས་ཅན། །ཁྱོད་གདོང་ཟླ་བ་འདི་
ཡོད་བཞིན། །ཟླ་བ་གཞན་གྱིས་ཅི་ཞིག་བྱ། །ཕལ་བའི་ཟླ་བ་ལ་བརྟེན་པ། །དེ་མཚུངས་ཡོན་ཏན་
བསྟེན་བྱས་ནས། །གཙོ་བོའི་ཟླ་བ་འགོག་བྱེད་པ། །རྣམ་པ་དེ་ལྟར་སྦྱར་བས་འགོག །ཐམས་ཅད་
མནན་ཡང་ཁྱོད་ཀྱི་ནི། །རྣམ་ནོན་ཚིམ་པ་མེད་པ་མཚར། །ཡང་ན་བསྲེག་ཟ་འབར་བ་ལ། །ཚིམ་པ་
དག་ནི་ནམ་ཞིག་མཐོང༌། །གང་ཕྱིར་འདིར་ནི་དོན་གཞན་དག །དེ་ཡི་ཆོས་མཚུངས་བསྟན་བྱས་
ནས། །ཡ་མཚན་རྩོམ་པ་འགོག་བྱེད་པ། །འདི་ནི་དོན་གཞན་འགོག་པའོ །སྦྱིན་པ་བོ་ཞེས་ནམ་
ཡང་ནི། །མི་དབང་ཁྱོད་ལ་མི་བསྟོད་དེ།།གང་ཕྱིར་སློང་བས་ཁྱོད་ཀྱི་ནོར། །རང་གི་ཉིད་དུ་བསམས་
12

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ནས་ལེན། །ཞེས་པ་ལ་སོགས་འགོག་པ་ནི། །རྒྱུས་འགོག་པ་ཞེས་བཤད་པ་སྟེ།།ཕྱོགས་འདི་ཉིད་ཀྱི་
རྣམ་པར་རྟོག །གཞན་རྣམས་དག་ཀྱང་དཔག་པར་ནུས། །
གང་ཞིག་དངོས་འགའ་རབ་བཀོད་ནས། །དེ་ཡི་སྒྲུབ་བྱེད་ནུས་པ་ཅན། །དངོས་པོ་གཞན་
དག་འགོད་པ་དེ། །དོན་གཞན་བཀོད་པར་ཤེས་པར་བྱ། །ཀུན་ཁྱབ་ཁྱད་པར་ལ་གནས་དང༌། །སྦྱར་
བ་ཅན་དང་འགལ་བ་ཅན། །མི་འོས་བྱེད་དང་འོས་པའི་བདག །འོས་ཤིང་མི་འོས་ཟློག་པའོ །འདི་
ཡི་དབྱེ་བ་དེ་ལྟར་སོགས །སྦྱོར་བ་རྣམས་ལ་རབ་ཏུ་མཚོན། །འདི་རྣམས་རང་བཞིན་གསལ་བྱའི་
ཕྱིར། །དཔེར་བརྗོད་འཕྲེང་བ་བསྟན་པར་བྱ། །ལེགས་ལྡན་འགྲོ་བ་རྣམས་ཀྱི་མིག །ཉི་མ་དང་ནི་ཟླ་
བ་ཡང་། །ནུབ་པར་འགྱུར་བ་ཉིད་ལ་ལྟོས །ངེས་པ་ལ་ནི་སུ་ཡིས་འགོངས། །ཆུ་འཛིན་འདི་དག་
ལུས་ཅན་གྱི། །ཡོངས་སུ་གདུང་བ་འཕྲོག་པར་བྱེད། །བདག་ཐོབ་མིན་ནམ་ཆེན་པོ་རྣམས། །གཞན་
གྱི་སྡུག་བསྔལ་ཞི་སླད་དུའོ། །མ་ལ་ཡ་ཡི་རླུང་གིས་ནི། །འཇིག་རྟེན་དགའ་བ་སྐྱེད་པར་བྱེད། །དཱཀྵི་
ནྱ་དང་ཡང་དག་ལྡན། །ཀུན་གྱི་སྙིང་སྡུག་མ་ཡིན་ཏེ། །མཚན་མོར་བྱེད་འདི་དྲི་མ་དང༌། །ལྡན་ཡང་
འགྲོ་བ་དགའ་བ་སྐྱེད། །གཉིས་སྐྱེས་དབང་པོ་སྐྱོན་ལྡན་ཡང༌། །གཞན་དག་རྗེས་སུ་འཛིན་པར་
ནུས། །སྦྲང་རྩི་འཐུང་བའི་མགྲིན་སྙན་ལས། །བྱུང་བ་བུང་བའི་སྒྲ་དག་ཀྱང༌། །རྣ་བར་རྩུབ་པར་ཉིད་
འགྱུར་བ། །འདོད་ལྡན་རྣམས་ཀྱི་སྡིག་འདི་འདྲ། །ཆུ་སྐྱེས་འདབ་མའི་མལ་སྟན་འདིས། །བདག་གི་
ལུས་འདི་གདུང་བར་བྱེད། །སྲེག་པའི་བདག་ཉིད་སྲེག་ཟ་དང༌། །འདྲ་བས་རིགས་པ་མ་ཡིན་ནམ། །
བསིལ་ཟེར་ཅན་གྱིས་ཉམས་བྱེད་མོད། །དཔྱིད་ཀྱིས་བདག་ནི་ཅི་ལ་གདུང༌། །དྲི་མ་ཅན་གྱིས་སྤྱོད་
པའི་ལས། །དག་པས་མི་འོས་པ་མིན་ནམ། །ཀུ་མུད་ལྡན་ཡང་སྲེག་བྱེད་ན། །པདྨའི་འབྱུང་གནས་
ཅིས་མི་བྱེད། །ཟླ་བས་བཟུང་རྣམས་རྩུབ་པ་། །ཉི་མས་བཟུང་བ་འཇམ་མི་འགྱུར། །སྒྲས་ཟིན་
པའམ་རྟོགས་པ་ཡིས། །དངོས་པོ་གཉིས་ནི་མཚུངས་གྱུར་པ། །དེར་ནི་དབྱེ་བ་བརྗོད་པ་གང༌། །དེ་ནི་
ལྡོག་པ་ཅན་ཞེས་བརྗོད། །བརྟན་དང་ཆེ་བའི་བདག་ཉིད་དང་། །ལཱེ་བ་ཎྱ་སོགས་ཡོན་ཏན་གྱིས། །
ཁྱོད་དང་རྒྱ་མཚོ་མཚུངས་ཐིག་དང༌། །ཁྱོད་ལུས་འདི་འདྲ་ཉིད་ཀྱིས་སོ། །གཅིག་ལ་གནས་པའི་ཆོས་
ཀྱི་ནི། །གཉིས་ཀ་ལ་གནས་ཐ་དད་དག །རྟོག་པའི་ཡུལ་དུ་གྱུར་པའི་ཕྱིར། །འདི་ནི་གཅིག་གི་ལྡོག་
13

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པ་ཅན། །ཆུ་ཡི་ཕུང་པོ་དག་དང་ཁྱོད། །མཚམས་ལས་མི་འདའ་ཟབ་པ་སྟེ། །འདི་ནི་མིག་སྨན་དང་
མཚུངས་ལ། །ཁྱོད་ནི་གསེར་གྱི་འོད་ཅན་ནོ། །གང་ཕྱིར་འདིར་ནི་གཉིས་ཀ་ཡི། །འབྱེད་བྱེད་ཡོན་
ཏན་ནག་པོ་དང༌། །སེར་པོ་གཉིས་ཀས་ཐ་དད་བསྟན། །འདི་ནི་གཉིས་ཀའི་ལྡོག་པ་ཅན།།ཁྱོད་དང་
རྒྱ་མཚོ་དུར་བ་རོ། །སེམས་ཅན་ཆེན་པོ་བརྗིད་དང་བཅས། །འདི་ཡིས་ཁྱོད་གཉིས་ཐ་དད་དེ། །དེ་ནི་
ཆུ་བདག་ཁྱོད་མཁས་སོ། །འདི་ནི་སྦྱར་བའི་ཚུལ་ལྡན་ཕྱིར། །སྦྱར་བ་ཅན་ཞེས་བཟུང་བར་མཛད། །
འགོག་པ་ཅན་དང་གཏན་ཚིགས་བཅས །གཉིས་པོ་དེ་ཡང་བསྟན་པར་བྱ། །ལུགས་དང་ལྡན་ཞིང་
བརྟན་པ་དང༌། །རིན་ཆེན་འབྱུང་གནས་མིན་མོད་ཀྱང༌། །དྲི་མ་ལྡན་པ་ཆུ་སྲིན་གནས། །ཁྱོད་ཀྱི་
འགྲན་ཟླར་འགྱུར་མ་ཡིན། །རི་ཀླུང་རྒྱ་མཚོར་བཅས་པ་ཡིས། །ས་གཞི་མཐའ་དག་འཛིན་མོད་ཀྱང༌། །
ལག་འགྲོ་རྣམས་ཀྱིས་རྗེས་གྱུར་ཕྱིར། །ལྷག་མ་ཅན་ནི་ཁྱོད་ལས་དམན། །སྒྲ་དག་འཇུག་པར་
མཚུངས་པ་ཡི། །ལྡོག་པ་ཅན་ནི་འདི་འདྲ་སྟེ། །རྟོགས་པར་གྱུར་པ་མཚུངས་པ་ཡང་། །ཡོད་པ་དེ་ནི་
རྗེས་སུ་སྒྲུབ། །
ཁྱོད་ཀྱི་གདོང་དང་པདྨ་སྟེ། །འདི་གཉིས་ཀྱི་ནི་ཁྱད་པར་ཡང༌། །པདྨ་ཆུ་ལས་སྐྱེས་པ་དང༌། །
ཁྱོད་གདོང་ཁྱོད་ལ་བརྟེན་པའོ། །རི་དྭགས་མིག་ལ་སྨིན་སྒེག་དང༌། །མྱོས་པའི་དམར་བས་རིག་པ་
མེད། །ཁྱོད་ཀྱི་མིག་ནི་གཉིས་པོ་འདི། །ཡོན་ཏན་འདི་དག་ཉིད་ཀྱིས་བརྒྱན། །སྔ་མར་དབྱེ་བ་ཙམ་
ཞིག་བརྗོད། །འདིར་ནི་ལྷག་པ་ཉིད་བསྟན་ཏོ། །སླར་ཡང་མཚུངས་པའི་ལྡོག་པ་ཅན། །གཞན་དག་
རབ་ཏུ་བསྟན་པར་བྱ། །ཁྱོད་ཀྱི་གདོང་དང་པདྨ་དཀར །རྒྱས་ཤིང་དྲི་བཟང་ལྡན་པ་སྟེ། །པདྨ་ལ་ནི་
བུང་བ་འཁོར། །ཁྱོད་ཀྱི་གདོང་ལ་མིག་རབ་གཡོ། །ཟླ་བ་འདི་ནི་ནམ་མཁའི་རྒྱན། །ངང་བ་འདི་ནི་
ཆུ་ཡི་རྒྱན།།མཁའ་འདི་རྒྱུ་སྐར་ཕྲེང་བ་ཅན།།ཆུ་འདི་ཀུ་མུད་རྒྱས་པ་ཅན། །འདི་ནི་ཟླ་བ་ངང་བ་དག །
དཀར་བ་ཉིད་སོགས་རྟོགས་པ་དང་། །མཁའ་དང་ཆུ་ནི་དག་པར་ཡང་། །རྟོགས་བྱར་མཚུངས་པའི་
དབྱེ་བ་བྱས །སྔ་མ་ལ་ནི་གཉིས་ཀ་ལའང༌། །མཚུངས་པ་སྒྲ་ལྡན་ཐ་དད་བྱེད། །བུང་བ་མིག་ལ་
སོགས་པ་མཚུངས །དེ་ཕྱིར་མཚུངས་པའི་ལྡོག་པ་ཅན། །སྔ་མ་ལ་ནི་སྒྲ་ལྡན་མཚུངས །གཉིས་ཀ་
ལ་ཡང་ཐ་དད་བྱེད། །བུང་བ་མིག་ལ་སོགས་པ་མཚུངས། །དེ་ཕྱིར་མཚུངས་པའི་ལྡོག་པ་ཅན། །རིན་
14

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ཆེན་སྣང་བས་མི་ཕྲོགས་ཤིང་། །ཉི་མའི་འོད་ཀྱིས་མི་ཟློག་པ། །ལང་ཚོ་ལས་བྱུང་ན་ཆུང་གི །མུན་
པས་ལྟ་བ་འགོག་པར་བྱེད། །མུན་པའི་རིགས་ལས་མུན་པ་འདི། །ལྟ་བ་འགོག་པ་ཉིད་ཀྱིས་
མཚུངས། །གཞན་དག་གི་ནི་ཐ་དད་བསྟན། །འདི་ནི་རིགས་མཐུན་ལྡོག་པ་ཅན། །རབ་ཏུ་གྲགས་
པའི་རྒྱུ་ཟློག་ནས། །གང་ཞིག་རྒྱུ་གཞན་བཅུད་པའམ། །གང་ཞིག་རང་གི་ངོ་བོ་ཉིད། །སྟོན་པ་དེ་ནི་
སྲིད་པ་ཅན། །མ་མཐོང་མྱོས་པའི་ཀ་དམ་པ། །མ་ཕྱིས་དྲི་མ་མེད་པའི་མཁའ། །དྲུང་བར་མ་བྱས་དང་
བའི་ཆུ། །འགྲོ་བའི་ཡིད་ནི་ཕྲོགས་པར་གྱུར། །སྨན་མ་བསྐུས་པས་དཀར་མིན་མིག །མནན་པ་མིན་
པར་སྨིན་མ་དམའ། །ཚོན་མ་བསྒོས་པར་དམར་བ་ནི། །མཛེས་མ་ཁྱོད་ཀྱི་མཆུ་འདིའོ། །གང་ཕྱིར་མ་
མཐོང་ལ་སོགས་སྐྱེས། །མྱོས་པ་ཉིད་སོགས་རྒྱུ་གཞན་ཅན། །རྒྱུ་མེད་དག་ཀྱང་བརྗོད་འདོད་པ། །དེ་
ཡི་འདིར་ནི་འགལ་བ་མེད། །སྒྲོས་པ་མིན་པར་ཁ་དྲི་ཞིམ། །བཅོས་པ་མིན་པར་ལུས་པོ་མཛེས །རྒྱུ་
མེད་དག་ཏུ་ཟླ་བ་དགྲ། །རྒྱུ་མཚན་མེད་པར་དེ་བདག་གྲོགས། །བསྒོས་པ་མེད་སོགས་ཚིག་གི་
འདིར།།རྒྱུ་དངོས་སུ་རང་ཟློག་ཅིང༌།།དྲི་ཞིམ་ཉིད་སོགས་འབྲས་བུ་བརྗོད།།དེ་ཕྱིར་དེ་ནི་སྲིད་པ་
ཅན།།
དངོས་པོ་འགའ་ལ་བསམས་བྱས་ནས། །དེ་མཚུངས་པ་ཡི་དངོས་པོ་གཞན། །བསྡུས་པའི་
ཚུལ་གྱིས་རྗོད་བྱེད་པ། །དེ་ནི་བསྡུས་པ་བརྗོད་པར་འདོད། །བུང་བ་ཇི་ལྟར་འདོད་པ་བཞིན། །པདྨ་
རྒྱས་ལ་སྦྲང་རྩི་འཐུང༌། །ཞིམ་རྒྱས་པ་མ་ཡིན་ཡང༌། །མེ་ཏོག་ཁ་མ་ཕྱེ་སྦྱོར་ལྟོས། །ཆགས་ལྡན་
བུད་མེད་དར་མ་ལ། །དགའ་བའི་རྩེ་དགའ་བཅིངས་པ་དག །བུ་མོ་འགའ་ཞིག་དག་ལ་འདིར། །
འདོད་པ་འཕེལ་བ་སྟོན་པར་བྱེད །ཁྱད་པར་ཅན་ཙམ་ཐ་དད་ཀྱང༌། །ཁྱད་པར་རྣམ་པ་མཚུངས་
པའང་ཡོད།།ཁྱད་པར་ཐ་དང་ཐ་དད་མེད།།འདི་ནི་གཞན་པ་དག་ཀྱང་ཡོད།།རྩྭ་བསྟན་འབྲས་བུའི་
ཁུར་གྱིས་ནི། །སློང་རྣམས་རྟག་ཏུ་རྒྱས་པར་བྱེད། །གྲིབ་མ་སྣུམ་པའི་ལྗོན་པ་ཆེ། །འདི་ནི་བདག་
གིས་ཡང་དག་འཐོབ། །ཡལ་གའི་ཁྱོན་ནི་མི་ཆུང་ཞིང༌། །མེ་ཏོག་འབྲས་བུ་ཕུན་སུམ་ཚོགས། །དམ་
གས་ཡང་དག་འཐབ
པའི་གྲིབ་བསིལ་བརྟན་ལྡན་པའི །ཤིང་འདི་སྐལ་བས་བདག་གིས་རྙེད། །གཉིས་ཀ་ལ་ཡང་སྐྱེས་
བུ་འགའ། །ལྗོན་པ་ཉིད་ཀྱི་ཉེ་བར་བསྔགས། །ཆོས་རྣམས་ཐམས་ཅད་སྔ་མ་ལ། །ཐུན་མོང་གཞན་
15

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལ་རྣམ་པ་གཉིས། །སྐལ་ངན་འགྲོགས་པ་དང་བྲལ་ཞིང༌། །རང་བཞིན་གྱིས་ནི་མངར་བའི་ནང་། །
ཀྱེ་མ་ཆུ་ཡི་གཏེར་འདི་ནི། །དུས་ཀྱི་ཡོངས་སུ་བསྐམ་པར་འགྱུར །རྒྱ་མཚོ་ལ་ནི་དེ་མཚུངས་པ། །
སྐྱེས་བུའི་ལྡོག་པ་གསལ་བྱེད་པའི །སྔ་མའི་ཆོས་ནི་ལྡོག་པའི་ཕྱིར། །འདི་ནི་སྔོན་མེད་བསྡུས་པར་
བརྗོད། །ཁྱད་པར་གྱི་ནི་བརྗོད་འདོད་གང༌། །འཇིག་རྟེན་མཚམས་ལས་བརྒལ་གྱུར་པ །ཕུལ་དུ་
བྱུང་བས་བརྗོད་པ་འདི། །རྒྱན་གྱི་དམ་པ་ཡིན་ཏེ་དཔེར། །མ་ལཱི་ཀ་ཡི་ཕྲེང་ཚོགས་ཅན། །ལུས་ཀུན་
ཁྱབ་པའི་ཙན་དན་གཤེར།།དཀར་བའི་གོས་ཅན་སྔོན་འགྲོ་མ། །ཟླ་བའི་འོད་ཀྱིས་མཚོན་མ་ཡིན། །
ཟླ་བའི་དོན་ནི་ལྷག་པ་ཉིད། །ཁྱད་འཕགས་ལྡན་བརྗོད་དེ་བཞིན་དུ། །ཐེ་ཚོམ་ཕུལ་བྱུང་ལ་སོགས་
ཀྱང༌། །གསལ་ཕྱིར་ཅུང་ཟད་བསྟན་པར་བྱ། །དགའ་མ་ཁྱོད་ཀྱི་ནུ་མ་དང༌། །དཔྱི་ཡི་བར་ན་སྐེད་
པ་ནི། །ཡོད་དམ་མེད་ཅེས་བདག་གི་ནི། །ཐེ་ཚོམ་ད་དུང་ལྡོག་མ་གྱུར། །ནི་ཏམ་བི་ནཱི་ཁྱོད་ལ་ནི། །
སྐྱེད་པ་ཡོད་ཅེས་ངེས་པར་ནུས། །འོ་མ་འཛིན་པའི་ཁུར་གནས་པ། །རྣམ་པ་གཞན་དུ་སྲིད་པ་མིན། །
དཔག་ནུས་མིན་ཡང་འདིར་ཤོང་བ། །ས་སྐྱོང་སྲིད་པ་གསུམ་གྱི་ནི། །ཁོངས་དག་ཨེ་མ་ཤིན་ཡངས། །
རྒྱན་ནི་གཞན་པ་རྣམས་ཀྱི་ཡང༌། །ངག་གི་དབང་པོས་མཆེད་གྱུར་པ། །ཕུལ་བྱུང་ཞེས་ནི་བརྗོད་པ་
འདི། །གཅིག་པུ་ཉིད་ནི་དཔུང་གཉེན་བརྗོད།།
སེམས་ལྡན་དག་གམ་ཅིག་ཤོས་ཀྱིས །རྣམ་པ་གཞན་དུ་གནས་པའི་ཚུལ། །གང་དུ་རྣམ་
RિRRRRRR
གཞན་རབ་རྟོག་པ། །དེ་ནི་རྣམ་རྟོག་དུ་རིག་དཔེར། །ཉིན་གང་ཉི་མས་གདུང་བ་ཡིས། །གླང་པོ་དག་
ནི་མཚོར་འཇུག་པ། །ཉི་མའི་ཕྱོགས་གྱུར་པདྨ་རྣམས། །གཞོམ་པར་འདོད་པ་ཡིན་ནམ་སྙམ། །ཁྲུས་
དང་བཏུང་དང་པད་རྩ་དག །ཟ་ཕྱིར་ལག་ལྡན་ཚུར་འཇུག་པ། །དེ་ནི་འཁོན་ལན་སྲོག་ཕྱིར་ཞེས། །
སྙན་ངག་མཁན་གྱིས་རབ་རྟོག་བརྗོད། །འདི་ནི་བདག་གི་རིང་བ་དག །འགོག་འབྱེད་རྣ་བའི་རྒྱན་
ཞེས་ཏེ། །ཁྱོད་ཀྱི་མིག་གི་རྣ་བ་ཡི། །ཨུཏྤལ་དག་ལ་འགོངས་པ་འདྲ། །མིག་ཟུར་ཆར་ནི་ལྷུང་གྱུར་པ། །
མིག་གི་འོད་ཀྱིས་ཨུཏྤལ་དང༌། །རེག་གམ་མིན་ནམ་སྙན་ངག་མཁན། །དེ་ལྟར་རབ་ཏུ་རྟོག་སྟེ་
བརྗོད། །མུན་པ་ལུས་ལ་འབྱུག་གོ་བཞིན། །མཁའ་ནི་མིག་སྨན་ཆར་འབེབས་བཞིན། །ཞེས་འདི་
ཡང་རབ་རྟོག་པའི། །མཚན་ཉིད་ལྡན་པ་ཤིན་ཏུ་མང་། །འདིར་ནི་བཞིན་གྱི་སྒྲ་ཡིས་འགའ། །ཏིང་
16

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་གསལ་བའི་མེ་ལོང༌།
བའི་མཐའ་ཡིས་དཔེ་མ་ཡིན །ཞེས་པ་ཡིད་ཆེས་གསུང་བཟླས་ནས། །དཔེ་ཉིད་དུ་ནི་འཁྲུལ་བ་
སྐྱེད། །དཔེ་དང་དཔེར་བྱ་ཉིད་དག་ནི། །མཚུངས་པའི་ཆོས་ལ་ལྟོས་པས་ན། །འབྱུག་གོ་དང་ནི་མུན་
པ་ལ། །ཆོས་འདི་མཐོང་བར་གྱུར་ཏམ་། །གལ་ཏེ་འབྱུག་པ་ཉིད་འདོད་ན། །འབྱུག་གོ་ཞེས་པ་
གཞན་པ་ཅི། །དེ་ཉིད་ཆོས་དང་ཆོས་ཅན་ཡང༌། །ཞེས་པ་མ་སྨྱོས་འཆད་མ་ཡིན། །གལ་ཏེ་བྱེད་པོ་
དཔེ་ཡིན་ན། །བྱ་ཚིག་ལ་འདི་དབང་བྲལ་འགྱུར། །རང་གི་བྱ་སྒྲུབ་མི་ནུས་པ །གཞན་གྱི་ལྟོས་བྱར་
མི་འགྱུར་རོ། །གང་གི་འབྱུག་གོ་འདི་དང་ནི། །མུན་པ་མཚུངས་ཞེས་སྨྲ་ན་ཡང༌། །ལུས་ལ་ཞེས་པ་མ་
འབྲེལ་ཏེ། །དེ་ཡང་ཡོན་ཏན་མཚུངས་པ་ལྟར། །དཔེར་ན་ཁྱོད་གདོང་ཟླ་བ་བཞིན། །ཞེས་པས་
མཛེས་པ་རྟོགས་གྱུར་།དེ་བཞིན་འཇུག་པ་འདི་ལ་ནི། །འཇུག་པ་ལས་གཞན་རྟོགས་མ་ཡིན། །
དེ་ཕྱིར་འཇུག་པ་འདི་ལ་ནི། །མུན་པ་བྱེད་པོ་ལུས་ཀྱང་ལས། །ཉེ་བར་སྦྱོར་དོན་སྐྱེས་བུ་ཡིས། །དེ་
ལྟར་རབ་རྟོག་ཞེས་འདོད་བྱ། །སྙན་དང་དོགས་དང་ངེས་དང་འདྲ། །ནམ་ནམ་ཞེས་པ་ལ་སོགས་
པའི། །སྒྲ་ཡིས་རབ་རྟོག་གསལ་བར་བྱེད། །བཞིན་གྱི་སྒྲ་ཡང་འདྲ་བའོ། །རྒྱུ་དང་ཕྲ་མོ་ཆ་དག་ནི། །
ཚིག་རྣམས་དག་གི་རྒྱན་གྱི་མཆོག །རྒྱུ་ནི་བྱེད་པོ་ཤེས་བྱེད་དེ། །དེ་དག་རྣམ་པ་དུ་མ་དཔེར །མ་ལ་
ཡ་ཡི་རླུང་དག་ནི། །ཙན་དན་ལྗོན་པ་སད་པ་ཡི །ཡལ་འདབ་སྐྱོད་པར་བྱེད་པ་འདི། །ཀུན་གྱི་
དགའ་བ་སྐྱེད་པར་བྱེད། །དགའ་བ་སྐྱེད་པར་འོས་པ་ཡི། །རང་བཞིན་བར་སྦྱར་བ་འདིར། །རྒྱན་
ཉིད་དུ་ནི་རབ་བསྟན་ཏེ། །ལྡོག་པ་ལ་ཡང་དེ་དང་མཚུངས། །མ་ལ་ཡ་ཡི་ཆུ་རྒྱུན་ལ། །རེག་ཅིང་ཙན་
དན་ནགས་བསྐྱོད་ནས། །རླུང་འདི་མགྲོན་པོ་རྣམས་དག་ནི། །ཉམས་པར་བྱ་ཕྱིར་ཉེ་བར་གནས། །
དེ་ལྟར་གྱུར་པའི་རླུང་གིས་ནི། །འབྲས་བུའི་རིམ་ལས་བྱུང་གྱུར་བ། །ཡིད་འོང་ལ་སྲེད་སྐྱེ་བོ་ལ། །
ཉམས་པ་སྒྲུབ་པར་བྱེད་པར་ནུས། །འགྲུབ་པར་བྱ་དང་རྣམ་འགྱུར་ལ། །དེ་ཉིད་ལ་ལྟོས་རྒྱུ་ཉིད་དེ།།
འཐོབ་བྱའི་ལས་ལ་ཕལ་ཆེར་ནི །བྱ་བ་ལ་ལྟོས་རྒྱུ་ཉིད་། །འགྲུབ་པར་བྱེད་པའི་རྒྱུ་དག་ནི། །
བསྟན་ཏེ་ལྷག་མ་གཉིས་པོ་ཡི། །དཔེར་བརྗོད་གཉིས་ནི་བཀོད་བྱས་ནས། །ཤེས་པར་བྱེད་པ་བསྟན་
པར་བྱ། །ལོ་འདབ་གསར་འཁྲུངས་ནགས་ཚལ་དང༌། །འདམ་སྐྱེས་རབ་ཏུ་རྒྱས་པའི་རྫིང༌། །ཟླ་བ་
རྒྱས་པ་འདོད་པ་ཡིས། །མགྲོན་པོ་ལྟ་བའི་དུག་ཏུ་བྱས། །ཁེངས་པ་གོམས་པར་བྱའོ་ཞེས། །གྲོགས་
17

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མོ་མཛའ་བོའི་གནས་བཀོད་ལ། །བུ་མོ་སྨིན་འཁྱོག་མིག་གཡོན་གྱིས། །མཆུ་ནི་གཡོ་ཞིང་ལྟ་བར་
བྱེད། །ཉི་མ་ནུབ་གྱུར་ཟླ་བ་མཛེས། །འདབ་ཆགས་རྣམས་ནི་གནས་སུ་སོང༌། །ཞེས་པ་འདི་ཡང་
དུས་ཀྱི་སྐབས །གོ་བར་བྱེད་ལ་ལེགས་པ་ཉིད། །གྲོགས་མོ་ཁྱོད་ཡིད་འདོད་གཟིར་བ། །ཟླ་བའི་
ཟེར་གྱིས་མི་བཟློགས་ཤིང༌། །ཙན་དན་ཆུ་ཡི་མི་བཟོད་པའི། །ལུས་ཀྱི་དྲོད་ཀྱིས་རྟོགས་པར་སླར། །
ཞེས་པའི་སྦྱོར་བ་རྣམས་ལ་ནི །ཡིད་འོང་ཤེས་བྱེད་རྒྱུ་དག་མཚོན། །མི་རྣམས་རབ་ཏུ་གདུང་བར་
འབྱུང་། །དངོས་མེད་རྒྱུ་ནི་ཡིད་འཕྲོག་པ། །འགའ་ཞིག་རབ་ཏུ་བསྟན་པར་བྱ། །རིག་པ་དག་ནི་མ་
གོམས་དང༌། །བློ་ལྡན་རྣམས་དང་མ་འགྲོགས་དང༌། །དབང་པོ་དག་ནི་མ་བསྡམས་པས། །འདོད་
པའི་གཏམ་གྱིས་མྱོས་པ་སོང༌། །ལང་ཚོ་ཡི་ནི་རིམ་དག་ཉམས། །རྨོངས་པ་ཟད་ཅིང་སྲེད་པ་འཕོས། །
བསོད་ནམས་གནས་ལ་ཡིད་དགའ་བྱས། །ནགས་ཚལ་འདི་དག་ཁྱིམ་མ་ཡིན། །ཆུ་རླུང་འདི་དག
བུད་མེད་མིན། །རི་དྭགས་འདི་དག་བུ་ཚ་མིན། །དེ་ཕྱིར་བདག་གི་ཡིད་དགའོ། །མ་བརྟགས་དཔྱོད་
པའི་འཕགས་པ་ནི། །རྣམས་ལ་ཤིན་ཏུ་ཡོད་མ་ཡིན། །དེ་ཕྱིར་དེ་དག་རྣམས་ཀྱི་ནི །ཕུན་ཚོགས་
ཐམས་ཅད་རྟག་ཏུ་འཕེལ། །སྐྱེད་ཚལ་ས་ཧ་ཀཱ་ར་རྣམས། །སྙེ་མ་མ་འཁྲུངས་པ་མིན་ན། །འགྲོན་པོ་
རྣམས་ཀྱི་བུད་མེད་ནི། །དལ་བཅས་ཁྱོར་ཆུ་སྦྱིན་པར་འགྱུར། །ཡོད་དང་མེད་པའི་རང་བཞིན་གྱིས། །
འབྲས་བུ་སྐྱེད་པ་དག་ལ་འདིར། །སྔར་མེད་ལ་སོགས་རང་བཞིན་གྱི། །དངོས་པོ་ཡི་ནི་རྒྱུ་ཉིད་། །
རིང་འབས་དེ་དང་ལན་ཅིག་སེར
རིང་འབྲས་དེ་དང་ལྷན་ཅིག་སྐྱེས། །དེ་བཞིན་འབྲས་མ་ཐག་སྐྱེས་དང༌། །རིགས་མིན་རིགས་པ་བྱེད་
ཞེས་པ། །མཚར་བའི་རྣམས་གྲངས་མེད་དོ། །འདི་དག་སྦྱོར་བའི་ལམ་རྣམས་ལ །བརྟགས་པའི་
ཚུལ་ལ་བརྟེན་པ་ནི། །ཤིན་ཏུ་མཛེས་པ་དག་མཐོང་སྟེ། །དེ་ཡི་དཔེར་བརྗོད་ཇི་ལྟར་ན། །ལུས་ཅན་
ཁྱོད་མིག་ཟུར་ཞེས་པ། །རྒྱལ་བྱེད་ལུས་སྐྱེས་དག་གིས་མཚོན།།གང་དེ་གཞན་ལ་རང་འཕངས་པ།།
དེ་ཡིས་བདག་གི་ཡིད་ཀྱང་བཅོམ། །སྐྱེས་བུ་ལུས་སྐྱེས་ཀྱིས་མྱོས་པའི །རྣམ་འཕྲུལ་སྣ་ཚོགས་ལྷན་
ཅིག་ཏུ། །བུད་མེད་རྣམས་ལ་བུ་མོ་ནི། །ཡོངས་སུ་ནུབ་པའི་ནམ་ཚོད་སྐྱེས། །ཕྱི་ནས་འོད་ཟེར་རྣམ་
འཕྲོས་པས། །ཟླ་བ་ཡིད་ནི་དཀྱིལ་འཁོར་ཤར། །བསྔགས་ཉིད་རི་དྭགས་མིག་ཅན་གྱི། །ཆགས་པའི་
རྒྱ་མཚོ་རྒྱས་པར་གྱུར། །ལྷ་གཅིག་ཁྱོད་ཀྱི་ཞབས་གཉིས་པོ། །དམར་བ་ཉི་གཞོན་གྱིས་རེག་པས། །
18

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
རྒྱལ་བོ་རྣམས་ཀྱི་ལག་པ་ཡི། །པདྨ་ཟུམ་པར་བྱེད་ལ་དབང༌། །ཞེས་པ་རྒྱུ་ཡི་རྣམ་རྟོག་གི །ལུགས་ནི་
འདྲ་བ་དག་ཏུ་བསྟན།།
ཟུར་དང་རྣམ་པས་མཚོན་པའི་དོན། །ཕྲ་ཕྱིར་ཕྲ་མོ་ཞེས་པར་བཤད། །ནམ་ཞིག་འུ་ཅག་
འགྲོག་འགྱུར་ཞེས། །ཚོགས་སུ་བརྗོད་པར་མ་བཟོད་པའི། །མཛའ་བོ་རིག་ནས་བུད་མེད་ཀྱིས། །རྩེ་
དགའི་པདྨ་ཟུམ་པར་བྱས། །ལུས་སྐྱེས་དག་གི་གཟིར་བ་ཡིས། །མཛའ་དབུགས་འབྱུང་འདོད་པ་
ཡིས །པདྨ་ཟུམ་པར་བྱས་པ་ལས། །འདིར་ནི་མཚན་མོ་འགྲོག་པར་བསྟན།།ཀླུ་ཡི་མདུན་སར་ཁྱོད་
ལ་མིག །གཏད་པ་དེ་གདོང་ཆུ་སྐྱེས་ལ། །ཆགས་པ་རྒྱས་པས་གསལ་བ་ཡི། །མཛེས་པ་འགའ་ཞིག་
བྱུང་བར་གྱུར།།འདིར་ཡང་རང་བཞིན་མ་བརྗོད་པར། །དགའ་བའི་དགའ་སྟོན་འདོད་པ་དག།ངེས་
པར་གནས་པར་ཉིད་གྱུར་པ། །ཕྲ་མོ་ཉིད་ལས་རྒལ་མ་ཡིན། །ཆ་ནི་ཆུ་ཡི་དངོས་པོ་ཡིས། །རང་
བཞིན་ངེས་པར་གསལ་བར་སྒྲིབ། །དཔེར་བརྗོད་ཉིད་ཀྱིས་འདི་ཡི་ནི། །རང་བཞིན་ངེས་པར་
གསལ་བར་བྱ། །རྒྱལ་བོའི་བུ་མོར་ཆགས་པ་བདག །སྤུ་ལོང་རྒྱས་པ་སྲུང་བ་བོས། །རེག་པར་གྱུར་
ལ་ཨེ་མ་འཚར། །བསིལ་བའི་རླུང་ལྡན་ཡིན་པར་ཤེས། །ཇི་ལྟར་བུ་མོ་མཐོང་ཉིད་ན། །བདག་ལ་
དགའ་བའི་མཆི་མ་བྱུང༌། །རླུང་གི་རྩུབ་པའི་མེ་ཏོག་གི །རྡུལ་གྱིས་བདག་མིག་སུན་ཕྱུང་། །ཞེས་
པ་ལ་སོགས་སྐབས་སུ་ནི། །རྒྱན་འདི་ཤིན་ཏུ་མཛེས་པ་སྟེ། །ཁ་ཅིག་ཆ་ལས་སྨད་པའམ། །བསྟོད་པ་
གང་ཡིད་གཡུལ་གྱི་དགའ་སྟོན་ལ།བྱས་པ་ཆ་ཤས་བརྗོད །གང་ཡིད་གཡུལ་གྱི་དགའ་སྟོན་ལ། །འདོད་པའི་དགའ་སྟོན་ལས་ཀྱང་
ཆགས། །གཟི་ལྡན་ལང་ཚོ་ཡོན་ཏན་ཅན། །རྒྱལ་འདི་ཁྱོད་ཀྱིས་བདག་པོར་འོས། །བརྩོན་འགྲུས་
ཁྱད་འཕགས་བསྟོད་པ་འདིར། །སླད་པ་ཉིད་དེ་ལོངས་སྤྱོད་ལ །རྒྱུན་དུ་སྤྱོད་འདོད་བུ་མོ་ཡི། །
བསམ་པ་དག་ནི་ཟློག་པར་ནུས། །གནོད་པ་རབ་གཞིལ་ཉིད་ཀྱི་ཕྱིར། །གང་གིས་སྙན་པར་སྨྲ་བ་
བསླབས །སྐྱེ་བོ་འདི་ནི་རྩེ་མེད་གཡོ། །གྲོགས་མོ་དེ་ཡིས་བདག་ལ་ཅི། །བདག་པོ་གྲོགས་མོས་
རབ་བསྟེན་ཁེངས། །ཆགས་ཕྱིར་བྱེད་པར་མ་ནུས་ནས། །སྐྱོན་ལྟར་སྣང་བས་ཡོན་ཏན་གང༌། །སྙན་
པར་སྨྲ་བ་ཉིད་ཀྱང་བསྟན། །དངོས་པོ་རབ་ཏུ་བསྟན་པ་རྣམས །རིམ་པ་བཞིན་དུ་རྗེས་སྟོན་པ། །
གྲངས་དང་རིམ་པ་བཞིན་ཞེས་པ། །གྲངས་བཞིན་ཞེས་པར་རབ་ཏུ་བརྗོད། །ཁྲུས་ལ་ཆུར་ནི་རབ་
19

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཞུགས་པ། །ཁྱོད་ཀྱི་གདོང་མིག་འཛུམ་མཛེས་ནི། །ཀུ་མུད་ཨུཏྤལ་པདྨ་ཡིས། །བསྐུས་པར་ངེས་སོ་
གཟུགས་ཅན་མ། །
དགའ་བ་མཆོག་ཏུ་དགའ་བར་བརྗོད། །ཉམས་ལྡན་ཡིད་འོང་ཉམས་དང་ལྡན། །གཟི་
བརྗིད་ང་རྒྱལ་སྐྱེས་པ་སྟེ། །དེ་གསུམ་ཁྱད་འཕགས་དག་དང་ལྡན། །གོ་བིན་ད་ཁྱོད་ཁྱིམ་འོངས་ལ། །
དེང་བདག་དགའ་བ་སྐྱེས་པ་གང༌། །དགའ་བ་འདི་ནི་སླར་ཡང་ཁྱོད། །དུས་ཀྱིས་འོངས་ན་འབྱུང་
བར་འགྱུར། །དེ་འདྲའི་དགའ་བ་བི་ཏུ་རས། །གཞན་ལས་མིན་ཞེས་རིག་པར་སྨྲས། །དེ་ལས་གུས་
པ་ཙམ་གྱིས་ནི། །རབ་བསྟེན་འཕྲོག་བྱེད་ཤིན་ཏུ་དགེས། །ཟླ་བ་ཉི་མ་རླུང་ས་མཁའ། །སྦྱིན་སྲེག་
བྱེད་དང་མེ་དང་ཆུ། །ཞེས་པའི་གཟུགས་རྣམས་རབ་བཟླས་ནས །ལྷ་ཁྱོད་ལྟ་བར་ངེད་ཀྱིས་། །
མངོན་སུམ་བྱས་པའི་ལྷ་ལ་ནི །རྒྱལ་བོ་རྒྱལ་བོའི་གོ་ཆ་ཡིས། །དགའ་བ་རབ་ཏུ་གསལ་བྱས་གང་། །
དེ་ཡང་དགའ་བར་རྗེས་རྟོགས་བྱ། །ཤིའོ་ཞེས་པའི་ཕ་རོལ་ཏུ། །གང་དང་འགྲོགས་ཆེད་བདག་འཆི་
འདོད། །ཨ་བན་ཏཱི་དེ་བདག་གིས་ནི། །སྐྱེ་འདི་ཉིད་ལ་ཐོབ་ཅི་ལྟར། །དགའ་བ་ཉིད་ནི་སྔར་
བསྟན་ཏེ། །ངོ་བོ་ཆེ་བ་ཉིད་ལྡན་པས། །དགའ་བ་སྒེག་པ་ཉིད་གྱུར་འདིའོ །དེ་ཕྱིར་འདི་ནི་ཉམས་
ལྡན་ཚིག །གང་གིས་ནག་མོའི་བདག་མདུན་ནས། །སྐྲ་ནས་བཟུང་སྟེ་དྲངས་གྱུར་པ། །བསྟུན་དཀའ་
སྡིག་ཅན་ཐོབ་པ་འདི། །སྐད་ཅིག་འཚོ་བར་འགྱུར་རམ་ཅི། །ཞེས་པ་འཇིགས་སྡེ་དགྲ་དག་ལ། །ལྟ་
བའི་ཁྲོ་བ་མཆོག་གི་མཐའ། །འཛེག་པ་དྲག་པོའི་བདག་ཉིད་གྱུར། །འདི་ནི་རོ་དང་ལྡན་པའི་ཚིག །
མཚོར་བཅས་པ་ལས་མ་རྒྱལ་ཞིང་། །རྣམ་མང་མཆོད་སྦྱིན་མ་བྱས་ལ། །སློང་བ་ནོར་རྣམས་མ་བྱིན་
པར། །ས་སྐྱོང་དུ་བདག་ཇི་ལྟར་འགྱུར། །ཞེས་པ་ཁྲོ་བ་ཁྱད་འཕགས་དག །དཔའ་བོའི་ཉམས་ཀྱིས་
བདག་ཉིད་གནས། །ཉམས་ལྡན་ཉིད་དུ་ནུས་པ་ལ། །ཚིག་འདི་དག་ནི་དབང་བ་ཡིན། །ལུས་འཇམ་
གང་ལ་པདྨ་ཡི། །མལ་སྟན་དག་ཀྱང་རྩུབ་བྱེད་ལ། །ལྷ་མོ་དེ་ནི་རོ་ཁང་དག །སྲེག་ཟ་ལྡན་པར་ཇི་
ལྟར་ཉལ །ཞེས་པ་སྙིང་རྗེ་འོས་རྒྱས་པ། །རྒྱན་ཉིད་དུ་ནི་རབ་ཏུ་བཤད། །དེ་བཞིན་གཞན་ཡང་མི་
སྡུག་དང་། །བཞད་གད་རྨད་བྱུང་འཇིགས་རུང་། །རྒྱུ་མས་བརྒྱན་པའི་སྲིན་པོ་རྣམས། །མགོ་མེད་
རོ་དང་ལྷན་ཅིག་ཏུ། །ལག་པ་སྦྱར་བས་ཁྱོད་དགྲའི་ཁྲག །འཐུངས་ཤིང་འཐུངས་ཤིང་གར་བྱེད་། །
20

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
གྲོགས་མོ་མེ་ཏོག་མ་རྙིང་མ།།ཁྱེད་ཀྱི་ནུ་མའི་ངོས་ལ་ནི།།སེན་རྗེས་གསར་བ་ཆགས་པ་འདི། །སྟོད་
གཡོགས་དག་གིས་སྒྲིབ་པར་མཛོད། །དགའ་ཚལ་ལྗོན་པ་འདི་རྣམས་ཀྱི། །འདབ་མ་གསར་བ་གོས་
བཟང་དང༌། །མེ་ཏོག་དོ་ཤལ་ལ་སོགས་བརྒྱན། །ཡལ་འདབ་ཁང་བར་གྱུར་པ་མཚར། །རྩེ་མོ་དག་
ལ་མེ་གནས་པ། །བརྒྱ་བྱིན་གྱི་ནི་རྡོ་རྗེ་གང༌། །འདི་ནི་དྲན་ན་ལྷ་མིན་གྱི། །བུད་མེད་མངལ་ནི་ལྟུང་
བྱེད་པ། །སྙན་ལ་གྲོང་བ་ཉིད་མིན་སྐྱེས། །བརྗོད་བྱ་ཡི་ནི་ཉམས་དག་བསྟན། །འདིར་ནི་ཉམས་
བརྒྱད་དབང་བྱས་ཏེ།།ཚིག་རྣམས་ཉམས་དང་ལྡན་པར་བཤད། །བདག་ནི་གནོད་པ་བྱེད་པོ་ཞེས། །
ཁྱོད་ཀྱི་སྙིང་ལ་འཇིགས་མ་བྱེད། །བདག་གི་རལ་གྲི་ཕྱིར་ཕྱོགས་རྣམས། །ནམ་ཡང་འཇོམས་པར་
འདོད་མ་ཡིན།།ཞེས་པ་སྐྱེས་བུ་དྲེགས་ལྡན་འགས། །གཡུལ་དུ་གཞན་ནི་བཀག་བྱས་པ།།གཏོང་བ་
དེ་ལྟ་བུ་ལ་སོགས། །གཟི་བརྗིད་ལྡན་པར་ཤེས་པར་བྱ། །འདོད་དོན་དངོས་སུ་མ་བརྗོད་པར། །དེ་
ཉིད་འགྲུབ་པར་བྱ་བའི་ཕྱིར། །རྣམ་པ་གཞན་དག་བརྗོད་པ་གང་། །དེ་ནི་རྣམ་གྲངས་བརྗོད་པར་
འདོད། །ས་ཧ་ཀཱ་རཱ་ཡི་སྙེམ་ནི། །གཞན་གྱི་ཟས་འདི་ཟ་བར་བྱེད། །དེ་ནི་བདག་གིས་ཟློག་པར་
བགྱི། །ཁྱོད་གཉིས་དལ་གྱིས་འདུག་པར་མཛོད། །གྲོགས་མོ་སྐྱེས་ཕྲད་བྱས་ནས་ནི། །དེ་དག་དུས
པར་དགའ་བ་ཡི། །དགའ་སྟོན་སྒྲུབ་ཏུ་གཞུག་འདོད་པས། །འགའ་ཞིག་དེ་ནས་སོང་བར་གྱུར། །བྱ་
བ་འགའ་ཞིག་རྩོམ་པ་ལ། །སྐལ་བ་ཡི་ནི་སྟོབས་ལས་ཀྱང༌། །དེ་ཡི་སྒྲུབ་བྱེད་ཕུན་ཚོགས་གང༌། །དེ་
གཞོམ་ཕིར་
ནི་ཀུན་ཏུ་ཕན་པར་བརྗོད། །ཁེངས་པ་གཞོམ་ཕྱིར་དེ་ཡི་ནི། །རྐང་བ་དག་ལ་ཕྱག་འཚལ་བ། །
བདག་ལ་ཕན་ཕྱིར་དགའ་བ་ཡིས། །འབྲུག་གི་སྒྲ་ནི་གྲགས་པར་འགྱུར། །བསམ་པའམ་ནི་འབྱོར་བ་
ཡིས། །ཆེན་པོ་ཉིད་ནི་བླ་མེད་གང༌། །དེ་ནི་རྒྱ་ཆེན་ཞེས་པ་ཡིས། །རྒྱན་དུ་མཁས་པ་རྣམས་ཀྱིས་
བརྗོད། །རཱ་མ་ཎ་ཡིས་མགོ་གཅོད་པའི། །བྱ་བའི་ཁུར་ཡང་བཟོད་པ་གང༌། །ར་གྷུའི་བུ་དེས་བླ་
མ་ཡི། །བཀའ་ལས་འདའ་བར་ནུས་མ་གྱུར །རིན་ཆེན་རྩིག་པ་ལ་འཕོས་པའི །གཟུགས་བརྙན་
བརྒྱ་ཡིས་བསྐོར་གྱུར་པ། །ལང་ཀའི་དབང་ཕྱུག་དེ་ཁོ་ན། །ཨན་ཛ་ན་བུས་དཀའ་བས་ཤེས། །སྔ་
མར་བསམ་པའི་བདག་ཉིད་ཆེ། །འདིར་ནི་མངོན་པར་འབྱོར་བ་རླིང༌། །རྒྱ་ཆེན་གཉིས་པོ་འདི་དག་
ཀྱང༌།།གསལ་བར་རབ་ཏུ་མཚོན་པ་ཡིན།།
21

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བསྙོན་དོར་དག་ནི་བསྙོན་བྱས་ནས། །དོན་གཞན་ཅུང་ཟད་སྟོན་པ་སྟེ། །འདོད་པ་དག་ནི་
མདའ་ལྔ་པ། །མ་ཡིན་སྒྲོ་ལྡན་སྟོང་ཕྲག་ཡོད། །ཙན་དན་ཟླ་འོད་དལ་བ་ཡི། །ལྷོ་ཕྱོགས་དྲི་ཡི་བཞོན་
པ་འདི། །མེ་ཡི་རང་བཞིན་དྲོ་བ་སྟེ། །གཞན་གྱི་དོར་ནི་བསིལ་ཞེས་དྲུག །འོད་ལྡན་གྱི་ནི་གཞན་
ལ་དེ། །བསིལ་བར་ཁས་བླངས་བདག་ཉིད་ལ། །ཚར་པ་ཉིད་དུ་རབ་བསྟན་ཕྱིར། །འདི་ནི་ཡུལ་ལ་
བསྙོན་དོར་རོ། །བདུད་རྩི་ཟགས་པའི་འོད་ཟེར་ཅན། །ཟླ་བ་ཞེས་པར་བདག་ཅག་འདོད། །དོན་གྱི་
བདག་ནི་འདི་ལས་གཞན། །དུག་ཟགས་ཟེར་དང་ལྡན་པ་ཉིད། །ཞེས་པ་ཟླ་བའི་ཟླ་བ་ཉིད། །ཟློག་
ནས་དོན་གཞན་བདག་ཉིད་ནི། །འདོད་པས་གཟིར་བས་བརྗོད་པའི་ཕྱིར། །འདི་ནི་རང་བཞིན་
བསྙོན་དོར་འདོད། །དཔེ་ཡི་བསྙོན་དོར་བསྡུ་ཉིད་དུ། །དཔེ་རྣམས་ལ་ནི་རབ་བསྟན་ཏོ། །དེ་ཡིས་
བསྙོན་དོར་དབྱེ་བ་རྣམས། །མཚོན་བྱ་དག་ལ་རྒྱ་ཆེར་མཚོན། །སྦྱར་བ་གཟུགས་གཅིག་ལྡན་པའི་
ཚིག །དུ་མའི་དོན་ཅན་ཡིན་པར་འདོད། །དེ་ཚིག་ཐ་དད་མིན་པ་དང༌། །ཐ་དད་ཚིག་མང་རྣམ་པ་
གཉིས། །འཆར་བ་ལ་གནས་མཛེས་པ་ཅན། །དཀྱིལ་འཁོར་ལ་ཆགས་རྒྱལ་བོ་འདི། །འཇམ་པའི་
དཔྱ་ཡིས་འཇིག་རྟེན་གྱི།།ཡིད་ནི་རབ་ཏུ་འཕྲོག་པར་བྱེད། །རྒྱུ་སྐར་ལམ་ནས་གནས་ཟླ་བ། །མཚན་
མོར་བྱེད་པ་དང་བསྡོངས་ནས། །སྲོད་ལ་ཡིས་ནི་བདག་འདི་ལྟར། །དགའ་བ་མེད་པར་ཅིས་མ་
མནར། །དཔེ་དང་གཟུགས་ཅན་འགོག་པ་དང༌། །ལྡོག་པ་ཅན་སོགས་སྤྱོད་ཡུལ་ཅན། །སྦྱོར་བ་གོང་
དུ་བསྟན་ཟིན་ཏེ། །གཞན་པ་འགའ་ཞིག་བསྟན་པར་བྱ།།
འགའ་ཞིག་བྱ་བ་ཐ་དད་མིན། །གཞན་པ་བྱ་བ་འགལ་མིན་ཡོད། །འགལ་བའི་ལས་ཅན་
དག་ཀྱང་གཞན། །སྦྱར་བ་ངེས་པ་ཅན་ཡང་ཡོད། །ངེས་པ་འགོག་པའི་གཟུགས་བརྗོད་པས། །
འགལ་མིན་འགལ་བ་ཅན་ཡང་སྟེ། །དེ་དག་རྣམས་ཀྱི་རང་བཞིན་ནི། །དཔེར་བརྗོད་དག་ལ་གསལ་
བར་འགྱུར། །འཁྱོག་ཅིང་ཡིད་འོང་རང་བཞིན་ཅན། །ཆགས་པ་གསལ་བར་སྟོན་བྱེད་མ །མཛེས་
མས་སྐུལ་བའི་མིག་དང་ནི །ཕོ་ཉ་མོས་ཀྱང་མཛའ་བོ་འགུགས། །ཡིད་འོང་ཆགས་པ་འཕེལ་བར་
བྱེད། །མཛེས་ཤིང་མྱོས་པའི་གདངས་སྙན་མ། །ཁུ་བྱུག་སྒྲ་ནི་ཐོས་བྱས་ཏེ། །དཀར་མིན་མིག་ཅན་
འཁྱུད་བྱའོ། །མཆུ་མ་དང་སྦྱར་འཕེལ་བ་ཡི། །དམར་བ་རབ་ཏུ་སྟོན་བྱེད་ཅིང༌། །ཚ་ཟེར་ཅན་འདི་
22

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ནུབ་གྱུར་ཏེ། །ལུས་སྐྱེས་དག་འདི་རྣམ་པར་རྒྱས། །རལ་གྲི་ཉིད་ལ་ནིས་ཏྲིང་ཤ །གཞུ་ཉིད་ལ་ནི་
འཁྱོག་པོ་ཉིད།།མི་དབང་འདི་ཡ་མཱར་ག་ཎ། །མདའ་རྣམས་ཉིད་ལ་གནས་པ་ཡིན། །ཁྱོད་ཀྱིས་སྲུང་
ལ་ཚེར་མ་ནི། །པདྨའི་ཡུ་བ་ཉིད་ལའོ། །འོད་ཀྱང་ཆགས་ཅན་འཁྲིག་པ་ལ། །འཁྱུད་པར་གྱུར་པ་
རྣམས་ལའང་མཐོང༌། །ས་འཛིན་ཀཊ་མད་ཞིང༌། །གཟི་བརྗིད་ལྡན་པ་ངེས་པར་དར། །མཁས་པ་སྐྱེ་
རྒུའི་བདག་བྱུང་སྟེ། །རྗེ་བོ་ནུས་པ་འཛིན་ཡང་དེ། །ཉམས་མེད་ཡིན་ཡང་ཆོས་སྤྱོད་མིན། །རྒྱལ་བོ་
ཡིན་ཡང་ཟད་མི་ཤེས། །བདེ་བྱེད་ཡིན་ཡང་ལག་འགྲོ་མེད། །ཤེས་པོ་ལྷ་ཡང་མཁས་བྲལ་མིན། །
ཁྱད་པར་རབ་ཏུ་བསྟན་པའི་ཕྱིར། །ཡོན་ཏན་རིགས་དང་བྱ་བ་སོགས། །གང་ཞིག་མ་ཚང་ཉིད་
སྟོན་པ། །དེ་ནི་ཁྱད་པར་བརྗོད་པར་འདོད། །མེ་ཏོག་གཞུ་ཅན་དག་གིས་མཚོན།།རྩུབ་པ་མ་ཡིན་རྣོ་
བའང་མིན།།དེ་ལྟ་ན་ཡང་འདི་ཡི་ནི། །ས་གསུམ་རྣམས་ལས་རྒྱལ་བར་འགྱུར། །འདི་ནི་ལྟ་ཡི་བུ་མོ་
མིན།།དྲི་ཟའི་རིགས་ལས་བྱུང་བ་འང་མིན། །དེ་ལྟ་མོད་ཀྱི་ཚངས་པའི་ཡང༌། །དཀའ་ཐུབ་གཞོམ་པ་
སྒྲུབ་པར་ནུས། །ཁྲོ་གཉེར་དག་ནི་མ་བསྡུས་ཤིང་། །སོ་ཡི་གཡོགས་ཀྱང་མ་སྐྱོད་ལ །མིག་ཀྱང་
དམར་བོར་མ་གྱུར་པར། །དགྲ་ཡི་རིགས་ནི་ཉམས་པར་བྱས། །ཤིང་རྟ་མེད་ཅིང་གླང་པོའང་མེད། །
རྟ་མེད་རྐང་ཐང་མེད་པར་ཡང༌། །ཟུར་མིག་ཉིད་ཀྱིས་བུད་མེད་རྣམས། །འགྲོ་བ་གསུམ་པོ་དག་ལས་
རྒྱལ། །ཤིང་རྟ་འཁོར་ལོ་གཅིག་པ་དང་། །ཁ་ལོ་བ་ཉམས་རྟ་མི་ཉམས། །དེ་ལྟ་ན་ཡང་གཟི་བྱིན་ཅན། །
ཉི་མས་འགྲོ་བ་གསུམ་པོ་མནན། །གཟི་བྱིན་ཅན་ཞེས་ཁྱད་པར་ལས། །འདི་ནི་རྒྱུ་ཡི་ཁྱད་པར་
བརྗོད། །རིམ་པ་འདི་ཡིས་གཞན་གྱི་ནི། །དབྱེ་བ་རྣམས་ཀྱང་བརྟག་པར་བྱ། །བརྗོད་འདོད་ཡོན་
ཏན་ཁྱད་འཕགས་དང་། །མཚུངས་པར་བྱས་ནས་འགའ་ཞིག་ནི། །སྟོད་སྨད་དོན་དུ་བསྒྲགས་པ་
གང༌།།དེ་ནི་མཚུངས་པར་སྦྱོར་བར་བཤད།།གཤིན་རྗེ་ལུས་ངན་ཆུ་ལྷ་དང༌།།མིག་སྟོང་བ་དང་ཁྱོད་
ཉིད་ཀྱང་། །འཇིག་རྟེན་སྐྱོང་བ་ཞེས་པའི་སྒྲ །ཡུལ་གཞན་མེད་པ་རྣམ་པར་འཛིན། །རི་དྭགས་མིག་
དང་འགྲོགས་པ་དང༌། །གློག་གི་རྩེ་དགའ་དག་དང་ནི། །སྤྲིན་གྱི་རྩོམ་པའང་རང་བཞིན་གྱིས། །
བཀའ་གཅིག་གཉིས་སུ་མི་གནས་སོ། །ཁྱད་པར་སྒྲུབ་བྱེད་སླད་དུ་ནི། །གང་དུ་དངོས་པོ་འགལ་བ་
རྣམས། །ཡང་དག་འགྲོགས་པར་རབ་བསྟན་པ། །དེ་ནི་འགལ་བར་བཤད་དེ་དཔེར། །ངང་བའི་
23

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྒྱལ་བོ་རྣམས་ངག་གིས། །མྱོས་པའི་གདངས་སྙན་ཅ་ཅོ་འཕེལ། །རྨ་བྱ་རྣམས་ཀྱི་སྒྲ་དག་། །ཡིད་
འོང་ཉིད་དང་བྲལ་བ་མཐོང༌། །དབྱར་སྐྱེས་ཆུ་འཛིན་དག་གིས་ནི། །ནམ་མཁའ་ཡུལ་ངན་ལྟ་བུར་
སྤྱོད། །ཆགས་པ་ཡིས་ཀྱང་འགྲོ་བ་ཡིས། །ཡིད་ནི་ཀུན་ཆགས་པར་གྱུར། །སྐེད་པ་ཕྲ་ཞིང་རོ་སྨད་
སྦོམ། །མཆུ་དམར་མིག་ནི་དཀར་བ་མིན། །ལྟེ་བ་དམའ་ཞིང་ནུ་མ་མཐོ། །བུད་མེད་ལུས་ཀྱིས་སུ་མ་
བཅོམ། །པད་རྩའི་ལག་པ་ཆུ་ཤིང་བརླ། །པདྨའི་གདོང་དང་ཨུཏྤལ་མིག །ཁྱོད་ཀྱི་གཟུགས་ཀྱིས་
བདག་ཅག་རྣམས། །གདོང་ཆུས་མིན་ནམ་ལུས་ཅན་མ། །སྐྱེད་ཚལ་རླུང་གིས་རབ་བསྐྱོད་པ། །ཙུ་ཏ་
ཙམ་པ་ཀ་ཡི་རྡུལ། །རེག་གམ་མིན་པར་མགྲོན་པོ་ཡི། །མིག་ལ་མཆི་མ་རབ་ཟགས་བྱེད། །སྙན་པར་
སྒྲོག་མ་ཁྱོད་ཀྱི་མིག །ནག་དཀར་རྗེས་སུ་དམར་བ་ཡང༌། །རྣ་བ་དག་ལ་བརྟེན་པ་ནི །སུ་ཡི་ཡིད་
བརྟན་ཉིད་དུ་འགྱུར། །དེ་ལྟར་རྒྱན་འདི་རྣམ་པ་ནི། །དུ་མ་ཉིད་དུ་རབ་རྟོག་བྱ། །སྐབས་མིན་འདོད་
པ་བསྟོད་པ་ནི། །སྐབས་སུ་མ་བབ་བསྟོད་པ་ཡིན། །གཞན་མི་བརྟེན་པའི་རི་དྭགས་རྣམས། །འབད་
མེད་རྙེད་པ་སླ་བའི་ནོར། །ཆུ་དང་རྩྭ་ཡི་མྱུག་སོགས་ཀྱིས །ནགས་རྣམས་སུ་ནི་བདེ་བར་འཚོ། །
རྒྱལ་བོའི་རྗེས་འབྲང་ཉོན་མོངས་པས། །ཡིད་བྱུང་ཡིད་དང་ལྡན་པས་ནི། །སྐབས་སུ་མ་བབ་ཉིད་དུ་
འདིར། །རི་དྭགས་སྤྱོད་ཚུལ་འདི་དག་བསྔགས། །གལ་ཏེ་སྨད་པ་བཞིན་བསྟད་ནས། །སྐྱོན་ལྟར
སྣང་བའི་ཡོན་ཏན་ཉིད། །གང་དུ་ཉེ་བ་ཐོབ་གྱུར་པ། །འདི་ནི་ཟོལ་གྱིས་བསྟོད་པར་བཤད། །རཱ་མ་
དཀའ་ཐུབ་པ་ཡིས་ཀྱང༌། །འབྱུང་པོ་འཛིན་མ་འདི་ལས་རྒྱལ། །དེ་ཉིད་རྒྱལ་བོ་ཁྱོད་ཀྱིས་ཀྱང༌། །
འདི་ལ་ཁྱོད་ནི་རྒྱགས་མ་མཛད། །སྔོན་གྱི་སྐྱེས་ལས་བཅད་ནས་ནི། །དཔལ་ནི་ཁྱོད་ཀྱི་ཡོངས་
སྤྱོད་པ །དེ་ལྟར་ཉེ་བར་མཚོན་པ་ལས། །རྒྱལ་བོ་བུ་རམ་ཤིང་བའི་རྒྱུད། །ཁྱོད་ཀྱི་འདི་ནི་རིགས་
སམ་ཅི། །ཁྱོད་ཀྱི་བཙུན་མོ་ས་གཞི་ནི། །ལག་འགྲོའི་ལོངས་སྤྱོད་དག་ལ་ཆགས། །ཅི་སླད་ཁྱོད་ཀྱི་ང་
རྒྱལ་ནི། །མཆོག་གིས་མཐར་ནི་འཛེགས་པར་གྱུར། །རེ་ཤིང་ཉེ་བར་མཚོན་པ་ལས །སྦྱར་བ་ཅན་
དང་གཞན་དག་གི །ཟོལ་གྱིས་བསྟོད་པའི་རྣམ་པ་ནི། །རབ་ཏུ་རྒྱ་ཆེ་མཐའ་དང་བྲལ། །གལ་ཏེ་དེ་
གཞན་འཇུག་པ་ཡིས། །དེ་དང་མཚུངས་པའི་འབྲས་བུ་འགའ། །མཆོག་གམ་མཆོག་མིན་སྟོན་
བྱེད་པ། །དེ་ནི་ངེས་པར་བསྟན་པ་ཡིན། །ཉི་མ་འཆར་བ་ཉིད་ཀྱིས་ནི། །ཕུན་ཚོགས་རྣམས་ཀྱི་
24

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
འབྲས་བུ་དག །གྲོགས་པོ་རྗེས་འཛིན་བསྟན་པའི་ཕྱིར། །པདྨོ་རྣམས་ལ་དཔལ་སྟེར་བྱེད། །ཟླ་བའི་
ཟེར་གྱིས་རེག་པ་ན། །འཕྲལ་ལ་རྒྱལ་བོ་དང་འགལ་རྣམས། །ངན་པའི་མཐར་གྱུར་གསལ་བྱེད་
ཅིང༌། །མུན་པའི་ཕྲེང་བ་ནུབ་པར་འགྱུར། །ཡོན་ཏན་ལས་རྣམས་ལྷན་ཅིག་གི །དངོས་པོ་བརྗོད་པ་
ལྷན་ཅིག་བརྗོད། །དོན་རྣམས་སྣོལ་བ་གང་ཡིན་པ། །ཡོངས་བརྗེས་ཡིན་ཏེ་དེ་དག་དཔེར། །པང་ནི་
མཚན་མོ་འདིར་དག་རྣམས། །བདག་གིས་དབུགས་དང་ལྷན་ཅིག་རེང༌། །ཟླ་བའི་རྒྱན་ལྡན་པ་
རྣམས་ཀྱང༌། །བདག་ལུས་ཉིད་དང་ལྷན་ཅིག་སྐྱེ། །མགྲོན་པོ་རྣམས་ཀྱི་རྨོངས་པ་དང༌། །ལྷན་ཅིག་ཙུ་
ཏའི་དོག་པ་རྒྱས། །དེ་དག་མཆི་མ་དང་མཉམ་དུ། །མ་ལ་ཡ་ཡི་རླུང་དག་འབབ། །ཁུ་བྱུག་སྒྲོག་པའི་
སྐལ་བཟང་དང༌།།དཔྱིད་ཉིད་སྐྱེ་བའི་ཀུན་དགའ་དང༌།།ལྷན་ཅིག་དག་ཏུ་འཕེལ་བར་གྱུར། །
དེ་ལྟར་ལྷན་ཅིག་བརྗོད་པ་ཡིས། །དཔེར་བརྗོད་འགའ་ཞིག་འདིར་བྱས་ཏེ། །ཡོངས་རྗེས་
པ་ཡི་རང་བཞིན་ཡང༌། །ངེས་པར་བསྟན་པ་ཅུང་ཟད་བྱ། །ས་སྤྱོད་རྣམས་ལ་མཚོན་སྣུན་པ། །སྟེར་
བྱེད་ཁྱོད་ཀྱི་ལག་པ་ཡིས།།དེ་དག་དྲག་པ་ཀུ་མུད་དཀར།།ཡུན་རིང་དག་ཏུ་སྒྲུབ་པ་ཕྲོགས། །མངོན་
པར་འདོད་པའི་དངོས་པོ་ལ །སྨོན་པ་ཤེས་པ་ཞེས་བྱ་དཔེར། །ངག་ཡིད་སྤྱོད་ཡུལ་མ་ཡིན་པའི། །
སྣང་བ་དམ་པའི་ཁྱེད་ལ་སྲུང༌། །རྗེས་འགྲོའི་མེད་དང་ཐེ་ཚོམ་ཅན། །དག་ནི་དཔེ་རྣམས་ཉིད་ལ་
བསྟན། །དཔེ་ཡི་གཟུགས་ཅན་དག་ཀྱང་ནི། །གཟུགས་ཅན་རྣམས་ལ་ངེས་པར་བསྒྲགས། །རབ་
རྟོག་ཆ་ཤས་འདི་ཡང་ནི། །རབ་རྟོག་དག་གི་དབྱེ་བ་ཉིད། །ཐ་དད་རྒྱན་རྣམས་བསྲེས་པ་ནི །སྤེལ་
མ་དག་ཏུ་བརྗོད་པ་སྟེ། །ཡན་ལག་ཡན་ལག་ཅན་དངོས་ཀྱི། །སྐབས་དང་ཐམས་ཅད་སྟོབས་
མཚུངས་ཉིད། །ཞེས་པའི་ལུགས་གཉིས་སྤེལ་མ་ཡི། །རྒྱན་དག་ལ་ནི་མཚོན་པར་བྱ། །མཛེས་མ་
ཁྱོད་ཀྱི་བཞིན་གྱི་དཔལ། །པདྨ་དག་གིས་འགོག་པར་བྱེད། །མཛོད་དང་ཡུ་བ་ཕུན་ཚོགས་པ། །འདི་
ལ་བྱ་དཀའ་ཅི་ཞིག་ཡོད། །རང་བཞིན་བརྗོད་དང་འཁྱོག་བརྗོད་ཞེས། །ངག་གི་རང་བཞིན་ཐ་དད་
གཉིས། །འཁྱོག་པོར་བརྗོད་པ་ཐམས་ཅད་ལ། །ཕལ་ཆེར་སྦྱར་བས་དཔལ་རྒྱས་བྱེད། །སྙན་ངག་
མཁན་བསམ་དགོངས་པ་སྟེ།།སྙན་ངག་གྲུབ་པར་གང་གནས་པ། །རྒྱན་གྱི་ཡུལ་ལ་ཡོད་ཡོན་ཏན།།
དེ་ནི་དགོངས་པ་ཅན་ཞེས་བརྗོད། །དངོས་པོ་ཡི་ནི་ཚོགས་རྣམས་ཀུན། །ཕན་ཚུན་ཕན་པ་བྱེད་ཉིད་
25

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཅན། །དོན་དང་བྲལ་བའི་ཁྱད་པར་རྣམས །མ་བྱས་གནས་སུ་བསྔགས་པ་དང༌། །བརྗོད་རིམ་
སྟོབས་ལ་དངོས་པོ་ནི། །ཟབ་མོ་དག་ཀྱང་གསལ་བ་སྟེ།།དེ་ཀུན་དགོངས་པའི་དབང་གྱུར་ཕྱིན།།དེ་
དག་དགོངས་པ་ཅན་ཞེས་རིག །གང་ཡང་མཚམས་སྦྱོར་ཡན་ལག་དང༌། །འཇུག་པའི་ཡན་ལག་མ་
ཆད་སོགས། །ལུང་གཞན་དག་ཏུ་བརྗོད་འདི་ཡང་། །རྒྱན་གྱི་ཉིད་དུ་བདག་ཅག་འདོད། །རྒྱ་ཆེ་
མཐའ་ཡས་རབ་བསྡུས་ཚད་དུ་གྱུར་པ་ཡི། །རྒྱན་རྣམས་དག་གིས་ལམ་འདི་ཉིད་ནི་རྣམ་པར་ཕྱེ། །
བརྗོད་པའི་ཡུལ་ལས་འདས་པར་ཡོངས་སུ་གནས་པ་ཡི། །ཁྱད་པར་རྣམས་ནི་གོམས་པ་ཉིད་ཀྱིས་
དབྱེ་བར་ནུས། །སྙན་ངག་མེ་ལོང་ལས་དོན་གྱི་རྒྱན་གྱི་ལེའུ་སྟེ་གཉིས་པའོ།། 11
བར་མ་ཆོད་དང་བར་ཆོད་དང༌། །ཡི་གེའི་ཚོགས་པ་སྐོར་བ་ནི། །ཟུང་ལྡན་དེ་ཡང་རྐང་
བ་ཡི། །དང་པོ་བར་མཐའ་སྤྱོད་ཡུལ་ཅན།།གཅིག་གཉིས་གསུམ་བཞི་རྐང་བ་ཡི། །ཟུང་ལྡན་རྣམས་
ཀྱི་རྣམ་རྟོག་ནི། །ཐོག་མ་བར་མཐའ་བར་དང་མཐའ། །བར་དང་ཐོག་མ་ཐོག་མཐའ་ཀུན། །ཡང་
དག་དབྱེ་བ་ལས་སྐྱབས་པ། །དེ་རྣམས་དབྱེ་བ་ཤིན་ཏུ་མང༌། །དེ་ལ་བྱ་སླ་བྱ་དཀའ་ཡང་། །འགའ་
ཞིག་དག་ནི་བསྟན་པར་བྱ།།གྲོགས་མོ་མཛའ་བོའི་སྐྱེ་བོ་ལ།།ཁེངས་པ་འདིར་དང་འགྲོག་པར་བྱེད། །
སླས་པའི་མགྲིན་ནས་མི་འཁྱུད་ལ། །དེ་ཉིད་ངོ་ཚ་ལྡན་པར་གྱིས། །ངང་བ་རྣམས་ཀྱི་དྲེགས་
འཇོམས་པ །སྤྲིན་གྱི་སྒྲ་ཡིས་མྱོས་བྱེད་ནི། །དགའ་བ་དང་བཅས་བུད་མེད་ཀྱིས །ཁེངས་བྲལ་
ཡིད་ལ་འཇུག་པར་བྱེད། །ཆུ་གཏེར་བཞི་ཡི་སྐ་རགས་ཅན། །ས་ཡི་ལག་དཔྱ་འཛིན་ལ་མཁས། །
ཁྱོད་ཉིད་ཐོབ་ནས་ད་ལྟ་ནི། །སྐྱེ་དགུ་རྒྱལ་བོ་བཟང་ལྡན་གྱུར། །རྐང་ཐང་ཤིང་རྟ་གླང་པོ་དང༌། །རྟ་
དང་བྲལ་བ་ཁྱོད་ཀྱི་དགྲ། །འགའ་ཞིག་ནགས་དང་གཞན་དག་ནི། །ལྷ་རྣམས་དག་གི་གནས་སུ་
སོང་། །ཆུ་སྐྱེས་གདོང་ལྡན་མིག་གཉིས་ཀྱི།རྣམ་འཕྲུལ་ཡིད་འོང་འདི་ལ་ནི། །དཔྱིད་ཀྱི་བུ་མོའི་རྣམ་
འཕྲུལ་གྱིས། །ཅོ་འདྲི་བྱེད་པ་ཅི་ཡིན་སྨོས། །འདོད་པ་གཡུལ་དུ་དཔའ་བ་ཡིས། །གླང་པོའི་བཟུང་
དཀར་རྟ་མེད་ཀྱིས། །གང་ཕྱིར་བདག་ཅག་མཐར་བྱས་པ། །དེ་ཕྱིར་ཁྱོད་ཀྱི་རྣམས་གནོན་མཚར །
གཡུལ་དུ་བས་མཛེས་པ་ཡིས །མི་བདག་ཁྱོད་འདྲས་ནོར་འཛིན་ནི། །རྒྱལ་བར་གྱུར་ཏེ་ནོར་རྒྱུན་
གྱིས།།ཚིམ་པ་དག་ཀྱང་ཐོབ་པར་འགྱུར། །ས་ཧ་ཀྭ་རའི་མེ་ཏོག་གསར།།བདག་ཡིད་མཆོག་ཏུ་སྲེད་
26

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ལྡན་བྱེད། །ཁུ་བྱུག་མྱོས་པ་དག་གི་སྒྲ། ཡིད་དུ་འོང་བ་འདིས་ཀྱང་ངོ་། །ཁྱོད་ལ་དམིགས་པའི་རེ་བ
དང༌།།མ་བྲལ་འདི་ལ་འདི་འདྲ་ཡི།།གནས་སྐབས་ལུས་ནི་འཇིག་བྱེད་པས། །བུད་མེད་འཛེག་ནུས་
ཇི་ལྟར་མིན། །ཡལ་འདབ་གསར་བས་མཛེས་པ་། །ལྗོན་པས་དྲངས་པའི་གཞོན་ནུ་རྣམས། །
པདྨར་མངོན་ཕྱོགས་བུང་བ་ཡིས། །མིག་ནས་གཟུང་སྟེ་འགུགས་པར་བྱེད།།མྱོས་པའི་བཞད་ནི་རང་
འཇུག་པ། །རྫིང་ནི་ཆུ་ལ་དཀར་བ་ཡི། །ངང་མོ་འདི་ལ་ཅ་ཅོ་ཡིས། །བདག་ནི་མཐར་བྱེད་ཟས་སུ་
བྱེད། །དྲི་བྲལ་ཟླ་བའི་ཆ་དག་དང་། །ལྷན་ཅིག་མ་ལ་ཡ་ཡི་རླུང་། །བདག་དགའ་མི་བྱེད་འདོད་པ་ནི། །
མི་བཟད་དག་གི་རྗེས་སུ་འགྲོ །བདག་བརྟེན་མི་འདོད་ཁེངས་པ་ཅན། །དོ་ཤལ་དང་ལྡན་འཕྲོག་
བྱེད་མ། །ལུས་མེད་ཁྱོད་ཀྱི་གདོང་བ་ཉིད། །བདག་འགྲོ་བདེ་བས་ཕྲ་མོར་བྱེད། །ཁྱོད་ཀྱི་གདོང་
གིས་བདག་ལས་རྒྱལ། །ཆུ་ཡི་བརྒྱན་གྱུར་བུང་བ་ཅན།།འདབ་ལྡན་པདྨ་གཏམ་མེད་པས། །ཇི་ལྟར་
མི་རྒྱལ་བདག་དགའ་མ། །ཉི་མའི་འོད་ཀྱིས་དམར་གྱུར་པའི། །ཆུ་ལྷ་མོ་བཞིན་པཱ་ཊ་ལ། །དམར་
བའི་གོས་ཅན་དྲི་བཟང་གནས། །བདག་གིས་དགའ་མ་དགའ་བར་བྱ། །དེ་ལྟར་རྐང་བའི་ཐོག་མ་
ཡི། །ཟུང་ལྡན་རྣམ་རྟོག་བར་ཆད་མེད། །ད་ནི་བར་དུ་ཆོད་པ་དེའི། །རྣམ་རྟོག་འགའ་ཡང་བསྟན་
པར་བྱ། །ས་ཧ་ཀཱ་ར་ལས་འཁྲུངས་ཉིད། །ཡིད་འོང་བཟང་ལྡན་པ་ཡི། །དཔྱིད་ཀྱིས་ཨེ་ནེའི་མིག་
ཅན་གྱིས།།ཁེངས་པ་སྒྲ་ཡི་ལྷག་མར་བྱེད།།དགའ་མའི་ལག་པ་ཤིན་ཏུ་དམར།།རྒྱུད་མངས་ལ་སྣུན་
རྣམ་འཕྲུལ་དང༌། །ཕྲག་དོག་ལྡན་པར་མཛའ་བོ་ལའང་། །རྣ་བའི་ཨུཏྤལ་གྱིས་སྣུན་བྱེད། །རླུང་གིས་
གར་བསྒྱུར་སྤྲིན་གྱིས་འཕྲེང༌། །མཐའ་དག་ཆུ་ནི་རྣམ་པར་མཐོར། །དེ་རྗེས་མཇུག་མ་རབ་སླང་བའི། །
མཇུག་སྒྲོ་ལྡན་པ་གར་དག་བྱེད། །འདོད་ལྡན་མ་དག་ཁྱོད་ཀྱི་ཡིད། །ཁེངས་རྩོད་རང་ཉིད་ཉམས་
གྱུར་ཏེ། །ནཱི་བའི་ཀ་ལི་ཀ་མཐོང་ནས། །གནས་སྐབས་ཅི་ལ་རེག་འགྱུར་རམ། །རྩེ་དགའ་རི་ཡི་ཟླ
ཤེལ་གྱི། །ཐང་འདི་ལ་ནི་རབ་འཛེགས་ནས། །གདོང་ཐལ་མཆོག་ཏུ་རབ་མཛེས་པའི། །གཙུག་ཕུད་
ཅན་དེ་གར་བྱེད་།།གང་ཞིག་སྦྲུལ་མཆོག་སྟེང་གནས་ཤིང་། །ཕག་པས་ཕྱུང་བའི་ས་འདི་ནི། །རྒྱལ་
བོའི་ཚོགས་ལས་རབ་བསླངས་ནས། །ད་ལྟ་ཁྱོད་ཀྱིས་ལག་པས་བཟུང༌། །གཡུལ་དུ་དགྲ་ཡིས་གླང་
པོ་རྣམས །ཁྱོད་ཀྱིས་ལག་པ་མཐར་བྱེད་ཀྱིས། །སྣུན་པས་ཁྲག་ནི་རབ་ཟགས་པ། །ཐུན་མཚམས་
27

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དག་གི་སྤྲིན་བཞིན་སྣང་། །རླུང་གིས་རི་ཡི་ཤིང་ཕྲེང་བཞིན། །གཞན་གྱི་སྡེ་ནི་དཔའ་བོས་བཅོམ། །
མཐའ་ནི་ག་ཤེད་སོང་བ་བཞིན། །རྡུལ་གྱིས་ནམ་མཁའ་ཁྱབ་པར་གྱུར། །ལེགས་ལྡན་ཆུ་འཛིན་སར་
པའི་འོད། །ལྷ་མིན་དག་གི་རིག་ཉམས་བྱེད། །མྱོས་ལྡན་དང་པོ་མཆོག་བཅོམ་པ། །ཁྱབ་འཇུག་དེས་
ཁྱེད་རྟག་ཏུ་སྲུང་། །ཁྱོད་ཀྱི་མགོ་སྐྲ་བུང་བ་འདྲ། །གདོང་ནི་པདྨར་ཕྲག་དོག་བྱེད། །དཔལ་གྱི་བཞིན་
དུ་རབ་མྱོས་ལ །ཁྱོད་ཀྱི་སུ་ཞིག་བརྩེ་མི་བྱེད། །རྒྱན་ཆ་རིན་ཆེན་རྒྱན་དང་ལྡན། །མྱོས་པས་མིག་
འཁོར་ཛ་གྷ་ན། །ཆུང་བ་མིན་པས་མཛའ་བོ་ནི། །དགའ་བ་ལྡན་པར་བྱ་བར་བཟོད། །གཞན་གསོས་
རྣམས་ཀྱི་སྒྲོག་པ་དང༌། །ཁྱོད་ཀྱིས་བརྗོད་པའི་སྒྲ་དང་ནི། །ལྷོ་ཡི་ཕྱོགས་ཀྱི་རླུང་གིས་ཀྱང༌། །བདག་
ཡིད་ཕྲོགས་སོ་ཕོ་ཉ་མ །སྐེད་པ་ཕྲ་ཞིང་རྡུལ་ཟགས་པས། །གདོང་གི་ཟླ་བ་རབ་མཛེས་པའི། །བུད་
མེད་ཆང་གིས་ངོ་ཚ་བཅོམ། །སྐྱེས་པའི་ལུས་ལ་འཛེག་པར་བྱེད། །དེ་ལྟར་བར་ཆོད་ཟུང་ལྡན་གྱི། །
རབ་དབྱེ་བ་འདི་ཡང་བསྟན། །བར་ཆོད་མ་ཆོད་བདག་ཉིད་ཀྱི། རྣམ་རྟོག་ཀྱང་ཡོད་འདི་ལྟ་། །
ཀ་ལི་ཀ་འཕྱང་ཡལ་ག་ཅན། །པཱ་ལ་ལྟ་བར་དེས་མི་ནུས། །བ་ཀུ་ལར་ཆགས་བུང་བ་དང༌། །གྲོགས་
མོས་པདྨ་ཅན་ཡང་མིན། །སྤྲིན་ནག་ཆེན་པོ་ལྡན་པའི་དུས། །སྣང་དང་རྒྱུ་སྐར་ཀུན་མི་མཚོན། །
གསང་མཐོར་དགའ་བ་སྒྲོག་བྱེད་པ། །དུས་འདྲ་སུ་ཡིས་ལྟ་བར་ནུས། །ཐུན་གསུམ་དབང་གྱུར་རིང་
བ་ཡི། །མཚན་མོ་ཡི་ནི་བདག་འཆིར་འགྲོ། །གང་ལ་བདག་སོད་སྲོག་གཟིར་འགྲོ། དེ་ནི་བློ་མེད་
བདག་གིས་བཅོམ། །ཞེས་རྐང་དང་པོ་ཟུང་ལྡན་གྱི། །རྣམ་རྟོག་དེ་ནི་འདི་འདྲ་སྟེ །འདི་ལྟར་ཁོ་ན་
ཟུང་ལྡན་གྱི།།རྣམ་རྟོག་གཞན་པ་རྣམས་ཀྱང་ངོ་། །
སྤྲོས་པས་འཇིགས་ཕྱིར་དབྱེ་བ་། །མཐའ་དག་བརྗོད་པར་མ་འདོད་དེ། །དེ་ལ་བྱ་དཀའ་
མངོན་འདོད་ཉིད། །འགའ་ཞིག་དག་ནི་བསྟན་པར་བྱ། །བསྟན་རྒྱས་དབང་པོ་རབ་བསྡམས་པ། །
ཁྱོད་ནི་སྡོམ་བརྩོན་ཕྱིར་མི་ཉམས། །རྒྱུ་མེད་གྱུར་ཀྱང་ཁྱོད་ཀྱི་བདེ། །འཇིག་པར་མི་འགྱུར་འདི་སྙེད་
སླར། །རྒྱལ་བོ་མདུན་པར་ས་ཡི་ལྷ་རྣམས་དག་གི་ཞལ། །ཆང་གིས་མ་བཅོམ་ནོར་གྱིས་མཛེས་པར་
རབ་བསྟོད་པས། །ཁྱོད་ཀྱི་ཡོན་ཏན་རབ་གསལ་བདག་གི་སྐྱེ་དགུ་ལ། །ཕུང་པོ་ཉིད་གྱུར་ལྷ་རྣམས་
སུ་ནི་མི་འགྲོ་མིན། །དམ་པའི་སྤྱོད་ལ་བག་མེད་ཁྱོད་ཀྱིས་དགའ་མ་གང༌། །དགའ་བའི་དགའ་སྟོན་
28

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
དགའ་བའི་ཁྱད་པར་གྱིས་མྱོས་མ།།དེ་ཡི་འདིར་ནི་འདོད་ལྡན་རྒྱན་རྣམས་བཟུང་བར་འོས།།བདག་
ལ་མཛེས་ལྡན་ཉིད་ཀྱིས་འབྲས་བུ་གང་ཡང་མེད། །མགོན་པོ་ཁྱོད་ལྟས་འདུད་པའི་རོ་ནི་མཁྱེན་ཏེ། །
དམན་པ་ཉིད་དང་མཆོག་ཉིད་དག་ནི་ངེས་པར་འགལ། །གང་ཞིག་དམན་པ་རྣམས་ནི་ཁྱོད་ལ་
མགོས་འདུད་ཅིང༌། །དེ་དག་ཁོ་ན་དམན་པའི་རོ་དེས་མཆོག་ཏུ་རྒྱུ། །རོལ་བའི་འཛུམ་དཀར་དག་
དང་འཇམ་པོར་སྨྲ་བ་དང༌། །ཆུང་ངུས་ལྟ་བ་དང་ནི་ལྕི་བའི་འགྲོ་བ་དང༌། །ཀུན་ཏུ་ཀླད་དང་ཛ་གྷ་ན་
དག་སྟོན་པས་དཔེ། །སྣུན་པ་དེ་ཡིས་བདག་ནི་ཚོ་བས་མནན་པར་གྱུར། །དཔལ་ལྡན་མི་ཤོང་བརྟན་
ལྡན་གང་གིས་བདག་ཉིད་ནི། །འཆི་མེད་ལམ་དང་མཉམ་པའི་ཚད་ལྡན་རབ་དུད་པའི། །འགྲོ་བ་
རྒྱས་བྱེད་མཚན་ལྡན་ཚད་མིང་ཅན་ནི། །མཚུངས་མེད་ཁོངས་ལྡན་པ་འཇལ་ཐོབ་དེ་ལ་ཕྱག་མཛོད། །
བཅུད་ལ་ཞུགས་ཏེ་བྲང་གིས་དགའ་བྱེད་ཅིང་། །སྙིང་པོར་གྱུར་པའི་བཅུད་མང་རབ་ཏུ་འཛིན། །ག་
ཞའི་རྗེས་མཚུངས་སྒྲ་ལྡན་འོག་བག་ཅན། །དེས་ནི་སྙིང་པོ་བཅུད་ལེན་མིན་པར་རིག །བརྟན་རྒྱས་
ཚུལ་དང་ཚུལ་མིན་བརྟག་པ་འདི་ཡིས་ནི། །ཚུལ་མེད་དགེ་བ་ཐོབ་ལ་ལོང་རྣམས་རྣམ་པར་ཐུལ། །
གཞོན་པས་མི་འགྲོ་རྒྱལ་བོའི་ཐིག་འགྲོ་དག་གིས་ཀྱང་། །ཚུལ་མ་ཐོབ་སྟེ་ཐོད་པ་དག་ལ་བརྟེན་པ་
བསྐྱེད།།མཚུངས་མེད་ལྕི་བའི་མཚོན་ལྡན་གཡུལ་ལས་སྐྱེས་པ་ནི། །རྒྱལ་མཚན་ལ་ནས་དཔའ་བོ་བྱ་
ཡི་སྒྲོ་ཡིས་བྲོས། །ཉི་མ་བཞིན་དུ་དྲག་པོའི་འཕྲོག་བྱེད་འདི་མདུན་དུ། །འཇིགས་རུང་གཡུལ་དུ་སྒྲ་ནི་
པ་ལས་བྱས།།ཉ་མ་བཞན་དུ་དྲག་པའི་འཕྲག
ལུག་དང་མཚུངས་པར་རིག །མཚན་མ་ཚད་མེད་ཐུན་ལྡན་དཔལ་མེད་ཚད་མེད་ཅིང་། །མཐའ་ནི་
བགྲོད་བྱ་མིན་པས་ཟད་ནད་ལ་བརྟེན་པ། །ཆ་ཡི་རང་བཞིན་ནད་ཅན་འབྲལ་བའི་ནད་ཀྱིས་གཟིར། །
སྐལ་ལྡན་མ་འདི་སྙིང་རྗེའི་རང་བཞིན་འབྲལ་མེད་མཛོད། །བློ་ལ་ངལ་མེད་ཁྱོད་ཀྱི་མཉམ་ཉིད་ཟློག་
པ་ཉིད། །མ་ཡིན་བླ་མེད་རྗེས་སུ་མི་མཐུན་འགྲོ་མ་ཡིན། །གདུང་མེད་ཀྱིས་ཐོབ་མཆོག་གི་རྗེས་སུ་
མཐུན་པ་ཉིད། །ངག་མེད་འདོད་མེད་རྣམས་ཀྱི་བཞེད་པ་དག་ལས་རྒྱལ། །དུས་ཀྱི་མགྲིན་ནག་
ནག་ནག་པོ་ཉིད་དག་འཛིན། །སྙན་སྒྲོག་དག་གི་སྒྲོག་བྱེད་བུང་ཆོད་སྤྲིན་ནག་དུས་ལྟར་ནག །དུས་
ཀྱི་གཟུང་མིན་དུས་ཆའི་གཙོ་བོ་ཆུ་འཛིན་གྱིས་མཛེས་སུ། །དཀའ་བས་འཚོ་བའི་བུད་མེད་ལན་བུའི་
ཕྲེང་བས་མགོ་ནག་བསྟེན། །རྐང་བ་གཉིད་ཀྱི་ཐོག་མཐའ་ནི། །རབ་སྦྱར་ཟུང་ལྡན་གནས་སྐབས་
29

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འདི། །བརྗོད་པའི་ཁོངས་སུ་འདུས་མེད་ཀྱང༌། །རང་དབང་ཉིད་ཀྱིས་འདིར་བཤད་། །མྱོས་པས་
ཆགས་པ་ཉེ་བར་གནས་ཀྱང་བུད་མེད་དེས། །བདག་ཉིད་མ་སྦྱར་བདག་གིས་སྡིག་པས་ཁྲོ་བ་ཡི། །
རོ་དང་སྦྱར་ཏེ་ལུས་མེད་དག་གིས་གདུང་གྱུར་ཀྱང༌། །བདག་ནི་འདི་སྙེད་གདུང་བའི་སླད་དུ་མ་
བསྡད་། །ཕྱེད་བཟླས་ཡང་དག་སྦྱར་བ་ཡིན། །འདི་ལ་དབྱེ་བ་གསུམ་དུ་འདོད། །རྐང་བ་བཟླས་
པའང་དུ་མ་ཡི། །བདག་ཉིད་དེ་དག་དཔེས་གསལ་བྱ། །སྐྱེས་བུ་བརྟན་གང་ཡང་བྱ་དེ། །ཁེངས་པ་
རབ་སྤངས་སྙིང་སྟོབས་ཅན། །ཁྱོད་ཀྱིས་མཆོག་ཏུ་འབད་པ་ཡིས། །ཡིད་བརྟན་བྱའོ་འབད་མེད་མ། །
ཁྱོད་ཀྱིས་བགྲོད་པ་ཁྱབ་བདག་གཟི་བྱིན་གྱིས། །ཡང་ཡང་རབ་སྦྱར་མཛེས་པ་མེད་པ་ཡི །མི་
རྣམས་ཚུལ་དང་ང་རྒྱལ་ཉམས་བྱས་ནས། །བཅོམ་ཞིང་བྱེ་མ་བྱས་ཟོས་རྣམ་པར་ཞིག །སྒྲ་ཡིས་སྤྲིན་
བགྲོད་དབྱར་སྐྱེས་རྨ་བྱ་ཡི།།ཚོགས་རྣམས་མཛེས་པ་ཉིད་དུ་ཉེ་བར་གྱུར།།རླུང་གི་ཚོགས་སྡུག་བྲལ་
བ་ཆུར་བསྒྲོགས་ཀྱི། ཚོགས་དང་དགྲ་དང་བྲལ་བ་ཉིད་དུ་འགྱུར། །འཚོ་བའི་དབང་ཕྱུག་དུད་པའི
བྲང་ལ་ཁོ་མོ་ནི། །དམན་ཞིང་ཁེངས་པ་ངེས་པར་སྒྲུབ་པའི་དབང་གྱུར་མ། །བརྩེ་བ་སྤངས་པའི་
བདག་ཉིད་ཡིད་ཀྱི་འོ་མ་འཛིན། །གཉིས་པོ་ཉ་བར་གཏད་ནས་ཀུན་ཏུ་མ་འཁྱུད་། །ལྷ་རྣམས་
འདུན་པ་སྟོང་མེད་ཁྱབ་བདག་གནས་པར་ནི། །ཁྱོད་ཀྱི་ཡོན་ཏན་པད་རྩ་དྲི་མ་མེད་པས་འཛེགས། །
ད་ནི་ཕྱི་ནས་གྲོང་བཟང་རྣམས་ཀྱི་ཕུན་སུམ་ཚོགས། །བརྒྱན་པའི་བུད་མེད་དག་དང་རྣམ་པར་རྩེ་
ཞིང་སྤྱོད། །སྙན་སྨྲ་ལུས་སྐྱོད་དུལ་དང་ནུ་གཉིས་མས། །ཁྱོད་ལས་གཞན་པ་སུ་ཞིག་མ་བཅོམ་དེའི་
ཕྱིར། །འབྱུང་པོ་ལུས་ལྡན་སྐྱོན་ལས་གྲོལ་བ་ཁྱོད་ལ་སོགས། །བགྲང་བ་ལ་ནི་མིང་མེད་བར་འགྲོ་
མ་ཡིན། །ཁྱོད་ཀྱིས་དམག་དཔུང་ཁྱབ་འཇུག་ལྟ་བུར་གོ་བགོས་པ། །མཚོན་རྣོན་ལྡན་པ་དཔའ་བོ་
དག་གིས་ཕྱོགས་རྣམས་། །གྲགས་པ་དང་ནི་རྡུལ་དག་རྒྱས་བྱེད་གཡུལ་གྱིས་ནི། །དགྲ་རིགས་
ལུས་བྲལ་གཟི་མེད་རྒྱགས་པ་ཉམས་པར་བྱེད། །དྲན་ལྡན་བ་དག་ལས་ཕན་པའི་ཚིག་གཅིག་མཉན་
པར་མཛོད། །ཁྱོད་ཀྱིས་ལག་པ་དཔལ་དག་ལྷན་ཅིག་ལག་འགྲོ་ཡིས། །ས་ཡི་དཀྱིལ་འཁོར་རྣམས་
འཛིན་དེ་ཕྱིར་ས་གཞི་འདི་ན། །རང་ལག་རིག་ནས་རྒྱགས་པ་རྒྱས་པར་ཡོང་མ་བྱེད། །འདོད་པའི་མེ་
གང་ཁེངས་པས་རབ་བསྒྲུབས་པ། །སྐད་ཅིག་དང་མཉམ་རྒྱས་དེས་པདྨའི་མིག །རོ་མེད་ཁྱོད་ཀྱི་བདེ་
30

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
བ་དེ་དག་ནི། །ཀུན་ནས་ཉམས་པ་ཉིད་དུ་རྒྱས་མི་བྱེད།།མ་དུད་ཁྱོད་ནི་འཇིག་རྟེན་བདག་གྱུར་།།
མཐུ་ཡིས་མཐུ་ལྡན་རིན་ཆེན་མང་འདུད་བྱེད།།དེ་ཕྱིར་སར་བའི་བཏུང་ལྡན་མཆོད་སྦྱིན་ནི། །ངེས་པ་
ཉིད་དུ་ཆེད་པར་མ་གྱུར་ཏོ། །དཔུང་གི་གླང་པོ་རྣམས་ནི་གཞན་དང་གཞན། །སྟོབས་ལྡན་སྒྲ་སྒྲོག་
རབ་ཏུ་རྒུད་པ་ཡིས།།ཐང་ལས་རྡུལ་བསྒྲིབས་ནམ་མཁའ་འགོག་བྱེད་ཅིང༌།།གཡུལ་གྱི་སྟོབས་ཟློག་
མཆོག་ཏུ་གཞན་ལ་རྒྱུག །ཁྱོད་ལྟ་མཉམ་པར་མ་བཞག་སྲེད་པར་ནི། །རྣམ་གཉིས་མི་མཉམ་ཕན་པ་
མེད་པའི་ཚིག །ལོག་པར་གྱུར་པ་སྒྲུབ་བྱེད་མི་མཉམ་པའོ། །སྦྲུལ་བགྲོད་མཚུངས་པ་མི་དད་ངོ་ཚ
མེད། །དགྲ་ཡི་མཛེས་ཉམས་རྒྱལ་བོའི་སྡེ་ཡིས་བཏུང༌། །ཨུ་མས་ཕན་ཞིང་དཔལ་མེད་མིན་ཟླ་ཅན། །
སྡེ་ལྡན་མི་འདུ་རྡུལ་གྱིས་རྣམ་འགྱུར་མིན་རྗེའོ །སྐྱེས་མཆོག་མཆོག་ཐོབ་གྱུར་པ་གོ་དགོས་མི་
མཛེས་མིན། །དེ་ལྟར་རྐང་བ་ལན་གཅིག་དང༌། །གཉིས་དང་གསུམ་ཡང་བཟླས་པ་བསྟན། །ཚིགས་
བཅད་གཉིས་ནི་དོན་ལྡན་པ། །ཚིགས་བཅད་བཟླས་པ་ཡིན་ཏེ་དཔེར། །ཟླུམ་ཞིང་རྒྱས་པའི་ལག་པ
ཅན། །གྲོགས་མིན་རབ་ཏུ་འཇོམས་བྱེད་པ། །རྣམ་འདྲེན་ཁྱོད་ཀྱིས་བསྟེན་པ་། །མི་མཚུངས་པ་
འདི་འཇིགས་པ་མེད། །འདྲེན་པ་དག་དང་བྲལ་གྱུར་ཅིང༌། །ལག་པ་སྲེག་ཁང་ཉེ་གྱུར་པ། །རང་
གྲོགས་གྱིས་བཏང་དགྲ་ཡིས་ནི །མཚུངས་པ་མེད་འདི་མངོན་པར་བསྟེན། །རྐང་བཞི་རྣམ་པ་
གཅིག་པ་གང༌། །ཟུང་ལྡན་ཆེན་པོར་བརྗོད་པ་ཡིན། །དེ་ལའང་བཟླས་པ་མཐོང་དཔེར་ཟུང་ལྡན་བྱ་
བ་གཞན་ཡིན་ནོ། །མཉམ་མེད་དཔལ་ལྡན་མཚུངས་མེད་མ། །ཁེངས་ལྡན་ངལ་བ་དག་དང་ནི། །
ཁེངས་པ་མཉམ་ལྡན་ཚུལ་མིན་དག །དོར་བའི་ཚུལ་འདིས་འགྲོགས་པར་མཛོད། །འཛིན་མ་འཛིན་
མའམ་རྣམས་འཛིན་འཛིན་མ་སྤྱོད་རྣམས་ཀྱིས །ལག་པ་རྣམ་གནོན་མི་དམན་འཕྲལ་ལ་དགྲ་
འཇོམས་མ། །ཉུལ་བ་དང་ལྡན་མཆོད་པའི་ཁུར་ནི་བརྟེན་པ་ཡིས། །ས་གཞི་དག་ནི་རིམ་པས་སྲུང་
བར་བཟོད་པ་ཡིན། །རྐང་ཕྱེད་ཚིགས་བཅད་སྤྱོད་ཡུལ་ཅན།།ལུགས་ལས་ཟློག་པའི་བསྐོར་བ་ནི། །
ཟུང་ལྡན་ལུགས་ཟློག་པ་ཡི་ཕྱིར། །ལུགས་ལས་ཟློག་པ་ཞེས་པར་བཤད། །གང་ལ་འབད་བྱས་ཕྲ་མོ་
ཉིད། །དེ་ནི་བདག་གིས་ཐོབ་མཛའོ། །རེ་འདོད་མེད་པ་བྱེད་མེད་ལྟ། །བསྟོད་པ་ཐོབ་ཁྱོད་འགྲོ་གྱུར་
རིག །ན་ར་དང་ལྡན་བདག་རང་བློ། །མྱོས་མིན་འདོད་པ་འགའ་ཡང་མེད། །དུལ་བ་འཇོམས་པའི་
31

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འདོད་པ་ཡིས། །རང་དབང་གདུང་བ་དག་ཀྱང་མེད།།ཡིད་འགྲོ་བདུད་སྐྱོང་ལྕགས་མི་དམན། །གང་
ཞིག་དབང་གྱུར་སྐྱེ་བོ་འཇོམས། །གང་ལ་བདག་སོང་ཡིད་འོང་བརྒྱའི། །དབང་གྱུར་དེ་ལ་བྱོན་ཅེས་
སྨྲས། །སྟོན་འདི་ཡིས་ནི་གཟིར་གྱུར་ཅིང༌། །བསྟན་མི་ཤེས་མ་དེ་ཡིས་ནི། །ཉི་མོའི་ནང་དག་མ་ཐོབ་
མིན། །མྱ་ངན་འབྲལ་སླད་ཁེངས་མི་བྱེད། །གལ་ཏེ་ཕྱེད་ཀྱི་ཡི་གེ་རྣམས། །གཅིག་གིས་བར་ཆོད་
གཟུགས་གཅིག་ཉིད། །དེ་ནི་བྱ་དཀའི་དེ་ཉིད་རིག །བ་གླང་གཅིན་ཞེས་སྨྲ་སྟེ་དཔེར། །ཆང་འདྲའི་
མིག་ལྡན་ཟུར་མིག་གིས། །མཚོན་ཅན་འདོད་པ་འདི་རྒྱལ་ཏེ། །གལ་ཏེ་བདག་ཀྱང་སྡིག་ཟད་ན། །
འདོད་པ་ལ་ནི་ཐལ་སྦྱར། །གལ་ཏེ་ཚིགས་ཕྱེད་འཁོར་བ་ན། །ཕྱེད་དུ་འཁོར་བ་ཞེས་པར་བརྗོད། །
གལ་ཏེ་ཀུན་ཏུ་འཁོར་བ་ན། །ཀུན་ཏུ་བཟང་པོ་ཞེས་པར་འདོད། །མ་དུད་ཡིད་བྱུང་ཁྱོད་དར་ཕྱིར། །
ཕན་མ་ཡིན་
སྡེ་ནི་ཁེངས་ལྡན་མ་ཡིན་མིན། །ཡང་ན་འཇིགས་ལས་དཔག་མེད་ན། །བདག་ཅག་སྡིག་པའི་རང་
བཞིན་ཅན། །ཟླ་དང་ལྷན་ཅིག་ནད་རིང་མིན། །དགའ་མ་བདུད་ཀྱི་རྒྱར་མ་བྱུང༌། །བགྲོད་ཟློག་དགྲ་
མེད་སྟོབས་ལྡན་མ། །རྒྱུས་རྩེན་མ་དེ་འཆི་སླད་དུའོ། །དབྱངས་དང་གནས་དང་ཡི་གེ་རྣམས། །ངེས་
པ་གང་འདི་བྱ་དཀའ་ལ།།བཞི་ལ་སོགས་པ་རང་བསྟན་འདི། །གཞན་ནི་བྱ་སླ་དག་ཏུ་འདོད།།རིག་
བྱེད་རྣམས་མཐར་ཚིག་སྨྲས་པས།།ཀླུ་དང་བགེགས་འཇིགས་དགའ་བ་ཡིས། །ལོངས་སྤྱོད་ནད་དང་
དགའ་དང་རྨོངས། །དགེ་བའི་ཡུལ་དུ་སེམས་འདོད་བཟུང༌། །ས་ལས་རྣམ་རྒྱལ་བསྟན་པ་སྒྲུབ་བྱེད་
པའི །བརྟུལ་ཞུགས་ལ་དགའ་མཆོག་རྟོགས་ཀུ་རུ་པས །གཡུལ་དུ་རང་གི་དགྲ་ཡིས་རིགས་
རྣམས་ནི། །ཆེ་བར་བཀག་ཅིང༌ལྕི་བར་མངར་བར་བྱས། །དཔལ་གཟི་ངོ་ཚ་གྲགས་དང༌། །བློ་
ལུགས་ཚིག་དང་དགའ་དག །ཁྱོད་ལ་འཕེལ་བ་གཉིས་གང༌། །འདི་གཉིས་ལྷ་དབང་ལ་མེད། །ཟླ་
དང་ནད་རིང་ཞེས་མིན་གང༌། །དགའ་མ་བདུད་ཀྱིས་རྒྱར་མ་ལྷུང༌། །བགྲོད་ཟློག་སྒྲ་མེད་དཔལ་
མེད་མ །སྟོབས་ལྡན་སྒྱུ་གནས་འཆི་སླད་དུའོ། །འདྲེན་བྱེད་ཀུན་དགའ་སྐྱེད་བྱེད་པ། །རྒྱུ་སྐར་
ཚོགས་རྣམས་དག་གི་གནས། །སྤྲིན་མེད་མཁའ་ལ་ལུས་ཅན་མ། །ལན་གཅིག་མིག་ནི་སྦྱིན་པར་
མཛོད། །སུ་སྡུག་ཁྱོད་གདོང་ལན་བུ་ཡི། །འཁྲི་ཤིང་བུང་བ་ལྟར་སྔོ་ཞིང༌། །འདྲེན་བྱེད་པདྨོའི་
གཟུགས་བརྙན་ཅན། །ཟླ་ལྟར་མཛེས་པས་སུ་མ་བཅོམ། །རྟག་ཏུ་སྡིག་མེད་ཀུན་དགའ་མཆོག །
32

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ལུས་དུད་དག་དང་འགྲོགས་ལ་ཆགས། །བཙུན་མོ་ལུས་མེད་ཀྱིས་དགོངས་ཤིང༌། །འཇིགས་པ་དུ་
མས་རེག་པར་འགྱུར། །ཧཱ་ཧཱ་མི་སྒྲོག་མཁའ་འགྲོས་མཚན། །རི་འགྲོ་དབང་འཁྱོག་ལྡན་མ་ཆགས། །
འཁྱོག་སྒྲོག་གང་གཱའི་ཆར་འཇུག་སྡིག།བྱ་རོག་འཇོམས་པས་མཐོ་རིས་འགྲོ། ཀྱེ་ཀྱེ་སྒྲ་སྒྲོག་རུ་རུའི་
བྲང༌། །འཇོམས་སྡིག་ཅ་རི་རི་ཆར་འགྲོ། །ང་ཅན་མ་འོངས་བདག་གི་མ། །བྱ་རོག་རྨ་བྱའི་སྒྲ་སྒྱུར་
ཞིང༌། །ལྷ་རྣམས་དགའ་བར་བྱེད་པའི་ལྷ། །རིག་བྱེད་ལ་སྨོད་འགོག་པ་པོས། །ལྷ་མིན་དགའ་བྱེད་
བཅོམ་པ་ན། །སྒྲ་ཡིས་མཐོ་རིས་གང་བར་གྱུར། །མཁས་པ་ལྷ་དང་ལྷ་མིན་ལ། །འགྲོ་སྟོབས་ལྡན་པ་
བྱིན་ལགས་ཅན། །ཆང་གི་ལྡན་གཤོལ་འཛིན་དེ། །གཞང་གི་སྒྲ་ལྡན་མཚོ་རུ་སོང༌། །འདི་ཡིས་
བདག་ཅག་རྣམས་ཀྱི་བཞིན། །བཞིན་གྱིས་ངེས་པར་མ་བཅོམ་མིན། །སྲོག་ཆགས་དམན་མེད་དང་
སྦྱོར་བ། །རྗེ་བོ་སྐྱེས་མིན་སྡིག་ཅན་དེས། །དེ་ལྟར་བྱ་དཀའི་ལམ་ལ་ཡང༌། །རིམ་པ་ཅུང་ཟད་ཀུན་ཏུ་
བསྟན། །གབ་ཚིག་དག་གི་རྣམ་པ་ཡི། །ལུགས་ཀྱང་རབ་ཏུ་བསྟན་པར་བྱ། །རྩེད་མོའི་འདུན་སར་
བཞད་གད་དང་། །དེ་ཤེས་ཚོགས་སུ་གསང་སྨྲ་དང༌། །ཕ་རོལ་ཀུན་ཏུ་རྨོངས་བྱེད་ལ། །གབ་ཚིག་
དག་ནི་ཉེར་མཁོ་ལྡན། །ཚིག་མཚམས་སྦྱར་བས་དོན་སྦས་པ། །ཀུན་ཏུ་ཚོགས་པ་ཞེས་པར་བརྗོད། །
གཞན་ལ་གྲགས་པའི་སྒྲ་དག་གིས། གང་དུ་བསླུ་བ་སླུ་བྱེད་ཉིད། །སྦྱོར་བ་ཤིན་ཏུ་འཁྲུགས་པ་ཡིས། །
རྨོངས་བྱེད་རིམ་པ་བྲལ་བ་སྟེ། །གང་ལ་དོན་རྟོགས་དཀའ་བ་ཡི། །ཚིགས་ཕྲེང་དེ་ནི་རབ་བཅོམ་
ཡིན། །ཕལ་བའི་དོན་བཀོད་ཚིག་དག་གིས། །སྡེབ་པ་དག་ནི་མཐུན་པའི་གཟུགས། །མཚན་ཉིད་
ཡོད་ཙམ་ངེས་ཚིག་དང༌། །ལྡན་པའི་ཚིག་ནི་རྩུབ་མོའོ །གང་དུ་གྲངས་ཀྱིས་ཀུན་རྨོངས་པར། །བྱེད་
པ་གྲངས་ཉིད་ཅེས་བྱ་སྟེ། །གང་དུ་ངག་དོན་རྣམ་པ་གཞན། །སྣང་བ་དེ་ནི་རབ་བཏགས་ཉིད། །གང་
དུ་མིང་ལ་སྣ་ཚོགས་དོན། །བཏགས་དེ་མིང་དུ་འདུས་པ་ཉིད། །ཚིག་ནི་ཆོས་མཚུངས་ལ་རེག་པས། །
དོན་གཞན་སྒྲིབ་པ་བསྒྲིབས་པའོ །སྒྲ་ཡི་རྣམ་གྲངས་བཀོད་པ་ཡིས །སྒྲུབ་པ་དག་ནི་མཐུན་
པའི་སྒྲ། །གང་ཞིག་དངོས་སུ་དོན་བསྟན་ཡང༌། །རྨོངས་བྱེད་དེ་ནི་རྨོངས་བཅས་བྱ །གང་ལ་སྦྱོར་
ཕྲེང་འདི་ཉིད་ཀྱི། མིང་ཅན་དེ་ནི་ཡོངས་སུ་འཕྲོག །གང་དུ་རྟེན་ནི་རབ་སྦས་ཏེ། །རྟེན་གསལ་བྱས་
གཅིག་བསྒྲིབས་པའོ། །གང་དུ་གཉིས་ཀས་སྦས་གྱུར་པ། །དེ་ནི་གཉིས་ཀ་བསྒྲིབས་པ་ཡིན། །གང་
33

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལ་མཚན་ཉིད་སྣ་ཚོགས་འདྲེས།།དེ་ནི་ཡོངས་སུ་འདྲེས་ཞེས་བྱ།།འདི་དག་གབ་ཚིག་བཅུ་དྲུག་སྟེ། །
སྔོན་གྱི་སློབ་དཔོན་རྣམས་ཀྱིས་བསྟན། །གབ་ཚིག་ངན་པ་གཞན་དག་ཀྱང༌། །བཅུ་བཞི་དེ་དག་
རྣམས་ཀྱིས་བརྗོད། །ངན་པ་མཚན་ཉིད་མེད་གང་དེ། །སྐྱོན་ནི་ཡོངས་བགྲང་བྱ་མིན་པར། །རིག་
ནས་སླར་ཡང་བདག་ཅག་གིས། །ལེགས་པ་ན་བརྗོད་པར་བྱ། །མ་ཡཱ་གོ་ར་སེམས་ཀྱིས་ནི། །
ཤེས་པ་མེད་ལ་ཅི་སླད་ཁྲོ། །གནས་མིན་ངུ་བ་འདི་ཡིས་། །ཅི་བྱེད་ཀུན་ཏུ་མིག་དམར་མ། །ཀུན་
རྫོབ་བསྟེན་པ་ཁྱོད་ཀྱི་ནི། །དགའ་བ་ཇི་ལྟར་འཕེལ་གྱུར་པ། །འཆི་མེད་བུད་མེད་འདྲི་མ། །མི་མོ་
སྤྱད་པས་དེ་ལྟ་མིན། །ཡུ་བར་འོ་བྱེད་པད་ཅན་གྱིས། །ངང་བ་ཚེར་མ་རྩུབ་མོ་ཅན། །གཞན་ལ་སྒྲ་
སྙན་སྒྲོག་བྱེད་ཅིང༌། །ལུས་ནི་འདར་བར་བྱེད་ཅིང་མཆུས། །བུ་མོ་ཁྱོད་ཀྱི་རྐང་མཛེས་ལ །རྐང་
གདུབ་རྒྱས་པ་སྒྲ་སྙན་སྒྲོག །མངོན་སུམ་ཉིད་དུ་གྱུར་པ་འདིར། །བདག་གི་སྲོག་ནི་བརྟན་མ་ཡིན། །
གང་གི་ཡལ་འདབ་ཡལ་འདབ་ལ། །མེ་ཏོག་དོག་པ་སྣུམ་པ་ཅན། །འཁྲི་ཤིང་ཡལ་འདབ་ལྔ་པ་ནི། །
སྐྱེད་མོས་ཚལ་འདིར་བདག་གིས་མཐོང༌། །ཆང་མ་རྣམས་ནི་ཆང་ཁང་དུ། །སོ་ཡི་འོད་ཀྱིས་ཅི་དགར་
འཁྱམས། །ད་ནི་མྱོས་པར་གྱུར་ཏེ་རྣམས། །ཆང་འཐུང་རྫིང་བུར་བྱིང་བ་བཞིན། །སྣ་ལྡན་དབུས་
གནས་བསམ་བྱེད་བཞིས། །ཡོངས་སུ་རྣམ་པར་བརྒྱན་པ་ཡིས། །གྲོང་ཁྱེར་འགའ་ཡོད་གང་ཞིག་ན། །
མི་བདག་མདོག་བརྒྱབ་མིང་ཅན་ཡོད། །ཚིག་རྣམས་རབ་ཏུ་འཁྲུལ་བ་དང༌། །མགོ་བོ་དུད་ཅིང་མིག་
དམན་པ། །འདུག་ཀྱང་འདར་ལྡན་བདག་ལ་ནི། །རྒན་རྗེས་སུ་མི་བརྩེ་འམ། །མིག་མི་བསྟན་མ་
ས་ལྡན་འགའ། །དང་པོར་ར་ཛཱ་ཞེས་པ་བསྒྲོགས། །ས་ན་ཏ་ན་ཡང་སྟེ་འདི། །རྒྱལ་བོ་མ་ཡིན་ཁྱབ་
འཇུག་མིན། །རྫས་བྲལ་མི་ནི་བཏང་བྱས་ནས། །ནོར་ལྡན་རྣམས་ཅན་བགྲོད་པ་གང༌། །སྣ་ཚོགས་
ཀྱོག་རྒྱས་འཇིག་རྟེན་འགུགས །བཟུང་དཀའ་སྨད་འཚོང་མ་མིན་ནོ། །ཁྱོད་ཀྱིས་ས་མིན་མིང་
མཐུན་གང༌། །རང་གྱུར་སྐྲ་མིང་ཅན་ལས་རྒྱལ། །དེ་ཡིས་དེང་བདག་མཆོག་ཏུ་ནི། །སྲེད་ལྡན་བྱེད་
སྙན་སྒྲོག་མ། །འདོད་ལྡན་དག་ནི་མལ་སྟན་ལ། །ཁྲོ་བས་ཕྱིར་ཟློག་ཉལ་བར་འགྱུར། །ཆགས་པས་
དེ་བཞིན་ཉིད་ཉལ་། །དལ་བུ་ཡིས་ནི་ཁ་དག་སྦྱར། །བྱ་རྒྱལ་ཟས་སྐྱེས་དགྲ་ཡི་ནི། །བླ་མའི་འོད་
ཀྱིས་བཅོམ་སྐྱེ་བོ །ཁ་འཇོམས་གྲོགས་མིན་འཛིན་པ་ཡིས །ཁྱབ་པའི་མཁའ་ལ་མངོན་པར་དགའ། །
34

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ནམ་ཡང་མཚོན་དང་བུད་མེད་ཀྱིས། །ནུ་མའི་དཀྱིལ་འཁོར་ལ་མ་རེག །མི་མ་ཡིན་པ་འགའ་ཞིག་
གིས། །ལག་འདི་འབྲས་མེད་ཡིན་ནོ་ལོ །སུ་ཞིག་གང་དང་འགྲོགས་པ་ཡིས། །བྱ་བ་ཐམས་ཅད་ཉེ་
བར་ནི། །ཐོབ་ཅིང་ཟས་ཀྱི་དུས་རྟག་ཏུ། །གལ་ཏེ་མཐོན་ནམ་འདོར་བར་བྱེད། །ཧ་ཡ་ག་ཛ་བྷ་ཊ་
ཅན། །སྡེ་འདི་གལ་ཏེ་མ་རྒྱལ་ན། །མ་ཏྲི་ཀ་མེད་ངེད་ཀྱི་བུ། །འདི་ནི་ཡི་གེ་ཤེས་ཀྱང་བླུན། །དེ་ནི་
མིང་དུ་འདུས་པར་བསྲེས། །བསླུ་བ་ཡི་ནི་གཟུགས་དང་ལྡན། །དེ་བཞིན་ཉིད་དུ་གཞན་གྱི་ཡང༌། །
འདྲེས་པའི་རིམ་པ་ཤེས་པར་བྱ། །དོན་ཉམས་དོན་འགལ་དོན་གཅིག་པ། །ཐེ་ཚོམ་ཅན་དང་རིམ་པ་
ཉམས། །སྒྲ་དམན་གཅོད་མཚམས་ཉམས་པ་དང༌། །སྡེབ་སྦྱོར་ཉམས་དང་མཚམས་སྦྱོར་བྲལ། །
ཡུལ་དུས་སྒྱུ་རྩལ་འཇིག་རྟེན་དང་། །རིགས་ལུང་དག་དང་འགལ་བ་སྟེ། །སྐྱོན་བཅུ་དེ་དག་སྙན་
ངག་ལ། །སྙན་ངག་མཁན་གྱིས་སྤང་བར་བྱ། །དམ་བཅའ་གཏན་ཚིགས་དཔེ་ཉམས་པ །སྐྱོན་ནམ་
མ་ཡིན་ཞེས་པ་འདི། །ཕལ་ཆེར་དཔྱད་པར་དཀའ་བ་ཉིད། །སྦྱར་བ་དེ་ཡི་འབྲས་བུ་། །ཚོགས་པའི་
དོན་གྱིས་སྟོང་བ་གང་། །དེ་ནི་དོན་ཉམས་ཞེས་པར་འདོད། །མྱོས་པ་སྨོན་པ་བྱིས་པ་། །བརྗོད་
ལས་གཞན་ལ་དེ་སྐྱོན་ནོ །འདི་ནི་རྒྱ་མཚོ་འཐུང་བྱེད་དེ། །བདག་ནི་དེ་རིང་དགའ་སྤྲོ་ནི། །འདི་ནི་
རབ་ཏུ་སྒྲོགས་པ་སྟེ། །འཕྲོག་བྱེད་ས་སྲུང་དག་ལ་དགའ། །འདི་སེམས་རྣལ་དུ་མི་གནས་པའི། །
མངོན་པར་བརྗོད་ལ་སྨད་མིན་ཏེ། །གཞན་དུ་དེ་ལྟ་བུ་ལ་སོགས། །སྙན་ངག་མཁན་པོ་སུ་ཞིག་སྦྱོར། །
ངག་གཅིག་གི་ནི་རབ་སྦྱར་ལ། །སྔ་མ་ཕྱི་མ་གཞན་འཇོམས་པ། །འགལ་བའི་དོན་ཅན་ཉིད་ཀྱི་སྐྱོན། །
དོན་འགལ་ཞེས་པ་རབ་ཏུ་བརྗོད། །དགྲ་རིགས་མཐའ་དག་འཇོམས་པ་དང༌། །སྣ་ཚོགས་ཁུར་འདི་
རྒྱས་པ་དང༌། །འབྱུང་པོ་ཀུན་ལ་བརྩེ་བ་ཅན། །ཁྱོད་ལ་དགྲ་ནི་སུ་ཡང་མེད། །མངོན་པར་ཆགས་
ལྡན་སེམས་མ་ནི། །སྐབས་དེ་འགའ་ཞིག་ཡོད་པ་ན། །གང་ལ་འགལ་བའི་དོན་ཅན་གྱིས། །ཚིག་
ཀྱང་མངོན་པར་འདོད་པར་འགྱུར། །གཞན་གྱིས་བུད་མེད་ལ་སྲེད་པ། །འཕགས་པ་དག་གིས་གང་
ལ་རིགས། །དེ་ཡི་སོ་སྒྲིབ་གཡོ་བ་དག།བདག་ནི་ནམ་ཞིག་མཐོང་འགྱུར་རམ།།དོན་ཉིད་དམ་ནི་སྒྲ་
ལ་ཡང༌། །ཁྱད་པར་མེད་པ་སྔར་བརྗོད་པ། །གལ་ཏེ་སླར་ཡང་རབ་བསྒྲགས་པ། །དེ་ནི་དོན་གཅིག་
པར་འདོད་དཔེར། །སྲེད་པ་སྲེད་བྱེད་བུ་མོ་རྣམས། །དེ་ཡི་ལན་བུའི་འོད་ཟེར་ཅན། །ཆུ་འཛིན་གློག་
35

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དང་ལྡན་པ་ནི། །ཟབ་མོ་སྒྲ་སྒྲོག་འདི་དག་གོ།རྗེས་སུ་རྩེ་སོགས་ཁྱད་པར་བ། །གལ་ཏེ་འགའ་ཞིག་
བརྗོད་འདོད་ན། །ཡང་བརྗོད་ལ་ཡང་སྐྱོན་མེད་དེ། །འདི་ནི་རྒྱན་དུ་རིགས་པ་ཡིན། །འདོད་པ་
སྐབས་མིན་འཁོན་པ་ཡིས། །བུད་མེད་མཆོག་ཏེ་བཅོམ་པར་གྱུར། །ཡན་ལག་ཀུན་མཛེས་བཅོམ་
པར་གྱུར། །འཇམ་པར་སྒྲོག་མ་བཅོམ་པར་གྱུར། །ངེས་པའི་དོན་དུ་རབ་སྦྱར་བའི། །ཚིག་རྣམས་
ཀྱིས་ནི་གལ་ཏེ་ན། །ཐེ་ཚོམ་སྐྱེད་པར་བྱེད་ན་འདི། །ཐེ་ཚོམ་ཅན་ཞེས་རབ་ཏུ་བཤད། །དེ་འདོད་
དགའ་བ་ལྟ་བ་ཡི། །རོ་ལ་མི་གཡོ་གྲོགས་མོ་དག །རྒྱང་ན་འདུག་པའི་མ་མ་འདིས། །འདི་འདྲ་ལྟ་
བར་བཟོད་མ་ཡིན། །འདི་འདྲ་ཐེ་ཚོམ་སླད་ཉིད་དུ། །གལ་ཏེ་འགའ་ཞིག་ཏུ་སྦྱར་ན། །འདི་ནི་རྒྱན་
ཉིད་དུ་འགྱུར་གྱིས། །དེ་ལ་སྐྱོན་མེད་འདི་ལྟ་སྟེ། །མ་སླད་དེ་ནི་ལུས་མིན་སྐྱེས །འཇིགས་པས་
གཟིར་ཞིང་རྩུབ་མོ་ཡི། །དུས་ཉིད་ཀྱི་ནི་བཟུང་བ་མཐོང༌། །བདག་ཅག་ཁྱོད་ལ་རེ་བ་ཅི། །འདོད་
པས་གཟིར་རམ་ཚ་བས་གདུངས། །ཞེས་པ་ངེས་མེད་བྱེད་པའི་ཚིག །རྩེད་འཇོས་སྐྱེས་བུར་འཁྲུགས་
པ་ནི། །བྱ་ཕྱིར་ཕོ་ཉ་མོས་སྨྲས་སོ། །མདོར་བསྟན་རྗེས་སུ་མཐུན་པར་དོན། །གལ་ཏེ་རྗེས་བསྟན་མ་
བྱས་ན། །རིམ་པ་ཉམས་པར་མངོན་བརྗོད་པའི། །སྐྱོན་དུ་དེ་ནི་བཤད་དེ་དཔེར། །འགྲོ་བ་རྣམས་
ཀྱིས་གནས་པ་དང༌། །སྦྲུལ་དང་འཇིག་རྒྱུ་མ་སྐྱེས་པ། །བདེན་འབྱུང་སྲེད་མེད་ཆུ་སྐྱེས་ཀྱི །སྐྱེ་
གནས་ཅན་གྱིས་ཁྱེད་རྣམས་བསྲུངས། །འབྲེལ་བ་ངེས་པར་ཤེས་པའི་རྒྱུར། །གང་ཡང་གལ་ཏེ་
འབད་བྱས་ནི། །རིམ་པ་འདས་ཀྱང་སྐྱོན་མིན་པར །མཁས་པ་རྣམས་ནི་སྨྲ་སྟེ་དཔེར། །གཉེན་
གཏོང་བ་དང་ལུས་གཏོང་དང༌། །ཡུལ་གཏོང་ཞེས་པ་གསུམ་པོ་ལ།།དང་པོ་ཐ་མ་ཉོན་མོངས་རིང༌། །
བར་པ་སྐད་ཅིག་གདུང་བའོ །མཚོན་ཆ་མཚན་ཉིད་ལམ་ལ་མཚོན། །ཚིག་སྦྱོར་མཆོག་མིན་འདོད་
པ་ནི། །སྒྲ་ཉམས་ཡིན་ཏེ་མཆོག་རྣམས་དག །འདོད་པ་ཡི་ནི་སྐྱོན་མ་ཡིན། །ས་གཞི་རྒྱ་མཚོའི་སྐ
རགས་ཅན། །རྒྱལ་ཆེན་ཁྱོད་ལ་དཔུང་པ་གསུངས། །ཞེས་པ་ཤེས་འདོད་མེད་པས་ན། །ཚིག་འདི་ལ་
ནི་ཉམས་ཡོད་མིན། །ལྷོ་ཡི་རི་ལ་ཉེར་བཏུད་པའི། །རླུང་གི་ཙུ་ཏའི་རྐང་འཐུང་། །ཡལ་འདབ་ལོ་
བར་སྐྱོད་པ་ཡི། །མྱུ་གུ་མཛེས་དང་ལྡན་པར་བྱེད། །ཞེས་སོགས་བསྟན་བཅོས་བདག་ཉིད་ཆེ། །ལྟ་
ལ་གཡེལ་བའི་སེམས་ལྡན་ལ །སྒྲ་ཉམས་བཞིན་དུ་སྣང་མོད་། །བསྐལ་བཟང་ཉིད་ནི་གཏོང་མ་
36

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
ཡིན།།ཚིགས་བཅད་རྣམས་ལ་ངེས་པའི་གནས། །ཚིག་གི་གཅོད་མཚམས་གཅོད་མཚམས་རིག།དེ་
ཉམས་གཅོད་མཚམས་ཉམས་པ་སྟེ །ཉན་པ་དགའ་མིན་སྐྱེད་པ་དཔེར། །བུད་མེད་རྣམས་ཀྱིས་
ཡང་དག་བརྗོད་པའི་ཆོ་ག་རོ་ཉམས་མེད་ལ་འདིར། །མཆོག་རྣམས་དང་འགྲོགས་མི་དབང་ཉི་མའི་
རིགས་འདི་ལྟ་ཞེས་སོགས་སྐྱོན། །བྱ་དང་བྱ་མིན་མ་ཚང་མེད་ལ་ལུང་ཉིད་ཀྱི་ནི་ལྟ་བྱེད་ཅིང་། །མི་
བདག་འདི་ཡིས་དབང་གྱུར་པ་འཛིན་ཞེས་པ་འདི་ལྟར་སྦྱོར་བ་ཡོད། །ཇི་ལྟར་ཚིག་མཐའ་ཕྱིས་པ་ལ། །
ལྷག་མ་ཚིག་ཉིད་དུ་ངེས་པ། །དེ་བཞིན་མཚམས་སྦྱོར་རྣམས་འགྱུར་མཐའ། །ཚིག་ཉིད་ཞེས་ནི་
བརྗོད་པ་ཡིན། །དེ་ལྟ་ན་ཡང་རྣ་བར་རྩུབ། །སྙན་ངག་མཁན་རྣམས་མི་སྦྱོར་ཏེ། །རྒྱལ་བོ་དེ་ཡི་རྒྱལ་
མཚན་ཅན། །ཏོག་གིས་ཆུ་འཛིན་སྐུལ་ཞེས་པའི་འདིའོ །གང་དུ་ཡི་གེ་ཆད་ལྷག་དང༌། །ཅི་ཡང་ཇི་
ལྟ་བཞིན་མི་གནས།།དེ་ནི་སྡེབ་སྦྱོར་ཉམས་པ་སྟེ། །སྐྱོན་འདི་ཤིན་ཏུ་སྨད་པའོ།།ཟླ་བའི་འོད་ཟེར་
བསིལ་བ་དང༌། །རེག་ཞེས་ཡི་གེ་ཉུང་བ་ཉིད། །ཀ་ཧཱ་ཀ་རའི་ལོ་འདབ་གསར། །སྣུམ་ཞེས་ཡི་གེ་
ལྷག་པའོ །འདོད་པས་མདའ་རྣོན་རི་དྭགས་མིག་ཅན་ལ། །རྣམ་པར་འཕངས་ཞེས་ལྕི་བ་ཇི་བཞིན་
མིན། །མཛེས་པའི་མིག་ཅན་ཁྱོད་ལ་མྱོས་བྱེད་ཀྱི། །མདའ་སྣུན་ལྟུང་ཞེས་ཡང་བ་ཇི་བཞིན་ཡིན། །
བསྡུས་པ་བརྗོད་པར་མི་འདོད་ཅེས། །ཚིག་ལ་མཚམས་སྦྱོར་མེད་པ་གང༌། །ཡ་ཕྱིས་ལ་སོགས་རྒྱུ་
མེད་པ། །དེ་ནི་མཚམས་སྦྱོར་བྲལ་ཞེས་བསྟན། །མཁའ་དང་བདག་གི་ཡིད་ལ་ཡང་། །རླུང་ནི་དལ་
བུར་རྒྱུ་བ་ཡིས། །བུད་མེད་འགྲམ་པའི་དཀྱིལ་འཁོར་ལ། །རྡུལ་གྱི་ཆུ་རྒྱས་སེལ་བར་བྱེད། །མཚན་
མོ་འདི་ལ་ཞེས་འདི་འདྲ །མཁས་པ་ཉམས་པར་རིག་མི་བྱེད། །རི་ནགས་ཡུལ་འཁོར་ལ་སོགས་
ཡུལ། །ཉིན་མཚན་དུས་དྲུག་པོ་རྣམ་དུས། །འདོད་པ་ནོར་ལ་བརྟེན་པ་ཡི། །གར་དང་གླུ་སོགས་སྒྱུ་
རྩལ་ཏེ། །འབྱུང་པོ་རྒྱུ་དང་མི་བའི། །འཇུག་པ་འཇིག་རྟེན་མིང་ཅན་ནོ། །རིགས་པ་གཏན་ཚིགས་
རིགས་བདག་ཉིད། །ཐོས་བཅས་གསུངས་པ་ལུང་ཉིད་དེ། །སྙན་ངག་མཁན་པོ་བག་མེད་ལས། །དེ་
དེར་ཇི་ལྟར་གྲགས་པ་བཞིན། །མིན་པར་གལ་ཏེ་རབ་ཞུགས་ན། །འདི་ནི་ཡུལ་སོགས་འགལ་ཞེས་
བརྗོད། །ག་བུར་རྐང་འཐུང་ལ་རེག་པའི། །མ་ལ་ཡ་རླུང་དྲི་བཟང་ཅན། །ཀ་ལིང་ཀ་ཡི་ནགས་སྐྱེས་
པའི། །གླང་པོ་དག་ནི་རི་དྭགས་རིགས། །ཙོ་ལ་ཀ་བེ་རི་ངོགས་པ། །ཨ་ཀ་རུ་ནི་ནག་པོས་སྔོ། །ཞེས་
37

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པ་ཡུལ་དང་འགལ་བ་ཡི།།ཚིག་གིས་འཇུག་པ་འདི་འདྲ་སྟེ།།པདྨོ་ཅན་ནི་མཚན་རྒྱས།།ཉིན་པར་
ཀུ་མུད་ལྡན་པ་གསལ། །དཔྱིད་ནི་ནི་ཙུ་ལ་རབ་རྒྱས། །སོ་ཀ་དག་ནི་སྤྲིན་གྱིས་སྒྲིབ། །ངང་བའི་སྒྲ་ནི་
དབྱར་སྙན་འོས། །སྟོན་ནི་རྨ་བྱ་མྱོས་པ་སྟེ། །དགུན་སྟོད་ཉི་མ་དྲི་མ་མེད། །དགུན་ནི་ཙན་དན་
བསྔགས་པར་འོས། །ཞེས་པ་འདི་འདྲ་དུས་དང་ནི། །འགལ་བའི་ལུགས་དག་བསྟན་པ་ཡིན། །སྒྱུ་
རྩལ་དག་དང་འགལ་བའི་ལམ། །ཅུང་ཟད་བསྟན་པར་བྱ་སྟེ་དཔེར། །དཔའ་བ་སྒེག་པའི་འགྱུར་
བ་ནི། །གནས་ཅན་ཁྲོ་དང་ཡ་མཚན་ནོ། །དབྱངས་བདུན་རྫོགས་པ་འདི་དག་ནི། །ཐ་དད་ལམ་དུ་
རབ་ཏུ་འཇུག །འདི་ལྟར་སྒྱུ་རྩལ་དྲུག་ཅུ་བཞིར། །འགལ་བ་ལེགས་པར་རྟོག་པར་བྱ། །སྒྱུ་རྩལ་
ཡོངས་སུ་བཅད་པ་ལ། །དེ་ཡི་རང་བཞིན་གསལ་བར་འགྱུར། །གླང་པོ་དག་ནི་རལ་བ་གཡོ། །རྟ་ཡི་
རྭ་ནི་རྣོ་བ་ཡིན །ཨེ་རན་ཌ་འདི་སྙིང་ལྕི། །སེང་ལྡེང་ལྗོན་པ་སྙིང་པོ་མེད། །ཞེས་པ་འདི་ནི་འཇིག་
རྟེན་པ།།ཉིད་དང་འགལ་བ་ཀུན་གྱིས་སྨད། །རིགས་པ་ཞེས་བྱ་གཏན་ཚིགས་ཀྱིས།།རིགས་པ་དང་
འགལ་བསྟན་པར་བྱ། །བདེ་གཤེགས་འདུ་བྱས་འཇིག་པ་ནི། །གསུང་པ་བདེན་མོད་དེ་ལྟ་ནའང་། །
ཙ་ཀོ་ར་ཡི་མིག་ཅན་དེ། །བདག་གི་སྙིང་ལ་ད་དུང་གནས། །སེར་སྐྱེས་གནས་ལ་ཡོད་པ་ཉིད། །རབ་
ཏུ་སྐྱེ་བར་ཉེ་བར་བརྗོད། །མེད་པ་ཉིད་ནི་བདག་ཅག་གིས། །རབ་ཏུ་སྐྱེ་བར་གང་ཕྱིར་མཐོང༌། །
རིགས་པ་དག་དང་འགལ་བ་ཡིས། །ལུགས་འདི་ཀུན་ཏུ་བལྟ་བར་བྱ། །དེ་ནས་ལུང་དང་འགལ་
བ་ཡི། །འཇུག་པ་དག་ནི་བསྟན་པར་བྱ། །མེ་ནི་བཞག་པ་མ་ཡིན་ཡང༌།བུ་སྐྱེས་བྲམ་ཟེ་མ་ཉམས་
པའི། །སྤྱོད་པས་བརྒྱན་པ་འདི་དག་ནི། །བེེ་ཤྭ་ན་རཱི་མཆོད་སྦྱིན་བྱེད།།དེ་ཆོ་ག་མ་བྱས་ཀྱང༌། །བླ་
མ་དག་ལ་རིག་བྱེད་བཀླགས། །རང་བཞིན་དག་པའི་ཤེལ་དག་ནི། །འདུ་བྱེད་གཞན་ལ་ལྟོས་པ་
མེད། །འགལ་བ་མཐའ་དག་འདི་ལ་ཡང་། །རེས་འགའ་སྙན་ངག་མཁན་མཁས་པས །སྐྱོན་གྱིས་
གྲངས་ལས་རབ་འདས་ནས། །ཡོན་ཏན་ལམ་ནི་རྣམ་པར་འཛིན། །རྒྱལ་བོ་དེ་ཡི་མཐུ་ཡིས་ནི། །དེ་
ཡི་སྐྱེད་ཚལ་ལྷ་རྣམས་ཀྱིས། །ལྗོན་པ་ཡལ་འདབ་གོས་དམར་དང༌། །ལྗོན་པ་དག་གི་གནས་སུ་གྱུར། །
རྒྱལ་བོ་འཇིགས་པ་གསལ་བྱེད་པ། །ཀ་དམ་པ་ཡི་རྡུལ་དང་འགྲོགས། །འདབ་བདུན་ལས་འཁྲུངས་
སྐྱོད་བྱེད་ཅིང༌། །དྲག་པོ་ཡི་ནི་རླུང་དག་རྒྱུ། །ཁྱོ་གས་རབ་སྐུལ་སྐྲག་པ་ཡི། །སྐྱེ་བོ་བུད་མེད་ཁས་
38

སྒྲ་རིག་པའི་ཡན་ལག་སྙན་ངག་གི་མཚན་ཉིད་རབ་ཏུ་གསལ་བའི་མེ་ལོང༌།
བརྗོད་གླུ། །སྟབས་མི་མཉམ་པའི་འདོད་ལྡན་གྱིས། །ཆགས་པ་དག་ནི་འཕེལ་བར་བྱེད། །ཟླ་བའི་
འོད་ཟེར་ལ་བསིལ་བ། །བསྲེག་བྱ་འཛིན་པ་འདོད་ལྡན་ནི། །བུད་མེད་དང་བྲལ་ཉོན་མོངས་ཀྱིས། །
འཁྲུགས་པ་འདི་ཡི་རྩེ་བར་བྱེད། །གཞལ་བྱ་ཡིན་ཡང་གཞལ་བྱ་མིན། །ཆ་ལྡན་ཡིན་ཡང་ཆ་ལྡན་
མིན།།གཅིག་ཉིད་ཡིན་ཡང་གཅིག་ཉིད་མིན། །སྣ་ཚོགས་གཟུགས་ཁྱོད་ལ་ཕྱག་འཚལ། །སྐྱ་བསེང་
བུ་ལྔ་དག་གིས་ནི། །ཆུང་མ་ལྔ་ལེན་བུ་མོ་སྟེ། །དག་པ་རྣམས་ཀྱི་མཆོག་ཏུ་གྱུར། །འདི་འདྲ་ལྷ་ཡི་
སྒྲུབ་བྱེད་དོ། །སྒྲ་དོན་རྒྱན་ནི་བཀྲ་བ་དང༌། །བྱ་སླ་བྱ་དཀའ་དག་དང་ལམ། །སྙན་ངག་རྣམས་ཀྱི་
ཡོན་ཏན་སྐྱོན།།
དེ་ལྟར་མདོར་བསྡུས་རབ་ཏུ་བསྟན །སྒྲུབ་བྱེད་བསྟན་པའི་ལམ་འདིས་སྐྱོན་དང་ཡོན་
ཏན་དག །རབ་ཏུ་རྟོག་པའི་བློ་ཅན་བསྐལ་བཟང་དབང་གྱུར་པའི། །ཚིག་དང་མངོན་པར་འགྲོག་
བྱས་ཆང་མིག་མ་དག་དང༌། །ལང་ཚོ་ཅན་བཞིན་དགའ་དང་གྲགས་པ་ཐོབ་པར་འགྱུར། །སྙན་ངག་
མེ་ལོང་ལས།།བྱ་དཀའི་ལེའུ་སྟེ་གསུམ་པའོ།། །།
39

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ
༄༅། །སྙན་ངག་མེ་ལོང་གི་འགྲེལ་བ་དེ་ཉིད་གསལ་བ་བཞུགས་སོ།1
བོ་དོང་པཎ་ཆེན་ཕྱོགས་ལས་རྣམ་རྒྱལ།
ད་ནི་སྙན་ངག་གི་མེ་ལོང་དེ་ཉིད་གསལ་བར་བྱས་ཏེ། འདི་ལ་སྙན་ངག་ལ་འཇུག་པའི་
ཡན་ལག །འཇུག་བྱ་སྙན་ངག་གི་རང་བཞིན།རྩོམ་པ་མཐར་ཕྱིན་པའི་བྱ་བའོ། །དང་པོ་ལ་ཤིས་པ་
བརྗོད་པ་ནི། གདོང་བཞི་གདོང་གི་པད་ཚལ་གྱིས། །ངང་བའི་བུ་མོ་ཐམས་ཅད་དཀར། །དབྱངས་
ཅན་མ་ནི་ཁོ་བོ་ཡི།།ཡིད་ལ་རིང་དུ་རོལ་བར་མཛོད། །ཅེས་པ་འདོད་བྱ་ལ་སྨོན་པ་སྟེ།དབྱངས་ཅན་
མ་ཞེས་བྱ་བའི་ངག་གི་ལྷག་པའི་ལྷ་མོ་འགའ་ཞིག་སྟེ་ཁྱད་པར་གྱི་བཞིའོ །དེ་ཁྱད་པར་ཇི་ལྟ་བུ་ཞེ་ན།
གདོང་བཞི་གདོང་གི་པད་ཚལ་གྱི། ངང་བའི་བུ་མོ་ཞེས་པ། གདོང་བཞི་ཅན་ནི་ཚངས་པ་སྟེ། དེའི་
གདོང་བ་ནི་དཔལ་དང་ལྡན་པ་ལ་སོགས་པས་པདྨ་དང་འདྲ་ཞིང་། དེ་ན་ཡོད་པའི་ངང་བའི་བུ་མོ་ལྷ་
མོ་འདི་ཞེས་ལྷ་མོ་དེ་ངང་མོའི་བོར་བཀོད་པའོ། །བླ་མ་རྣམས་ཚངས་པའི་ཞལ་ནས་ལྷ་མོ་དབྱངས་
ཅན་མ་བྱུང་བར་འགའ་ཞིག་འདོད་། །ཞེས་གསུངས་སོ། །
སླར་ཡང་ཁྱད་པར་ཇི་ལྟ་བུ་ཞེ་ན།ཐམས་ཅད་དཀར་ཞེས་པ་ལུང་དུ།ལྷ་མོ་དབྱངས་ཅན་
ཐམས་ཅད་དཀར་བ་པདྨ་དཀར་བོ་ཡི། །དབུས་སུ་བཞུགས་པ་སྨྲ་མཁས་འདོད་པ་རྣམས་ཀྱིས་
བསྒོམ་པར་བྱ། །ཞེས་གསུངས་པ་ལྟར་སྐུ་མདོག་དཀར་བ་སྟེ།དེས་ན་ངང་དང་འདྲ་བས་ངང་མོར་
བཀོད་པའོ །ཡང་ན་ཡེ་ཤེས་ལ་སོགས་པའི་དྲི་མ་དང་བྲལ་བ་ལས་རྣམ་པ་ཐམས་ཅད་དུ་དཀར་ཞིང་
དག་པ་དྲི་མ་མེད་པའོ །ཅི་ཞིག་ཏུ་རོལ་བར་ཞེ་ན། མཱ་ན་སེ་ཞེས་པ་ཡིད་ཉིད་དང༌། མཚོའི་ཁྱད་པར་
ལ་སྦྱར་བས་ལྷ་མོ་ལ་ལྟོས་ནས་ཡིད་ལ་དང༌། ངང་མོ་ལ་ལྟོས་ནས་མཚོ་ལ་སྟེ། མཚོ་ལ་ངང་མོ་རྩེ་
40

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
བས་སོ། །སུའི་ཡིད་ལ་ཞེ་ན།ཁོ་བོའི་སྟེ།བདག་གི་སེམས་ལའོ་ཞེས་པའི་དོན་། །ཅི་ལྟར་རོལ་
བར་ཞེ་ན། རིང་དུ་ཞེས་པ་སྐད་ཅིག་ཙམ་མ་ཡིན་གྱི། ཡུན་རིང་པོ་སྟེ་མངོན་པར་འདོད་པའི་དོན་
ཡོངས་སུ་རྫོགས་པའི་བར་རམ་དུས་ཀུན་ཏུ་ཞེས་པའི་ཐ་ཚིག་གོ། །འདིར་ཡིད་ལ་རོལ་བ་ནི དེ་རྩེ་
གཅིག་ཏུ་སྒོམ་པ་ཡིན་ན། དེ་ལས་དེའི་དྲིན་གྱིས་སྒྲ་དང་དོན་གྱི་ཁྱད་པར་རྣམ་པར་བཀྲ་བ་རྣམས་
རྩོལ་བ་མེད་པར་སོ་སོར་སྣང་ཞིང་དེ་ལས་འདོད་པའི་དོན་འགྲུབ་པའོ །ཞེས་འཁྱོག་པོར་བརྗོད་
པའམ།ཚིག་ཟུར་གྱིས་ལྷ་མོའི་བཀའ་དྲིན་ལ་སྨོན་པ་སྟེ། བཅོམ་ལྡན་འདས་མ་དབྱངས་ཅན་མ་
བདག་གིས་མངོན་པར་འདོད་པའི་དོན་འདི་གེགས་མེད་པར་འགྲུབ་པར་འགྱུར་བར་བཀའ་དྲིན་
མཛད་དུ་གསོལ།ཞེས་པ་སྙན་ངག་མཁན་གྱིས་དགོངས་པའོ། །ཡང་ན་དབྱངས་ཅན་མའི་སྐད་དོད་
སྭ་ར་སྭ་སྟི་ཞེས་པ་དེ་ཚིག་གམ། སྐད་ལ་ཡང་འཇུག་པས། གདོང་བཞི་གདོང་བ་པདྨ་ཡི། །ཚལ་གྱི་
ངང་བའི་བུ་མོའི་ཚིག །ཐམས་ཅད་དཀར་བ་བདག་གིས་ནི། །ཡིད་ལ་རིང་དུ་རོལ་བར་མཛོད། །
ཅེས་པ་ཡང་བསྒྱུར་ཏེ་བཤད་པར་བྱའོ།།
དེ་ལ་ཡན་ལག་བརྒྱད་པར་སློབ་དཔོན་ཕག་གོལ་གྱིས།ཚངས་པས་ཚེ་ཡི་རིག་བྱེད་དྲན། །
ཞེས་བཤད་པ་ལྟར་ཉམས་ལྡན་གྱི་ཚིག་རྣམས་ཚངས་པས་བཤད་པར་འདོད་པས་ན་གདོང་བཞི་ཅན་
ཚངས་པའི་གདོང་བ་པདྨའི་ཚལ་དང་འདྲ་བ་ན་གནས་པ་ངང་བའི་བུ་མོའི་གཟུགས་སུ་བཀོད་པའི་
ཚིག་སྙན་ངག་ལ་སོགས་པའི་ཡན་ལག་གིས་རིག་པ་ཐམས་ཅད་དཀར་བ་སྟེ་དོན་ཉམས་པ་ལ་
སོགས་པའི་སྐྱོན་ཅུང་ཟད་ཀྱིས་ཀྱང་མ་གོས་པ་རྣམས་རྩོམ་པ་བོ་དང་འཆད་པ་ལ་སོགས་པ་བདག་
གིས་ཡིད་དམ་མཚོ་ལ་རོལ་བ་སྟེ་དོན་ཕུལ་དུ་བྱུང་བ་ཅན་རྟོགས་པར་སླ་བ་ལ་སོགས་པའི་ཡོན་ཏན་
གྱིས་བརྒྱན་པ་རང་གི་བློ་ལ་སྣང་བས་སྤོབས་པར་མཛོད་ཅིག་ཅེས་པའོ། །དེ་ལྟར་ཤིས་པ་བརྗོད་པ་
འདི་སྦྱར་བའི་རྒྱན་ཡིན་ལ། དེ་ཡང་འཁྱོག་པོར་བརྗོད་པ་ཀུན་མཛེས་པར་བྱེད་པ་བོ་སྟེ།འོག་ཏུ་
འཁྱོག་པོར་བརྗོད་པ་ཐམས་ཅད་ལ་ཞེས་འཆད་དོ། །ཡང་ན་སློབ་དཔོན་ངག་གི་དབང་ཕྱུག་གིས་
བཤད་པ་ལྟར།སྒོ་བཞི་ཅན་ཞལ་པདྨ་ཡི། །ཚལ་གྱི་ངང་བའི་བུ་མོའི་གསུང༌། །ཐམས་ཅད་དཀར་བ་
ཞེས་པར་བསྒྱུར་ཏེ། སྒོ་ནི་ཐབས་སོ། །བཞི་ནི་བྱམས་པ་དང༌། སྙིང་རྗེ་དང་དགའ་བ་དང་བཏང་
41

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྙོམས་རྣམས་ཏེ་དེ་རྣམས་གང་ལ་ཡོད་པ་ཅན་རྫོགས་པའི་སངས་རྒྱས་ལྷ་དང་མིའི་བླ་མ་བཅོམ་ལྡན་
འདས་སོ། །དེའི་ཞལ་ནི་པདྨ་མང་པོ་ཚོགས་པའི་ཚལ་དང་ཆོས་མཚུངས་པས་ན་དེའི་ཞལ་ཡང་ཡིན་
ལ་པདྨའི་ཚལ་ཡང་ཡིན་པས་གཉིས་གཞི་མཐུན་ཚིག་རྣམ་པར་སྦྱོར།དེ་ལ་གནས་པའི་ངང་བའི་བུ་
མོ་ནི་ཐམས་ཅད་མཁྱེན་པ་དེའི་གསུང་ཉིད་ཡིན་ཏེ།གསུང་རབ་ཡན་ལག་བཅུ་གཉིས་ཀྱི་བདག་ཉིད་
ཅན་སྡེ་སྣོད་གསུམ་གྱིས་བསྡུས་པའོ །དེ་རྣམ་པ་ཇི་ལྟ་བུ་ཞེ་ན།ཐམས་ཅད་དཀར་བ་སྟེ། ལན་དུ་
ཕན་འདོགས་པ་ལ་ལྟོས་པ་མེད་པའི་ཐུགས་རྗེ་ཆེན་པོ་ལས་མཐའ་གཅིག་ཏུ་བྱུང་བའི་ཕྱིར་རོ། །ལྷག་
མ་ནི་བཤད་མ་ཐག་པ་ལྟར་རོ།།
དེ་ལྟར་འདིར་ཡང་སངས་རྒྱས་དྲན་པར་བྱེད་པར་སྦྱར་། དེ་ནི་དགེ་ལེགས་ཐམས་ཅད་
འབྱུང་བར་བྱེད་པ་ཡིན་པས་སོ། །དེ་ལ་དེའི་གསུང་རབ་དྲན་པར་བྱེད་པ་ནི་སྟོན་པ་མྱ་ངན་ལས་
འདས་པའི་ཚུལ་བསྟན་པ་ན་དེའི་གསུང་ཉིད་གདུལ་བྱ་རྣམས་ཀྱིས་བསྟེན་པ་ཡིན་པས། དེ་དྲན་པའི་
སྒོ་ནས་འགྲོ་བའི་བླ་མ་རྗེས་སུ་དྲན་པར་བྱས་པའོ །བཤད་པར་དམ་བཅའ་བ་ནི།དེ་ལྟར་གསོལ་
བ་བཏབ་པའི་སྭ་ར་སྭ་སྟིའི་བཀའ་དྲིན་གྱིས་ཁྱོད་ཅི་ཞིག་རྩོམ་ཞེ་ན། ངག་ནི་སྙན་ངག་མཁན་གྱིས་
བྱས་པ་ལུས་དང་རྒྱན་གྱིས་བསྡུས་པ་ཡིན་ལ།དེའི་མཚན་ཉིད་ནི་འདིས་མཚོན་པར་བྱེད་ཅིང༌། །བྱེ་
བྲག་ཏུ་རྟོགས་པར་བྱ་བའི་གཞུང་སྟེ། སྙན་ངག་གི་གཟུགས་ཐམས་ཅད་མ་ལུས་པར་འདིར་བལྟ་
ཏུ་རྟགས་པར་བྱ་
བར་བྱ་བས་ན་སྙན་ངག་མེ་ལོང་འདི་བྱས་ཏེ་བརྩམས་སོ །ཡང་ན་སྙན་ངག་གི་མཚན་ཉིད་ནི། སྙན་
ངག་ཐམས་ཅད་ཀྱི་སྤྱིའི་ངོ་བོ་སྟེ། དེས་ནི་སྙན་ངག་རྣམས་ཐམས་ཅད་མཚོན་པར་བྱེད་དེ།ཐམས་
ཅད་ཀྱི་ཐུན་མོང་བ་ཡིན་པའི་ཕྱིར་རོ །དཔེར་ན་མིག་ལ་སོགས་པ་དང་ལྡན་པ་གསང་ཞེས་པའི་སྤྱིའི་
མཚན་ཉིད་ཀྱིས་བ་ལང་ཐམས་ཅད་མཚོན་པར་བྱེད་པ་བཞིན་ནོ། །དེ་རྟོགས་པར་བྱེད་པའི་ཕྱིར་
བསྟན་བཅོས་ཀྱང་སྙན་ངག་གི་མཚན་ཉིད་དེ། དེ་བརྩམ་པར་བྱའོ། །འོ་ན་སྙན་ངག་གི་མཚན་ཉིད་
རྣམས་བྱས་ཟིན་པས་ན་བཏགས་ཟིན་མ་ཐག་པས་ཅི་ཞིག་བྱ་ཞེ་ན། སྙན་ངག་གི་མཚན་ཉིད་བསྟན་
བཅོས་སྔ་མ་སྔོན་གྱི་སློབ་དཔོན་རཱ་མ་ཤར་ལ་སོགས་པས་མཛད་པ་རྣམས། གཞུང་ཉུང་ངུར་བསྡུས་
ཤིང་དོན་གྱི་སྙིང་པོ་བཟུང་ནས་བྱ་ཞེས་པས་འདིར་ཚིག་མདོར་བསྡུས་པས་དོན་གསལ་བར་སྟོན་
42

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
པས་ན་སྔ་མ་རྣམས་ལས་ཁྱད་པར་དུ་འཕགས་སོ། །དེ་ན་འདི་ལས་སྙན་ངག་རྟོགས་པ་ཁྱད་པར་དུ་
འགྱུར་རོ། །རྣམ་གྲངས་སུ་ན།བསྟན་བཅོས་སྔ་མ་རྣམས་དོར་ནས།ཞེས་བསྒྱུར་ཏེ། །སྔ་མ་རྣམས་
ཤིན་ཏུ་འཐོར་བས་ན།དེ་བས་བདག་གིས་འདི་ཡོན་ཏན་དང་ལྡན་པ་ཞེས་དགོངས་སོ།།ཞེས་སོ། །
འོ་ན་ཁྱོད་ནི་སྒྲ་ལ་མཁས་པ་ཙམ་གྱིས་བྱས་པ་ཡིན་གྱི དོན་དེ་རྣམས་བཤད་ཟིན་ཁོ་ན་
ཡིན་པས་ཆེ་བ་མེད་ཞེ་ན། སྦྱོར་བ་བྷ་ར་ཏ་ལ་སོགས་པ་མཆོག་རྣམས་ཀྱིས་བཤད་པའི་སྙན་ངག་
གི་ངོ་བོ་རྣམས་ཉེ་བར་མཚོན་ཞིང་བསྟན་། དེས་ན་འདི་ཚིག་མདོར་བསྡུས་པ་ཙམ་དུ་མ་ཟད་ཀྱི
དོན་ཡང་སྔར་མེད་པ་བྷ་ར་ཏཱ་ཡིས་བསྟན་པའི་སྒྲ་ཡི་རྒྱན་སྦྱར་བ་ལ་སོགས་པ་འདིར་བསྟན་ཏེ། བྷ་
ར་ཏཱ་ཡིས། སྦྱར་བ་རབ་དྭངས་མཉམ་ཉིད་ཏིང་ངེ་འཛིན། །སྙན་ཞིང་གཟི་བརྗིད་ཚིག་ནི་ཤིན་ཏུ་
གཞོན། །དོན་ཡང་གསལ་དང་རྒྱ་ཆེན་མཛེས་པ་སྟེ། །འདི་རྣམས་སྙན་ངག་རྣམས་ཀྱི་ཡོན་ཏན་བཅུ། །
ཞེས་བཤད་དོ། །རྣམ་གྲངས་སུ་ན།སྦྱོར་བ་རྣམས་ཉེ་བར་མཚོན་པ་ཙམ་ཡིན་གྱི།མཐའ་དག་བསྟན་
པ་ནི་མ་ཡིན་ནོ། །ཞེས་སོ །ཡང་ན་སྦྱོར་བ་སྟེ། དཔེར་བརྗོད་རྣམས་ཉེ་བར་མཚོན་ཏེ་བཀོད་
ནས་སོ །དེ་འདྲ་བ་ཁྱོད་ཀྱིས་ཇི་ལྟར་ནུས་ཞེ་ན།ཇི་ལྟར་ནུས་བཞིན་ཏེ།རེ་ཞིག་འདི་ནུས་པའི་རྗེས་
སུ་མཐུན་པར་བྱེད་། །ཞེས་པས་མངོན་པའི་ང་རྒྱལ་མེད་པར་བསྟན་། །སུས་ཞེ་ན། དབྱུག་པ་
ཅན་བདག་གིས་སོ། །
འཇུག་བྱ་སྙན་ངག་གི་རང་བཞིན་ལ། མདོར་བསྟན་པ་ནི།སྙན་ངག་ལ་ནི་ལུས་དང་རྒྱན། །
ཞེས་པ་ལ་སོགས་པ་སྟེ།འདིར་སྙན་ངག་གི་ལུས་ནི་རྒྱན་གྱི་རྟེན་དུ་གྱུར་པས་ན།དང་པོར་རེ་ཞིག་སྨྲ་
བ་པོའི་བརྗོད་པར་འདོད་པའི་དོན་ཐུབ་པའི་ཡོན་ཏན་ལ་སོགས་པའི་བརྗོད་བྱ་ཅན་ཚིག་གི་རྒྱན་གྱི་
བསྟན་བཅོས་སུ་བཤད་པའི་ངེས་པ་ལས་མ་འདས་པར་རྣམ་པར་བཅད་ཅིང་ངེས་པ་དང་ལྡན་པའི་
ཚིགས་སུ་བཅད་པའི་མཐའ་དང་ཏིང་ངེའི་མཐའི་ཕྲེང་བའོ། །དེ་ཡང་ཡོངས་སུ་རྫོགས་པའི་སྙན་ངག་
ཆེན་པོ་དང།དེའི་ཆ་ཤས་གྲོལ་བ་ལ་སོགས་པ་བར་སྐབས་ཀྱི་དག་གོ།ལུས་སྔོན་ལ་བཤད་པ་ནི་
རྒྱན་གྱི་རྟེན་ཡིན་པས་སོ །དེ་ཡང་ཚིགས་བཅད་དང་ལྷུག་པ་དང༌། །དེ་གཉིས་སྤེལ་མ་སྟེ་གསུམ་
ཡིན་ལ། །དེ་ཡང་རྐང་བ་བཞིར་བཅད་ཅིང་རྐང་བ་བཞི་ཚོགས་པའི་ཚིག་གི་ཕྲེང་བ་ནི་ཚིགས་བཅད་
43

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཞེས་བྱའོ། །དེས་ན་རྒྱུན་ཆགས་དང༌། །རབ་བསགས་དག་ཀྱང་ཚིགས་བཅད་རྐང་བ་རིང་པོ་ཉིད་
ཡིན་། །མཁས་པ་འགའ་ཞིག་རྒྱུན་ཆགས་རྐང་བས་མ་བཅད་པ་ཡང་ཡོད་ལ།རྐང་བ་དག་གིས་མ་
བཅད་ཅིང་། །གང་ལ་ཡི་གེ་སྦྲེལ་ལེགས་ཡོད། །བྱ་བའི་ཚིག་གིས་གསལ་བྱས་པ། །དེ་ནི་རྒྱུན་
ཆགས་ལས་གཞན་མིན། །ཞེས་སྡེབ་སྦྱོར་གྱི་ཚོམ་ལས་བྱུང་ངོ༌། །ཞེས་གསུང་བ་རིགས་པ་མ་ཡིན་ཏེ།
གཞུང་དེ་སྐད་ཞེས་བྱ་བ་ཡང་ཐ་སྙད་ཀྱི་གཙུག་ལག་དང༌། །དེ་སྨྲ་བ་གཞན་རྣམས་ལ་གྲགས་པ་མ་
མཐོང་ལ། །དེ་ལྟ་བུ་རྒྱུན་ཆགས་ཡིན་ན་བྱ་བའི་ཚིག་ཡོད་པའི་ལྷུག་པ་རྣམས་རྒྱུན་ཆགས་སུ་ཐལ་
བར་འགྱུར་ཞིང༌། །དེ་འདྲའི་རྣམ་གཞག་གཞུང་འདི་དང་སྡེབ་སྦྱོར་རིན་ཆེན་འབྱུང་གནས་ལ་སོགས་
པར་མ་སྨོས་པ་དང༌། །རྐང་བ་མེད་པའི་ཚིག་གི་རྒྱུན་ནི་ལྷུག་པར་ཁོ་ནར་བཞེད་པས་སོ །ཚིགས་
བཅད་དེ་ཡང་བྲྀཏྟ་སྟེ་སྒྱུར་ན་ཞུགས་པ་ཞེས་བྱ་བའམ། སྔོན་གྱི་ལོ་ཙཱ་བ་ཆེན་པོ་རྣམས་ཀྱིས་སྦྱར་བ་
ཞེས་པར་སྒྱུར་བ་དབྱངས་ཀྱི་ཡི་གེ་བགྲང་བ་དང་།ཛཱ་ཏཱི་སྟེ། རིགས་ཞེས་བྱ་བ་དབྱངས་རིང་བ་ཕྱི་མོ
གཉིས་སུ་དང༌།ཐུང་བ་རེ་རེར་བགྲང་བའི་སྒོ་ནས་ཕྱི་མོ་བགྲང་བ་སྟེ་རྣམ་པ་གཉིས་སོ །
འོ་ན་དེ་དག་ཀྱང་མ་ཤེས་པས་བྲྀཏྟ་ཅི་ཡིན་ཛཱ་ཏཱི་ཅི་ཡིན་ན།དེ་ཡི་སྤྲོས་པ་མཐའ་དག་ནི། །
སྡེབ་སྦྱོར་གཞུང་དུ་ངེས་པར་བསྟན། །བྲྀཏྟ་དང་ཛ་ཏི་དག་གི་དབྱེ་བ་དང༌།སོ་སོའི་མཚན་ཉིད་ལ
སོགས་པ་ནི་དམར་སེར་དང་། རྒྱལ་བ་ལྷས་བཀོད་པ་ལ་སོགས་པའི་གཞུང་དུ་རྟོགས་པར་བྱས་པས་
དེ་ཤེས་པར་འདོད་ན་སྡེབ་སྦྱོར་རིན་ཆེན་འབྱུང་གནས་ལི་གོས་ལ་སོགས་པར་ཤེས་པར་བྱའོ །སྡེབ་
སྦྱོར་དེས་ཅི་ཞིག་བྱ་ཞེ་ན། རིགས་ཏེ་སྙན་ངག་རྒྱ་མཚོ་ནི། །ཟབ་མོར་འཇུག་འདོད་རྣམས་ཀྱི་གྲུ། །
སྙན་ངག་ཉིད་ནི་དགོས་པའི་དོན་ཟབ་པས་ན་ཟབ་པའི་ཕྱིར་དང༌།ཉམས་སྣ་ཚོགས་ཀྱི་བདུད་རྩི་དང་
ལྡན་པ་དང་ལེགས་པར་བཤད་པ་དང་རིན་པོ་ཆེའི་འབྱུང་གནས་ཡིན་པ་དང༌།བློ་མ་སྦྱངས་པ་རྣམས་
ཀྱིས་འཇུག་པར་དཀའ་བའི་ཕྱིར་རྒྱ་མཚོ་ཡིན་ལ། དེར་འཇུག་པ་རང་ཉིད་དེ་རྩོམ་པ་དང༌། གཞན་
གྱིས་བྱས་པ་ཤེས་པར་འདོད་པ་རྣམས་ཀྱིས་སྡེབ་སྦྱོར་དུ་བསྟན་པའི་རིག་པ་དེའི་སྟེ།ཐབས་ཡིན་
པས་རིག་པ་དེ་ཡང་ཤེས་པར་བྱའོ། །ཞེས་དགོངས་པའོ། །འོ་ན་བྲྀཏྟ་དང༌།ཛཱ་ཏཱི་རྣམ་པར་གྲོལ་བ་ལ་
སོགས་པ་སྡེབ་སྦྱོར་གྱི་བསྟན་བཅོས་སུ་མ་བཤད་པ་དེ་རྣམས་འདིར་མ་བསྟན་པ་ཅི་ཡིན་ཞེ་ན།
44

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
གྲོལ་བ་དང་ནི་རིགས་དང་མཛོད། །འདུས་པ་ཞེས་པ་དེ་འདྲ་ཡི། །ཚིགས་བཅད་རྒྱ་ཆེ་སརྒས་
བཅིངས། །ཆ་ཤས་རང་བཞིན་ཕྱིར་མ་བརྗོད། །གྲོལ་བ་ནི་ཚིགས་བཅད་གཅིག་གིས་དོན་རྫོགས་པ་
རང་དབང་ཅན་ཚིགས་བཅད་གཞན་ལ་མི་ལྟོས་པ་སྟེ། སློན་དཔོན་ཆེན་པོ་དཔའ་བོས་མཛད་པའི་སྐྱེ་
རབས་སུ། གཞན་དོན་སྤྱོད་པ་གང་གིས་ཡོན་ཏན་སྒྲུབ་པའི་ཕུན་ཚོགས་རྣམས། །རང་དོན་ལ་ཆེར་
འབད་རྣམས་ཀྱིས་ཀྱང་རྗེས་འགྲོ་མིན་པ་ཉིད། །ཐམས་ཅད་མཁྱེན་ཞེས་ཕྱིན་ཅི་མ་ལོག་ཡི་གེ་
གྲགས་པ་གསལ། །མཉམ་མེད་དེ་ནི་ཆོས་དང་དགེ་འདུན་བཅས་ལ་གཙུག་གིས་འདུད། །ཞེས་
གསུངས་པ་ལྟ་བུའོ། །རིགས་ནི་བྱ་བ་གཅིག་གི་སྒོ་ནས་ཚིགས་བཅད་ཕན་ཚུན་ལྟོས་ཏེ་བརྗོད་བྱ་
རྫོགས་ཤིང་སོ་སོ་རེ་རེ་ལ་ནན་མ་སྔོགས་པ་ཚིགས་བཅད་མང་པོས་དོན་གཅིག་ཁོ་ན་རྫོགས་པར་
བྱེད་པ་སྟེ། དཔག་བསམ་འཁྲི་ཤིང་དུ།གཙུག་ན་ནོར་བུའི་རྟོགས་བརྗོད་པར། །མཛེས་མ་དེས་ཀྱང་
མི་བདག་ནི། །བརྟན་ལྡན་ཟབ་ཅིང་མཛེས་གྱུར་པ། །གཞན་གྱི་གདུང་བ་སྙིང་རྗེ་ནས། །གཞུ་བཞག་
འདོད་པའི་དབང་ཕྱུག་བཞིན།།ཞེས་པ་ནས།ཆེ་བའི་དཔུང་བས་ས་གཞི་དང་། །སེམས་ཀྱིས་བཟོད་
པ་ཐོབ་གྱུར་པ།།མཐོང་ནས་མངོན་པར་འདོད་པ་དང་། །ཡ་མཚན་དབང་དུ་རབ་ཏུ་གྱུར།།
ཅེས་པའི་བར་ཚིགས་སུ་བཅད་པ་ལྔས། མཐོང་ཞེས་པའམ། རབ་ཏུ་གྱུར་ཅེས་པ་བྱ་བ་
གཅིག་གི་སྒོ་ནས་ཚིགས་བཅད་མང་པོས་བརྗོད་བྱ་གཅིག་སྟོན་པར་བྱེད་པ་ལྟ་བུ་དང༌། །སྙན་ངག་
ཆེན་པོ་དམ་པ་ཏོག་དཀར་བོའི་སྤྱོད་པ་ཞེས་བྱ་བའི་པར་ག་དང་པོར།གནས་གཙང་མ་ཡི་རིས་བྱུང་
རྣམས། །གཞན་མང་རྣམས་དང་ལྷན་ཅིག་ཏུ། །རྒྱལ་བྱེད་ཚལ་དུ་འོང་བར་འགྱུར། །ཞེས་པ་ནས
ཟླ་འོད་བདུད་རྩི་འཐུང་འདོད་པའི། །ནགས་ཀྱི་ཙ་ཀོ་ར་རྣམས་ནི། །ཟླ་བ་ལྷུང་བར་འཁྲུལ་བ་ལས། །
མིག་དག་ཡང་ཡང་སྐྱོད་འགྱུར་བའོ། །དེའི་བྱེ་བྲག་ནི་ཟུང་ཅན་ནོ་ཞེས་འགྲེལ་བར་བཤད་པ་ནི་ཤོ་ལོ་
ཀ་གཉིས་ཀྱིས་དོན་གཅིག་སྟོན་པ་བདག་གིས་སྔར་བཤད་པར་དམ་བཅའ་བཀོད་པ་ལྟ་བུའོ །སྙམ་སྟེ།
དཔྱད་པར་བྱའོ། །མཛད་ནི་བཅད་མཚམས་སྣ་ཚོགས་པ་དང༌། བྱ་བའི་ཚིག་སྣ་ཚོགས་པ་ཅན་རང་
དབང་ཅན་མཛོད་ལྟར་གནས་པ་རྣམས་ཏེ། དཔག་བསམ་འཁྲི་ཤིང་གི་ཡལ་འདབ་དང་པོར། ནམ་
ཞིག་ས་ཡི་དབང་ཕྱུག་།ཞེས་པ་ནས།བློན་ལ་ཡང་དག་བགྲོས་ནས་སོང་། །ཞེས་པའི་བར་ཚིགས་
45

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཅད་ཕྱེད་དང་བཞི་ལྟ་བུའོ། །འདུས་པ་ནི། གཅོད་མཚམས་གྲོང་ལ་སོགས་པའི་བསྔགས་པ་ལྟ་བུ་
གཅིག་ལ་ཤཱ་ལོ་ཀ་མང་པོ་རྣམས་ཚོགས་ནས་འཇུག་པར་བྱ་བའི་ཚིག་ཐ་དད་པ་ཅན་རྣམས་ཏེ།དེ་
ཉིད་དུ་རབ་གསལ་ཞེས་བྱའི་ས་བདག །དེར་ནི་ས་ཡི་ཐིག་ལེར་གྱུར་ཞེས་པ་དབུས་ན་ཡོད་པའི་
ཚིགས་བཅད་གསུམ་ཐིག་ལེར་གྱུར། རྒྱན་དུ་གྱུར་རབ་ཏུ་བགྱི་ཞེས་པའི་བྱ་ཚིག་མང་པོ་རྒྱལ་བས་
གསང་སྔགས་པ་ལ་གསུངས་པ་ལྟ་བུའོ། །དེ་འདྲའི་ཚིགས་བཅད་རྒྱ་ཆེ་བའི་བཞི་བོ་རྣམས་སརྒས་
བཅིངས་པ་ཚིག་བཅད་དུ་བྱས་པའི་སྙན་ངག་མཁན་པོ་ཆེན་པོའི་ཆ་ཤས་ཏེ་ཕྱོགས་གཅིག་གིས་རང་
བཞིན་ཡིན་པའི་ཕྱིར་དེ་ལས་ཐ་དད་པར་འདིར་མ་བརྗོད་། །དེ་རྣམས་ཁོ་ནས་སརྒས་བཅིངས་པ་
བརྩམས་པ་ན་སྣལ་མ་ལས་ཐ་དད་པའི་སྣལ་བུ་མེད་པ་ལྟར། གྲོལ་བ་ལ་སོགས་པ་བཞི་ལས་ཐ་དད་
པའི་སརྒས་བཅིངས་པ་མེད་། །རྒྱུ་མཚན་འདི་ནི་བརྗོད་འདོད་ཙམ་དུ་ཟད་དོ། །གཞན་བསྟོད་པ
དང་རྟོགས་པ་བརྗོད་དང༌། གཏམ་རྒྱུད་ལ་སོགས་པའི་ཚིགས་བཅད་ཀྱི་རྣམ་པ་རྣམས་འདིར་མ་
བསྡུས་པ་མ་ཡིན་ཏེ།ཇི་ལྟར་རིགས་པར་བཞི་དེའི་མཚན་ཉིད་དང་ལྡན་པས་སོ །
གསུམ་པ་སྙན་ངག་ཆེན་པོའི་མཚན་ཉིད་ནི་འདུས་ལ་སོགས་པ་སརྒས་བཅིངས་པའི་ཆ་
ཤས་ནི། སརྒས་བཅིངས་པ་ཉིད་ཇི་ལྟ་བུ་ཡིན་ཞེ་ན། དེའི་ལན་ལ་གསུམ། སྙན་ངག་ཆེན་པོ་ངོས་
བཟུང་བ། །དེའི་མཚོན་བྱེད་སྤྱིར་བཏང་བ། །དམིགས་ཀྱིས་བསལ་བའོ། །དང་པོ་ནི་སརྒས་
བཅིངས་པ་སྙན་ངག་ཚེ། །སརྒ་ནི་ལེའུའི་མིང་ཡིན་ཞིང་། སྔོན་གྱི་ལོ་ཙཱ་བ་ཆེན་པོ་རྣམས་ཀྱིས་ལེའུར་
བཅད་པ་ཞེས་པར་བསྒྱུར་ཏེ། དེས་བཅིངས་པ་སརྒ་གཅིག་མིན་གྱི། བདག་ཉིད་ནི་སྙན་ངག་ཆེན་
པོའོ། །ངག་གི་དབང་ཕྱུག་གིས། ཁ་ཅིག་སརྒ་བཅུ་དྲུག་ལ་སོགས་པ་བྱས་པ་ཆེན་པོ་ཉིད་འདོད་དོ་
ཞེས་པ་དང༌། སརྒ་ཉེ་བར་མཚོན་པ་ཡིན་པས་ན། ཨ་ཤྭ་པ་དང་། ཨར་ཏ་དང་ཨ་རྒྱ་དང༌། གཱི་ཏིས་
བཅིངས་པའང་སྙན་ངག་ཆེན་པོ་ཞེས་འཆད་དོ། །
གཉིས་པ་ནི དེ་ཡི་མཚན་ཉིད་བརྗོད་པར་བྱ། །ཞེས་པ་ལ་སོགས་པ་སྟེ། སྙན་ངག་ཆེན་
པོ་དེའི་མཚན་ཉིད་དེ་རང་བཞིན་། །དེ་ཉིད་འཆད་པ།ཤིས་བརྗོད་ཕྱག་བྱའམ་དངོས་པོ་ནི། །ངེས་
པར་བསྟན་པའང་དེ་ཡི་སྒོ།དེ་གསུམ་གང་རུང་ནི་སྙན་ངག་ཆེན་པོ་དེའི་དང་པོའི་སྒོ་དེའམ་ཞེས་པ་
46

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
རྣམ་པར་བརྟགས་པ་ལའོ། །དེ་ལ་ཤིས་བརྗོད་འདོད་པ་ལ་སྨོན་པའི་སྒོར་བྱས་པ་ནི། །དཔག་བསམ་
འཁྲི་ཤིང་དུ།ཐམས་ཅད་མཁྱེན་འདི་ཁྱེད་ལ་དགེ་ལེགས་གཡོ་བ་མེད་པའི་ཆེད་གྱུར་ཅིག །ཞེས་
བཀོད་པ་ལྟ་བུའོ །ཕྱག་བྱ་བ་ནི་འདུད་པ་སྟེ། རང་ཉིད་ཡུལ་ལས་དམའ་བར་བྱེད་པའོ །དེའི་སྒོ་
ཅན་ནི། འཇིག་རྟེན་གསུམ་གྱི་རིན་ཐང་བཟོད་བདག་ཉིད། །ལྷ་དང་དེ་ཡི་དགྲ་བོ་མི་རྣམས་དང༌། །
ཀླུ་ཡི་དབང་པོའི་ཅོད་པན་རྣམས་ལ་གནས། །དཀོན་མཆོག་གསུམ་པོ་རྣམས་ལ་ཕྱག་འཚལ་ལོ། །
ཞེས་པ་ལྟ་བུའོ །རྒྱུན་དང་འབྲེལ་བའི་དངོས་པོ་འགའ་ཞིག་ངེས་པར་སྟོན་པ་སྒོར་བྱས་པ་སློབ་
དཔོན་ཆེན་པོ་དཔའ་བོའི་སྐྱེས་རབས་སུ། །དཔལ་ལྡན་ཡོན་ཏན་དམ་པ་ཡོངས་བཟུང་བཀྲ་ཤིས་པ། །
གྲགས་པའི་གཞིར་གྱུར་མ་སྨད་ཤིན་ཏུ་ཡིད་དུ་འོང་། །ཐུབ་པའི་སྐུ་ཚེ་སྔ་མའི་སྤྱོད་པ་རྨད་བྱུང་རྣམས། །
བདག་གི་སྙན་ངག་མེ་ཏོག་སྙིམ་པའི་གུས་པས་མཆོད། །ཞེས་པ་ལྟ་བུ་དང༌། གཞུང་དེ་དག་གི་ལེའུ་
སོ་སོ་ལ་འཇུག་པ་ན་ཡང་ཡོད་པ་ལྟ་བུའོ། །དེ་རྣམས་ནི་ལྷུག་པ་དང་སྤེལ་མ་དག་གི་ཡང་སྒོ་ཉིད་། །
ཅི་ཞིག་ལ་རྟེན་པ་ཞེས་ན། སྔོན་བྱུང་གཏམ་ལས་གྱུར་པའམ། །ཅིག་ཤོས་ལེགས་པ་རྟེན་པ །སྔོན་
གྱི་འཇུག་པ་སྟོན་པའི་སྐྱེས་རབས་ལྟ་བུར་དང༌།དེ་ལས་ཅིག་ཤོས་དད་པ་ལས་སྤོབས་པའི་བསྟོད་པ་
ལྟ་བུ་སྟེ། ལེགས་པ་ཡོན་ཏན་ལྷག་པའི་རྒྱལ་བོའི་སྤྱོད་པ་སོགས་པ་ལ་རྟེན་པའོ །སྡེ་བཞིའི་འབྲས་
བུའི་དབང་གྱུར་དང༌། སྡེ་བཞི་ནི་ཆོས་ཀྱི་སྡེ་དང༌།དོན་དང་འདོད་པ་དང༌། ཐར་པའི་སྡེ་སྟེ། ཡན་
ལག་བརྒྱད་པ་རྩ་འགྲེལ་དུ། ཚོམས་གསུམ་མེད་པའི་བྱ་བ་ལ། །མི་བསྟེན་དེ་དང་འགལ་མི་བྱ། །
ཞེས་དང༌། ཐར་པའི་ཚོམས་ནི་ཆོས་ཀྱི་ཚོམས་སུ་འདུའོ །ཞེས་འཆད་དོ། །དེ་ལ་ཆོས་ནི་མངོན་པར་
མཐོ་བ་དང་ངེས་པར་ལེགས་པའི་རྒྱུའོ །དོན་ནི་རིག་པ་དང༌། །ས་གཞི་ལ་སོགས་པ་རྣམས་རིགས་
པ་ཇི་ལྟ་བ་བཞིན་སོགས་པ་དང་བསགས་པ་རྣམས་སྲུང་བའོ། །འདོད་པ་ནི་ངན་འགྲོ་མ་ཡིན་པའི་
ཡུལ་ལ་ཉེ་བར་ལོངས་སྤྱོད་པའོ །འཁོར་བའི་སྡུག་བསྔལ་ཐམས་ཅད་ལས་ལྡོག་པ་མཐར་བའོ། །
དེ་བཞི་ཁོ་ན་སྐྱེས་བུའི་དོན་གྱི་ངོ་བོ་ཉིད་ཡིན་པའི་ཕྱིར་འབྲས་བུ་ཡིན་ལ། དེའི་དབང་དུ་གྱུར་ཅིང་དེ་
དང་འབྲེལ་བའོ། །མཁས་ཤིང་རྒྱ་ཆེའི་འདྲེན་པ་ཅན། །འདྲེན་པ་ནི་གཙོ་བོ་སྟེ། སྐྱེས་རབས་དང་
རྟོགས་པ་བརྗོད་པ་ལ་སོགས་པའི་གང་གཙོ་བ་ཐམས་ཅད་སྒྲོལ་དང༌། སྤྲིན་གྱི་བཞོན་པ་ལ་སོགས་
47

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པ་ལྟ་བུ་ཡིན་ལ།དེ་སྤྲོ་བ་དང་། ནུས་པ་ལ་སོགས་པ་དང་ལྡན་པས་མཁས་ཤིང་རིགས་དང་། གཏོང་
བ་ལ་སོགས་པ་ཆེན་པོ་དང་ལྡན་པས་རྒྱ་ཆེ་བ་སྟོན་པའོ །གྲོང་ཁྱེར་རྒྱ་མཚོ་རི་དང་དུས། །ཉི་ཟླ་
འཆར་བའི་བསྔགས་པ་དང༌། །སྐྱེད་ཚལ་ཆུ་ཡི་རོལ་རྩེད་དང༌། །ཆང་འཐུང་དགའ་བའི་དགའ་སྟོན་
དང༌། །མ་ཚོགས་པ་དང་བག་མ་དང༌། །གཞོན་ནུ་སྐྱེ་དང་འཕེལ་བ་དང༌། །གྲོས་དང་ཕོ་ཉ་བགྲོད་པ་
དང༌། །གཡུལ་དང་འདྲེན་པ་དར་བས་ཀྱང་། །བརྒྱན་པར་གྱུར་ཅིང༌། སེང་གེའི་ལྟ་སྟངས་ཀྱི་ཚུལ་
གྱིས་དང་པོ་ལྔ་ལ་བསྔགས་པ་ཡར་བླངས་ཏེ་སྦྱར་ཞིང༌། ཐམས་ཅད་ལ་བརྒྱན་པ་ཞེས་པ་སྦྱར་རོ། །
དེ་ལ་གྲོང་ཁྱེར་གྱི་བསྔགས་པས་བརྒྱན་པ་ནི། རབ་གསལ་གྱི་རྟོགས་བརྗོད་པའི་ཡལ་འདབ་ཏུ།
གྲོང་ཁྱེར་ནི།འོད་ལྡན་ཞེས་བྱ་ལེགས་བྱས་ལས། །འོད་ལྡན་མཐོ་རིས་ལྟ་བུ་ཡོད། །ཞེས་པ་ལ་
སོགས་པ་ལྟ་བུའོ །རྒྱ་མཚོ་ཡི་ནི་སྐྱེས་རབས་སུ། དེ་ནི་ཨིནྡྲ་རྙིལ་གྱི་འོད་ལྟར་། །ཉི་མའི་འོད་
ཀྱིས་གནམ་སྔོན་བཞུས་པ་བཞིན། །ཁོ་ར་ཁོར་ཡུག་ཆུ་འགྲམ་ལྟར་མི་མངོན། །གཏིང་དཔག་དཀའ
བའི་མཚོ་རྫིང་ནང་དུ་ཞུགས །ཞེས་གསུངས་པ་ལ་སོགས་པ་ལྟ་བུའོ །རི་བོའི་བསྔགས་པ་ནི། རྒྱ་
ཤུག་གི་གླིང་དུ་བགྲོད་པའི་ཡལ་འདབ་། རྩེ་མོ་ཤིན་མཐོ་བ་ཡི། །ཤེལ་གྱི་ས་འཛིན་མདུན་དུ་
མཐོང་། །འཇམ་པའི་བྲག་ནི་གཅིག་པུ་དེར། །ཞེས་པ་ལྟ་བུའོ། །དུས་དགུན་ལ་སོགས་པ་དྲུག་སྟེ།
ཡལ་འདབ་བཅུ་གཉིས་པར། དེ་ནས་ཡིད་བསྲུབ་ལོངས་སྤྱོད་གྲོགས། །སྦྲང་རྩི་འཐུང་བ་རྣམས་ཀྱི་
གཉེན། །སྐལ་བཟང་འཁྲི་ཤིང་མཁྱུད་བྱེད་པ། །ལེགས་ལྡན་དཔྱིད་ནི་མཐོང་བར་གྱུར། །ཞེས་པ་ལ་
སོགས་པ་དཔག་བསམ་འཁྲི་ཤིང་དུ་ཡང་ཡང་བཤད་པ་ལྟ་བུའོ། །ཉི་མ་དང་ཟླ་བ་འཆར་བའི་
བསྔགས་པ་ནི། སྤྲིན་གྱི་བཞོན་པའི་ཡལ་འདབ་ཏུ། །པདྨ་ཅན་གྱི་དགའ་མ་ཤར། །མཚན་མོའི་མུན་
པ་ཞི་བ་ན།།འབྱུང་པོ་ཐམས་ཅད་བདེ་བྱེད་དུ།།མིག་གིས་དགའ་སྟོན་དུ་ནི་གྱུར།།ཞེས་པ་དང་།གྲོ་
བཞིན་སྐྱེས་ཀྱི་རྟོགས་བརྗོད་པར། །མཚན་མོ་དག་ནི་ཟད་གྱུར་ཅིང༌། །སྲིད་པའི་མིག་ནི་ཉི་མ་དག །
འབྱུང་པོ་ཀུན་གྱི་བདེ་སྡུག་གི །དབང་པོ་གཅིག་པུ་ཤར་བའི་། །ཞེས་པ་དང༌། ཤིན་ཏུ་དགའ་བའི་
ཡལ་འདབ་ཏུ།།དེ་ནས་རབ་གསལ་འབྱོར་པ་ཡིས། །ཕྱོགས་ཀུན་ཡོངས་རྫོགས་གྱེན་དུ་ཕྱོགས།།དྲི་
མེད་བྱང་ཆུབ་སེམས་དཔའ་བཞིན། །བདུད་རྩིའི་འོད་གཏེར་ཤར་བར་གྱུར། །ཞེས་གསུངས་པ་ལྟ་
48

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
བུའོ །སྐྱེད་མོས་ཚལ་གྱི་རོལ་རྩེད་ནི་ཀླུ་ཀུན་ཏུ་དགའ་བའི་ཟློས་གར་དུ་སྐྱེད་མོས་ཚལ་མེ་ཏོག་གི་
འབྱུང་གནས་ཀྱི་དཔལ་ནི་འདི་ཉིད་ནའོ །ཞེས་པ་ལ་སོགས་པ་ལྟ་བུའོ། །ཆུའི་རྩེད་མོ་ཡང་སྙན་ངག་
ཆེན་པོ་ལ་སྐབས་ཇི་ལྟ་བ་བཞིན་དུ་རྒྱན་བྱས་པའོ །སྦྲང་རྩིའི་ཆང་འཐུང་བ་ནི། ཟློགས་གར་དེ་ཉིད་
དུ་བིཊ་ཡིས་བཞད་གད་མཁན་ལ་ཆང་བཟི་བྱས་པ་ལྟ་བུའོ །དགའ་བའི་དགའ་སྟོན་ནི་འཁྲིག་པའི་
བདེ་བ་སྟེ། དེ་བརྒྱན་པ་ནི།ནོར་བཟང་གི་ཡལ་འདབ་ཏུ། རྩེ་དགའ་འཛུམ་གྱིས་མེ་ཏོག་རྒྱས །
མཛེས་མ་ནུ་མའི་འབྲས་བུས་མཚན། །ཆགས་བཅས་ཡལ་འདབ་ལྡན་པ་དེའི། །ལོངས་སྤྱོད་རྐང་
འཐུང་སྤྱད་པར་གྱུར། །ཞེས་པ་ལྟ་བུའོ། །འདུས་པའམ་མ་ཚོགས་པ་ནི། སྐྱེས་པའམ་བུད་མེད་ཕན་
ཚུན་རྗེས་སུ་ཆགས་པ་ཅན་འདོད་པ་མ་གྲུབ་པ་སྟེ། ཡལ་འདབ་དེ་ཉིད་དུ། རྒྱལ་བུ་ནོར་བུ་བཟང་
དང་ཡིད་འཕྲོག་མ་དག་གི་ཚུལ་ལྟ་བུའོ། །ཡོན་ཏན་རིན་པོ་ཆེ་སྡུད་པར་ཡང༌། བུད་མེད་དུས་བཏབ་
དེ་དང་མ་ཕྲད་དེ་ཡིན། ཞེས་བཀའ་བསྩལ་། །བག་མ་གཏོང་ལེན་གྱིས་བརྒྱན་པ་ནི་ཡལ་འདབ་ཉི་
ཤུ་རྩ་གཉིས་པ་དང༌། མཱ་ག་དྷ་བཟང་མོའི་ཡལ་འདབ་དང་།ཡལ་འདབ་ཕྱི་མ་ན་ཡང་ཡོད་པ་ལྟ་བུའོ། །
གཞོན་ནུ་སྐྱེ་བའི་བསྔགས་པས་བརྒྱན་པ་ནི། མངོན་པར་འབྱུང་བའི་ཡལ་འདབ་ཏུ། །ལིམ་བི་ནཱི་ཡི་
ནགས་གནས་པའི། །ལྷ་མོ་དེ་ལ་སྲས་བལྟམས་ཏེ། །དེ་སྟེ་ལས་ནི་ཉིན་བྱེད་བཞིན། །ས་གཞི་ཀུན་ཏུ་
གཡོས་གྱུར་ཏེ། །འགྲོ་བའི་བླ་མ་མི་ཟད་སྟོབས། །དེ་ནི་བཟུང་བར་མ་ནུས་བཞིན། །ཞེས་བཤད་པ་
RRRRR
ལྟ་བུའོ །དེ་འཕེལ་བ་ནི་བྱིས་པ་ལ་སོགས་པའི་ལང་ཚོ་ཐོབ་པ་སྟེ།དེ་ནས་གཞོན་ནུ་སྐྱེད་སྲིང་ཞིང༌། །
རིགས་ཀུན་ལེགས་པར་ཕ་རོལ་ཕྱིན། །ཞེས་པ་ལ་སོགས་པ་ལྟ་བུའོ །གླེགས་བམ་ཁ་ཅིག་ཏུ།
གཞོན་ནུ་སྐྱེ་བའི་བསྔགས་པ་དང་། །ཞེས་པ་ཉིད་འབྱུང་། །གྲོས་ནི་བྱ་བ་རྩོམ་པ་དང་། ཡུལ་དང་
དུས་རྣམས་རྣམ་པར་དབྱེ་བ་དང༌། སྐྱེས་བུའི་རྫས་ཕུན་སུམ་ཚོགས་པར་བྱེད་པ་དང༌། རྒུད་པ་སླར་
འཆོས་པ་དང༌། འབྲས་བུ་གྲུབ་པ་ལ་བྱ་བའི་ལས་ངེས་པར་བྱེད་པའོ །ཕོ་ཉ་ནི་སྨྲ་མཁས་པ་ལ་
སོགས་པའི་ཡོན་ཏན་དང་ལྡན་པའི་བང་ཆེན་པ་སྟེ།ཡབ་སྲས་མཇལ་བའི་ཡལ་འདབ་།དེ་ཡི་དྲིན་
གྱིས་རབ་བྱུང་གསལ་བྱས་པའི། །དགའ་བའི་རོ་ལྡན་འཆར་ཀ་ཡང་དག་འོང༌། །ཞེས་པའོ། །བགྲོད་
པ་ནི་གཡུལ་ལ་སོགས་པའི་ཆེད་དུ་འགྲོ་བ་སྟེ། དེ་ཉིད་དུ། གཞོན་ནུ་དོན་ཀུན་འགྲུབ་པའི་བཅོམ་
49

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལྡན་འདས། དགེ་སློང་ཚོགས་ཀྱི་རྗེས་འབྲང་ལྷ་རྣམས་ཀྱི་ཚོགས་དང་བཅས་པ་མཁའ་ལ་དལ་བུས་
བྱོན།ཞེས་པ་ལྟ་བུའོ །གཡུལ་ནི་ཡལ་འདབ་བཅུ་གཉིས་པ་ལ་ཡོད་པ་ལྟ་བུའོ །འདྲེན་པ་དར་བ་ནི
དགྲ་ལས་རྒྱལ་བ་ལ་སོགས་པའི་དགའ་སྟོན་། །མདོར་བསྡུས་མིན་ནི་བརྗོད་བྱ་གོ་བར་འཆད་པའོ །
ཉམས་དང་འགྱུར་བ་དག་གི་གཏམ། །ཉམས་ནི་སྒེག་པ་དང་དཔའ་བ་ལ་སོགས་ཏེ། འགྱུར་བ་ནི་
མངོན་པར་སྤྲོས་པ་ལ་སོགས་པའོ། །དེ་དག་ཀྱང་ཅུང་ཟད་རྒྱས་པར་བཤད་པའི་ཚུལ་གྱིས་འོག་ཏུ་
འཆད་། །དེ་དག་གི་སྙན་ངག་ལ་གཏམས་ཤིང་གང་བར་བྱས་པའོ། །སརྒ་ཤིན་ཏུ་རྒྱ་ཆེ་མིན། ལེའུ་
ཧ་ཅང་ཆེ་ན་ཉན་པ་བོ་སྐྱོ་བར་འགྱུར་བ་སྲིད་པས་ན་བར་མར་གནས་ཤིང་འཚམ་པའོ །ཉེན་འོས་
བྲྀཏྟ་ལེགས་མཚམས་སྦྱར། ཉན་པར་འོས་པ་ཉན་ན་སྐལ་བ་བཟང་པོ་ཅན་ཤིན་ཏུ་སྙན་པའི་བྲིཏ་ཏ་
དབང་པོ་རྡོ་རྗེ་ལ་སོགས་པའི་སྡེབ་སྦྱོར་ཡོད་པ་སྟེ།བྲིཏ་ཏས་མཚོན་པའི་ཛཱ་ཏི་འགའ་ཞིག་ལ་ཡོད་པ་
དང་ལེགས་པ་སྟེ་གསལ་བར་མཚམས་སྦྱར་དོན་ཕན་ཚུན་འབྲེལ་ཞིང་ལྟོས་པ། དངོས་པོ་ཡི་ནི་ཚིག་
རྣམས་ཀུན། །ཞེས་འོག་ཏུ་འཆད་པ་ལྟར་ཀུན་ཏུ་སརྒ་དག་གི་མཐའ། ཐ་དད་ལྡན་པས་འཇིག་རྟེན་
དགའ། །སྙན་ངག་དམ་པའི་རྒྱན་ལྡན་ནི། །བསྐལ་བའི་བར་དུ་གནས་པར་འགྱུར །ལེའུ་ཐམས་
ཅད་ལ་ལེའུའི་མཐར་དཀྱུས་མ་ལས་ཐ་དད་པའི་སྡེབ་སྦྱོར་ཡོད་པ་དཔག་བསམ་འཁྲི་ཤིང་དུ་མཐོང་
བ་ལྟ་བུ་དང༌།ངོ་བོ་ཅན་ལ་སོགས་པ་སྒྲ་དང་དོན་གྱི་རྒྱན་ཤིན་ཏུ་ལེགས་པ་དང་ལྡན་པའི་སྙན་ངག་
ཆེན་པོས་འཇིག་རྟེན་རྣམས་དགའ་ཞིང་ཡོན་ཏན་ཕུན་སུམ་ཚོགས་པས་ཚིམ་པར་བྱེད་ལ།དེ་ལས་
ཀྱང་འཛིན་པ་པོ་མང་བས་བསྐལ་བའི་བར་དུ་འགྲོ་བ་འཇུག་པ་ཇི་སྲིད་པ་གནས་པར་འགྱུར་རོ།།
དམིགས་བསལ་ནི། འོ་ན་ར་གྷུའི་རིགས་ལ་སོགས་པའི་སྙན་ངག་ཆེན་པོ་རྣམས་ལ་ཇི
སྐད་བཤད་པའི་ཡན་ལག་རྣམས་ཚང་བ་མེད་ཅིང༌།འགའ་ལ་འགའ་ཁོ་ན་མཐོང་བས་ན་སྙན་ངག་
ཆེན་པོ་གཅིག་ཀྱང་མེད་པར་འགྱུར་ཞེ་ན། གང་ཞིག་ཡན་ལག་འགས་དམན་ཡང༌། །གལ་ཏེ་སྦྱར་
རྣམས་ཕུན་ཚོགས་ཀྱིས།།དེ་རིག་མགུ་བར་བྱེད་པ་ན། །འདིར་ནི་སྙན་ངག་གཏོང་མ་ཡིན། །གྲོང་གི་
སྡིགས་པ་ལ་སོགས་པའི །ཡན་ལག་སྡར་བཤད་པ་རྣམས་ཀྱི་ནང་ནས་ཆང་འཐུང་བ་དང་། གཞོན་
ནུ་སྐྱེ་བའི་བསྔགས་པ་ལ་སོགས་པ་གང་ཡང་རུང་བ་འགའ་ཞིག་གིས་དམན་ཡང་གལ་ཏེ་སྦྱར་བ་སྟེ་
50

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཉེ་བར་བཀོད་པའི་ཡན་ལག་རྣམས་ལ་ཚིག་དང་དོན་ཕུན་སུམ་ཚོགས་པས་སྙན་ངག་དེ་རིག་པའི
མཁས་པ་རྣམས་མགུ་བར་བྱེད་ན། སྙན་ངག་ཆེན་པོ་འདིར་སྐྱོན་མ་ཡིན་། སྙན་ངག་ཆེན་པོ་གཏོང་
བ་མ་ཡིན་ནོ། །
དེས་ན་སྙན་ངག་ཆེན་པོ་དང་ཆུང་ངུ་ནི་ལེའུར་བཅད་པ་དང༌། མ་བཅད་པ་ཡིན་།དེ་
ལས་གཞན་རྐང་བ་མེད་པའི་ཚིག་རྒྱུན་ནི་ལྷུག་པའོ །རྐང་བར་མ་བཅད་པའི་ཚིག་ནི་སོགས་དང་ཏི་
སོགས་ཀྱི་མཐའ་ཅན་གྱི་རྒྱུན་ངག་ནི་ལྷུག་པ་། སྔོན་གྱི་ལོ་ཙཱ་བ་ཆེན་པོ་རྣམས་ཀྱིས་རྐྱང་བ་ཞེས་
པར་བསྒྱུར་ལ། དེ་ཡང་ལོ་རྒྱུས་མ་ཡིན་པའི་ལྷུག་པ་རྣམས་ནི་འདིར་བརྗོད་པ་ཞེས་བྱ་ལ ལོ་རྒྱུས་
ནི་གཏམ་ཞེས་བྱ་སྟེ།དེའི་ཕྱིར་གཞན་དག་གིས་ཁྱད་པར་མེད་པ་དང༌།ཡོད་ཀྱང་གཞན་དུ་འཆད་པ་
དག་ནི་སྙིང་པོ་མེད་། །སྤེལ་མ་ཟློས་གར་ལ་སོགས་ཏེ།ཚིགས་བཅད་ལྷུག་པ་བསྲེས་པའི་རང་
བཞིན་ཟློས་གར་དང་པྲ་ཀ་ར་ལ་སོགས་པ་སྟེ། དེར་མ་ཟད་ལེགས་སྦྱར་དང་ཟུར་ཆག་བསྲེས་པ་སྟེ།
བླུན་པོའི་གཏམ་སྨྲ་བ་བརྗོད་པའི་སྐབས་སུ་ཟུར་ཆག་བརྗོད་པའོ །དེས་ན་མཁས་པ་འགའ་ཞིག་
རྒྱུན་ཆགས་སྙན་ངག་གི་ལུས་ཅིག་ཡིན་ནོ །ཞེས་གསུངས་པ་ནི་རྣམ་པར་འཁྱམས་པ་ཡིན་ནོ། །
ཟློས་གར་ལ་སོགས་པ་དེ་དག་རྣམས་ནི། གཞན་ན་རྒྱས། བྷ་ར་ཏ་དང་ཀོ་ཧ་ལ་སོགས་པ་ཟློས་གར་
རྒྱན་དུ་འགལ་ལོ། །ལེའུ་དང་པོ་བཤད་པའོ །།
རྒྱས་པར་བཤད་པ་ལ། སྤྱིར་བསྟན་པ་དང༌། སོ་སོར་བཤད་པ་གཉིས་ལས། དང་པོར་
སྤྱིར་བསྟན་པ་ནི། སྙན་ངག་གི་ལུས་གསུམ་མཛེས་པར་བྱེད་པའི་ཡོན་ཏན་གྱི་ཆོས་གང་ཅི་ཡང་
རུང་བ་རྣམས་རྒྱན་དུ་དེ་ཤེས་པ་རྣམས་ཀྱིས་རབ་ཏུ་བརྗོད་དོ། །མཚན་ཉིད་དེ་ལྟ་བུ་ཅན་གྱི་རྒྱན་ཅི་
ཙམ་ཡོད་ཅེ་ན། རྒྱན་དེ་སྔོན་གྱི་ཡུན་རིང་པོའི་དུས་ནས་བརྩམས་ཏེ་ད་ལྟའི་བར་དུའང་རྣམ་རྟོག་
གིས་ཐ་དད་དེ། དེས་ན་རྒྱན་མཐའ་ཡས་པ་དེ་རྣམས་མ་ལུས་པ་ཚུར་རོལ་མཐོང་བ་སུས་འཆད་ནུས་
པར་འགྱུར།མི་ནུས་ཏེ་དེང་སང་གི་ལམ་འབྲས་པའི་སུག་དང་འདྲ་སྟེ།ད་ལྟ་ཡང་སྙན་ངག་མཁས་པ་
རྣམས་ཀྱི་སྙན་ངག་མཛེས་པར་བྱེད་པ་སྔར་མ་གྲགས་པ་ཞིག་བཀོད་ན་རྒྱན་དུ་འགྱུར་བས་སོ།།ཞེས་
དགོངས་པའོ།འོ་ན་རྒྱན་མཐའ་ཡས་པས་མཐའ་དག་བརྗོད་པར་མི་ནུས་ན་ད་ཅི་ཞེ་ན། ཀུན་བརྗོད་
51

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པར་མི་ནུས་པས། འོན་ཀྱང་རྒྱན་གྱི་དབྱེ་བ་རྣམས་ཀྱི་རྣམ་རྟོག་གི་ས་བོན་གསལ་བ་མཐའ་དག་ལ་
ཁྱབ་པའི་སྤྱིའི་ངོ་བོ་ནི་སྔོན་གྱི་སློབ་དཔོན་སྙན་ངག་གི་མཚན་ཉིད་མཛད་པ་པོ་རྣམས་ཀྱིས་བསྟན་ཏོ། །
ས་བོན་བསྟན་པ་དེ་ཉིད་རབ་ཏུ་ལེགས་སྦྱར་ཏེ་མདོར་བསྡུས་པས་ཡོངས་སུ་གསལ་བ་ཇི་ལྟ་བ་
བཞིན་དུ་བརྗོད་པའི་ཆེད་དུ་དབྱུག་པ་ཅན་བདག་གིས་འབད་ཅིང་ཡོངས་སུ་ངལ་བ་འདི་བྱས་སོ། །དེ་
ཡང་རང་བཞིན་བརྗོད་དང་ཞེས་པ་ལ་སོགས་པ་སྟེ། འགོག་པ་ནི་སྤོང་བ་ཞེས་པར་བསྒྱུར་རུང་ངོ་། །
ལྡོག་པ་ནི་འབྱེད་པ་ཞེས་པར་བསྒྱུར་ན་ལེགས་སོ །བསྡུས་པ་བརྗོད་པ་དང་། ཕུལ་བྱུང་བརྗོད་པ་
ཞེས་པའོ །རྣམ་གྲངས་སམ་རྒྱུད་པས་བརྗོད་པས་སོ། །ཇི་སྐད་སྨོས་པ་འདི་རྣམས་སྙན་ཚིག་རྣམས་
ཀྱིས་དོན་རྒྱན་དུ་སྔོན་གྱི་སློབ་དཔོན་མཁས་པ་རྣམས་ཀྱིས་བསྟན་། །སོ་སོར་བཤད་པ་ལ་བཞི་སྟེ།
དོན་རྒྱན་སུམ་ཅུ་རྩ་གསུམ་བཤད་པ། །རྒྱན་གཞན་དུ་བཤད་པ་འདིར་འདུས་ཚུལ། རྒྱན་ཕྱི་མ་
གཉིས་བཤད་པ།ཟློས་གར་གྱི་མཚན་ཉིད་ཀྱང་རྒྱན་དུ་བསྟན་པའོ། །
དང་པོ་ལ་སུམ་ཅུ་རྩ་གསུམ་ལས དང་པོ་རང་བཞིན་བརྗོད་པའི་རྒྱན་ལ་གསུམ། མཚན་
ཉིད་ཀྱིས་མདོར་བསྟན་པ།དབྱེ་བའི་དཔེར་བརྗོད་པ།དོན་བསྡུས་ཤིང་རྒྱན་དུ་བསྟན་པའོ།།དང་པོ་
ནི་དངོས་པོ་བརྗོད་བྱ་རྣམས་ཀྱི་རང་བཞིན་གང་གནས་སྐབས་གཅིག་ཉིད་མ་ཡིན་པར་སྣ་ཚོགས་དུ་
མ་ཇི་ལྟ་བ་བཞིན་དངོས་སུ་ཏེ།ཤུགས་ལས་མ་ཡིན་པར་རྗོད་བྱེད་ཀྱི་བྱེད་པས་གསལ་བར་བྱེད་པ་
དེ་ནི་རང་བཞིན་བརྗོད་པའི་མིང་ཅན་།མིང་གཞན་རིགས་ཀྱི་རྒྱན་ཞེས་བྱ་རྒྱན་དང་པོ་ཡིན་ནོ། །
གཉིས་པ་ནི། དཔེར་ན་ཞེས་པ་ཇི་ལྟར་འདི་རང་བཞིན་གྱི་རྒྱན་ཡིན་པ་དེ་ལྟར་འདི་དང་
འདྲ་བའི་གཞན་ཡང་དེ་ཡིན་ཞེས་སྟོན་པའོ། །དེ་ལ་རིགས་བརྗོད་པའི་རང་བཞིན་གྱི་རྒྱན་ནི་མཆུ་
ཞེས་པ་སྟེ། ཁ་དོག་གསུམ་ནི། དཀར་བ། སྔོན་པོ་དང་། དམར་བོའོ། །འདི་ནི་ནེ་ཙོ་ཞེས་པས་ངག་
རངས་པོ་གསལ་བར་བྱེད་པས་ན་མཐའི་གསལ་བྱེད་ཀྱི་རྒྱན་ཡང་ཡིན་ཞིང་། རིགས་ཉིད་ཀྱི་གནས་
སྐབས་སྣ་ཚོགས་གསལ་བྱེད་པའོ། །བྱ་བ་བརྗོད་པ་ནི།མགྲིན་པའི་ནང་ནས་སྙན་ལ་མི་གསལ་བར་
སྒྲོག །མིག་ཀུན་ཏུ་གཡོ་བས་འཁྲུལ་བའི་ཕུག་རོན་རྩེ་བར་འདོད། འཁྲིག་པ་བྱ་བར་འདོད་པས་
དགའ་མ་ལ་ཡོངས་སུ་བསྐོར་ཏེ་མཆུ་སྦྱོར་བར་བྱེད་དོ། །འདིར་སྒྲོག་པ་དང་འཁྲུལ་བ་ལ་སོགས་པ་
52

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ནི་ཕུག་རོན་གྱི་རྫས་ལ་བརྟེན་པའི་བྱ་བ་ཡིན་པས་བྱ་བ་སྣ་ཚོགས་གསལ་བར་བྱེད་པའོ། །ཡོན་ཏན་
བརྗོད་པ་ནི། དགའ་མའི་ཞེས་པ་སྟེ།རེག་བྱ་ནི་ཡོན་ཏན་དུ་འགའ་ཞིག་འདོད་པ་དང་བསྟུན་པའོ །
སྤུ་ལོང་ནི་དགའ་བ་ལས་བྱུང་བའོ། །འདིར་རེག་བྱ་ཡོན་ཏན་གྱི་ཚིག་དོན་གྱི་རང་བཞིན་གྱི་སྤུ་ལོང་
བྱེད་པ་ལ་སོགས་པ་གནས་སྐབས་སྣ་ཚོགས་གསལ་བར་བྱས་པའོ །རྫས་བརྗོད་པ་ལ་མགྲིན་པ་
སྔོན་པོ་ནི་ལྷ་དང་ལྷ་མ་ཡིན་རྣམས་ཀྱི་རྒྱ་མཚོ་སྲུབ་པ་ན་དུག་ནག་པོ་རྩེག་པ་བྱུང་བ་ཟོས་པས་མགྲིན་
པ་ནག་པོར་གྱུར་པའོ། །ཞེས་གྲག་གོ།ཐོད་པ་ནི་སློང་བའི་སྣོད་། །ཟླ་བ་ཕྱེད་པ་ཡང་རྒྱ་མཚོ་ནས་
བྱུང་བ་ཅོད་པན་དུ་བྱས་སོ །རལ་བ་ཁྱད་པར་བ་དང༌། གནས་སྐབས་བཞི་བོ་དེ་རྣམས་ཀྱིས་ཁྱུ་
མཆོག་རྒྱལ་མཚན་ཞེས་པ་དབང་ཕྱུག་གི་མིང་གི་རྣམ་གྲངས་ཡིན་ལ་དེ་གསལ་བར་གྱུར་ཏོ།།
གསུམ་པ་ནི རིགས་བརྗོད་པས་སྤྱི་སྒྲ་གཅིག་གིས་དེའི་མཚན་ཉིད་ཅན་མང་པོ་བ
བྱེད་པ་ཤིང་དང་བ་གླང་ཆེན་ཞེས་པ་ལ་སོགས་པ་ལྟ་བུ་དང་། བྱ་བ་ལས་ཀ་བརྗོད་པ་སྒྲ་སྒྲོག་པ་དང༌།
འགྲོ་འོང་ལ་སོགས་པ་ལྟ་བུ་དང་། ཡོན་ཏན་དངོས་པོའི་བསྔགས་པ་བརྗོད་པ་དང་། རྫས་བརྗོད་པ་
དང༌། དངོས་པོ་གཅིག་གཅིག་སྟོན་པ་ལྷས་བྱིན། ཞེས་པ་ལྟ་བུ་སྟེ། དེ་རྣམས་ཀྱི་རང་བཞིན་གནས་
སྣ་ཚོགས་བརྗོད་པ་བཤད་མ་ཐག་པ་འདི་འདྲ་འདི་ནི་སྤྱིར་བསྟན་བཅོས་ཐམས་ཅད་ལ་སྦྱོར་བ་མང་
བའི་ཕྱིར་རྒྱལ་སྲིད་ཉིད་ཡིན་ལ། བྱེ་བྲག་ཏུ་སྙན་ངག་སརྒས་བཅིངས་པ་ལ་སོགས་པ་ལའང་རང་
བཞིན་བརྗོད་པ་འདི་འདོད་།། །།
གཉིས་པ་དཔེའི་རྒྱན་ལ། མཚན་ཉིད་ནི། ངག་གང་དུ་དངོས་པོ་གཉིས་མཚུངས་ཤིང་འདྲ་
བར་སྒྲ་ལས་སམ།དོན་གྱི་ཤུགས་ལས་རྟོགས་པར་བྱེད་པ་དེ་ནི།དཔེའི་རྒྱན་ཞེས་བྱ་བ་སྟེ།མཚུངས་
ལུགས་ནི། རྣམ་པ་ཐམས་ཅད་འདྲ་བ་རྙེད་དཀའ་བས་ཇི་ལྟར་ཅི་ཞིག་ལྟར་ཏེ་ཡོན་ཏན་ལ་སོགས་
པའི་རྣམ་པ་ཅི་ཡང་རུང་བས་འདྲ་བའོ། །འོ་ན་གཟུགས་ཅན་ལའང་མཚུངས་པ་རྟོགས་པས་ན་མཚན་
ཉིད་འདྲེས་པའོ། །ཞེ་ན། གསལ་བ་དེ་དཔེ་དང་། དཔེར་བྱ་དག་གི་ཐ་དད་ཡོངས་སུ་གསལ་བའི་
ཕྱིར་། ཕྱི་མ་ལ་དེ་ལྟར་མ་ཡིན་ནོ། །དཔེར་བརྗོད་ནི། ཆོས་དཔེ་ལ་སོགས་གསུམ་ཅུ་རྩ་གཉིས་
ལས་དང་པོ་ནི། ཀྱེ་མཛེས་མ་ཞེས་བོས་ནས་ཁྱོད་ཀྱི་ལག་མཐིལ་དཔེར་བྱ་ནི་དེས་ཆུ་སྐྱེས་པདྨ་
53

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཞིན་དམར་རོ་ཞེས་པས་འདི་འདྲའི་རིགས་ཅན་ནི་ཆོས་དཔེ་ཞེས་བྱ་བ་སྟེ། ལག་པ་དང་པདྨ་དག་
གི་མཚུངས་པའི་ཆོས་དམར་བ་དངོས་སུ་སྒྲའི་བྱེད་པ་བསྟན་པའི་ཕྱིར་རོ།།
གཉིས་པ་ནི །ཁྱོད་ཀྱི་གདོང་ཞེས་པ་ཆེན་པོ་ཁོ་ན་དངོས་སུ་བརྗོད་པས་ནི་དངོས་པོའི་
དཔེ་ཞེས་བྱ་སྟེ། པདྨ་ལ་སོགས་པ་བརྗོད་པའི་དོན་གྱི་ཤུགས་ལས་མཚུངས་པའི་ཆོས་མཛེས་པ་ལ་
སོགས་པ་གཅིག་རྟོགས་པར་བྱེད་པས་སོ །གསུམ་པ་སྙན་ངག་མཁན་གྱིས་པདྨ་དཔེ་དང་གདོང་བ་
དཔེར་བྱར་བྱས་པའི་གྲགས་པ་བཟློགས་ནས། པདྨ་དཔེ་ཅན་དུ་བྱས་པའི་ཕྱིར་ཟློག་པའི་དཔེ་ཞེས་
བྱའོ། །འདིར་གདོང་བའི་མཛེས་པ་ལ་སོགས་པའི་ཁྱད་པར་འགའ་ཞིག་བརྗོད་པར་འདོད་པས་ན་
རྒྱན་ཡིན་ནོ། །བཞི་པ་ལ་ཆུ་སྐྱེས་ནི་པདྨའོ། །འདི་གདོང་བ་དང་པདྨ་གཉིས་ཕན་ཚུན་ཁྱད་པར་
འཕགས་པ་མཛེས་པ་ལ་སོགས་པ་བརྗོད་ཅིང༌།བསྔགས་པར་བྱེད་པ་འདི་ཕན་ཚུན་གྱི་དཔེ་སྟེ།འདི་
གཉིས་ཕན་ཚུན་དུ་མཚུངས་ཀྱི་གཞན་འགའ་ཞིག་དང་མ་ཡིན་། །ཞེས་གཉིས་ཀ་ཕུལ་དུ་བྱུང་བར་
རྟོགས་པའོ །ལྔ་པ་ལ་པདྨ་ལས་གཞན་འགའ་ཞིག་དང་མཚུངས་པ་མིན་ཞེས་པ་ནི་ཞལ་ལམ་
མཚུངས་པ་པདྨ་ལས་གཞན་པའི་དངོས་པོ་ཟློག་པའི་ཕྱིར་དཔེ་གཅིག་ཁོ་ནར་ངེས་པར་བརྗོད་པ་ན་
ངེས་པའི་དཔེ་ཞེས་བྱའོ །དྲུག་པ་ནི། རེ་ཞིག་དང་པོར་ལན་གཅིག་ཁྱོད་ཀྱི་གདོང་བ་བྱེད་པ་བོར
གྱུར་པ་འདི་པདྨ་ལུས་གྱུར་པའི་རྗེས་སུ་འགྲོ་ཞིང་མཚུངས་ལ །དེ་ནས་པདྨ་ལས་གཞན་ཡང་པདྨ་དེ་
འདྲ་བའི་དངོས་པོ་གལ་ཏེ་ཡོད་ན། ཁྱོད་གདོང་དེའི་རྗེས་སུ་འགྲོ་བ་བྱེད་པར་འགྱུར་རོ་ཞེས་པ་འདི་
ནི་གཅིག་ཁོ་ནར་ངེས་པར་བརྗོད་ཀྱི། དཔེ་གཞན་ཡང་སྲིད་པར་བརྗོད་པས་ན།ངེས་མེད་ཀྱི་དཔེ་
ཞེས་བྱའོ། །བདུན་པ་ནི།ཁྱོད་གདོང་བྱེད་པ་བོར་གྱུར་པ་སྟེ།ཞེས་ཏེ། དགའ་བ་བསྐྱེད་པར་བྱ་བའི་
ལས་ཀྱིས་ཀྱང་ཟླ་བའི་རྗེས་སུ་འགྲོ་ཞིང་མཚུངས་སོ་ཞེས་པ་འདི་འདྲ་ནི་རྗེས་སུ་འགྲོ་བའི་བྱ་བ་
གཅིག་ལ་མཛེས་པ་ཡོན་ཏན་དང༌། བྱེད་ལས་དགའ་བ་བསྐྱེད་པ་བསྡུས་པའི་ཕྱིར་བསྡུས་པའི་དཔེ་
ཞེས་བྱ་སྟེ།དེ་འདྲ་ཡོད་དོ། །ཡང་ནི་སྔར་བཤད་པ་དང་ཕྱིས་འཆད་པར་འགྱུར་བའི་དཔེ་འགའ་ཞིག་
ཏུ་མ་ཟད་པའོ །བརྒྱད་པ་། ཁྱོད་ཀྱི་གདོང་བ་ནི་ནམ་མཁའ་ལ་མ་མཐོང་ལ། ཟླ་བ་ནི་ཁྱོད་ལ་མ་
མཐོང་སྟེ།རྟེན་ཐ་དད་པ་ཙམ་འདི་ཉིད་ཁོ་ན་གདོང་བ་དང་། ཟླ་བའི་ཐ་དད་ཡིན་ལ། གཞན་དུ་ན་
54

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ།
རྣམ་པ་ཐམས་ཅད་མཚུངས་པར་འགྱུར་ཏེ། ཐ་དད་གཞན་མེད་པས་སོ ཞེས་ཐ་དད་དུ་མ་ཡོད་ཀྱང་
མེད་དོ་ཞེས་འུད་ཆེན་པོས་བརྗོད་པ་ནི་ཕུལ་བྱུང་གི་རྒྱན་དང་། དཔེ་ལྷན་ཅིག་བྱས་པས་ན་ཕུལ་བྱུང་
གི་དཔེ་ཞེས་བྱའོ། །དགུ་པ་ནི། རི་དྭགས་མིག་ཅན་མ་དེའི་བཞིན་རས་ཀྱི་དཔལ་མཛེས་པ་ང་ཁོ་ན་
ལ་ཡོད་ཀྱི་གཞན་ལ་མེད་ཅེས་ཟླ་བ་སྙེམས་སམ་ཞེས་བཏགས་ཏེ། དེ་འདྲ་བྱ་མི་དགོས་ཏེ་པདྨ་ལ་
ཡང་གདོང་བའི་དཔལ་དེ་ཡོད་པའི་ཕྱིར་ཞེས་པ་འདི་ནི་དེ་འདྲའི་སྙེམས་པ་མེད་ཀྱང་ཡོད་པར་སྒྲོ་
བཏགས་པས་ནི་རབ་བཏགས་ཀྱི་དཔེ་ཞེས་བྱ་སྟེ། རབ་རྟོག་གི་རྒྱན་དང་དཔེ་ལྷན་ཅིག་པའོ། །བཅུ་
པ་ནི། ཀྱེ་མཛེས་མ་གལ་ཏེ། པདྨ་འགའ་ཞིག་སྨིན་ལེགས་དང་རྣམ་པར་འཕྲུལ་བའི་མིག་ལྡན་ན
ཞེས་བརྟག་པ་མཐའ་བཟུང་ནས། དེ་འདྲའི་པདྨ་དེས་ཁྱོད་ཀྱི་བཞིན་རས་ཀྱི་དཔལ་མཛེས་པ་འཛིན་
མོད།དེ་འདྲའི་ངོ་མཚར་རྙེད་པར་དཀའོ་ཞེས་པ་འདི་ནི།རྨད་བྱུང་གསལ་བར་བྱེད་པའི་གདོང་བ་
པདྨས་འཇམ་བཔར་བྱེད་པས་རྨད་བྱུང་གི་དཔེ་ཞེས་བྱའོ།།
བཅུ་གཉིས་པ་ནི། ཀྱེ་ལུས་ཕྲ་མ་ཞེས་དགའ་མ་ལ་བོས་ནས་ཁྱོད་ཀྱི་གདོང་བ་འདི་རི་བོང་
ཅན་ཟླ་བ་ཡིན་། །ཞེས་བཏགས་ཏེ། ཟླ་བ་ཡིན་སྙམ་པའི་བློས་རྗེས་སུ་རྒྱུག་ལ། འཁྲུལ་བ་དེར་མ་
ཟད་ཁྱོད་ཀྱི་གདོང་བ་ཡིན་སྙམ་པའི་བསམ་པ་ཡིས་ཟླ་བ་ཡི་ཡང་རྗེས་སུ་སྙེགས་སོ །ཞེས་པ་འདི་
རྨོངས་ཏེ། འཁྲུལ་བས་ཟླ་བ་དང༌། གདོང་བ་དཔེ་དང་དཔེ་ཅན་དུ་རྟོགས་པར་བྱེད་པས་རྨོངས་པའི་
དཔེ་ཞེས་བྱ་བར་བཤད་དེ།།བཅུ་གཉིས་པ་ནི། པད་ནང་ཞེས་པ་སྟེ།པདྨ་དང་གདོང་བ་འདྲ་བ་དང༌།
བུང་བ་འཁོར་བ་དང༌།མིག་གཡོ་བ་འདྲ་བར་བསྟན་པའོ། སེམས་གཡོ་བ་ནི།ཕྱོགས་གཉིས་འཛིན་
པ་ལས་ཐེ་ཚོམ་དུ་གྱུར་པའོ །འདི་ནི་ཐེ་ཚོམ་འཇུག་པས་པདྨ་དང་གདོང་བ་གཉིས་དཔེ་དང་དཔེ་
ཅན་དུ་རྟོགས་པར་བྱེད་པའི་ཕྱིར་ཐེ་ཚོམ་གྱི་དཔེ་ཞེས་བྱ་བས་། །བཅུ་གསུམ་པ་ནི།མཛེས་པ་འདི་
ནི་པདྨའི་མིན་ཏེ། ཟླ་བའང་སྐྱེངས་ཤིང་ངོ་ཚ་བར་བྱེད་པས་སོ། །དེ་ཡང་པདྨ་ནི། ཟླ་བ་ཤར་བས་
ཚར་གཅོད་ཅིང་ཟུམ་པར་བྱེད་པས་སོ། །རྒྱུ་མཚན་དེ་དག་གི་ཕྱིར་ཞེས་པ་འདི་ལ་དང་པོར་འདི་པདྨ་
ཡིན་ནམ་སྙམ་པའི་ཐེ་ཚོམ་སྐྱེས་པར་བཏགས་ནས། འདི་གདོང་བ་ཡིན་གྱི་པདྨ་མ་ཡིན་། །ཞེས་
ངེས་པའི་སྒོ་ནས། དཔེ་བཏགས་པས་ན་དཔེ་དུ་མ་གཏན་ལ་ཕབ་པའི་དཔེ་ཞེས་བྱ་བའོ། །བཅུ་བཞི་
55

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པ་ནི། བསིལ་ཟེར་ཅན་ཟླ་བའི་འགྲན་ཟླ་ནི་གདོང་བ་དེ་དང་འདྲ་བར་མཛེས་པ་དང་པདྨ་ཟླ་བས་
ཟུམ་པར་བྱེད་པས་ཉེ་སྒྲ་སྦྱར་བའོ །གདོང་བ་མཛེས་པའི་དཔལ་ཡོད་པ་དང༌། པདྨ་ལས་དཔལ་མོ་
སྐྱེས་པས་དཔལ་དང་ལྡན་པ་སྟེ། དེ་ཡང་སྒྲ་སྦྱར་བའམ། ཡང་ན་གཉིས་ཀ་མཛེས་པ་དང་ལྡན་པས་
དོན་སྦྱར་བའོ། །གདོང་བ་གཉིས་ཀའང་བཟང་བའོ། །ཞེས་པ་དོན་སྦྱར་བ་སྟེ། འདི་ནི་སྦྱར་བའི་
རྒྱན་དང༌། དཔེ་རྒྱན་ལྷན་ཅིག་པ་ཡིན་པས་སྦྱར་བའི་དཔེ་ཞེས་བྱའོ། །བཅོ་ལྔ་པ་ནི སྒྲ་མཚུངས་
ཤིང་བརྗོད་བྱ་ཐ་དད་པའི་སྒྲས་བརྗོད་པར་བྱ་བའི་ཕྱིར་ན། མཉམ་པའམ་མཚུངས་པའི་དཔེ་ཞེས་བྱ་
བ་སྟེ། ཇི་ལྟར་ཏེ་དཔེར་ན་སྐྱེད་མོས་ཚལ་དགའ་བར་བྱེད་པའི་ནགས་འདི་བུ་མོའམ་བུད་མེད་ཀྱི་
བཞིན་རས་འདྲ་བར་བསྟན་པའོ།།
ཇི་ལྟར་ན། བཱ་ལ་ཀཱ་ན་ན་མཛེས་ལྡན། ཞེས་པ་ལ། བུད་མེད་ནི། ལན་བུ་དང་བཅས་
གདོང་མཛེས་ལྡན་ཏེ།ས་བཅས་པ་དང་ཨ་ལ་ཀ་ལན་བུ་དང༌།ཨན་ན་གདོང་པ་ཡིན་པས་སོ། །སྐྱེད་
མོའི་ཚལ་ནི།པཱ་ལའི་ནགས་ནི་མཛེས་ལྡན་པ། ཞེས་པ་སྟེ།པཱ་ལ་སྤོས་དཀར་གྱི་ཤིང་དང་།ཀཱ་ན་ན་
ནགས་ཡིན་པས་སོ །འདི་ཡང་སྒྲ་སྦྱར་བས་སྦྱར་བའི་དཔེ་ཉིད་ཡིན་ཞིང༌། དེ་ཡང་སྔ་མར་བརྗོད་
ཟིན་པས་ཡང་བརྗོད་པ་ཅི་བྱ་ཞེ་ན། འདིར་སྐྱེད་ཚལ་ཕྲེང་འདི་བུ་མོ་བཞིན། ཞེས་པ་སྦྱར་བ་ལ་མ་
ལྟོས་པའི་དཔེ་བཀོད་པས་ན་ཁྱད་པར་ཡོད་དོ། །བཅུ་དྲུག་པ་ནི། པདྨ་གེ་སར་གྱི་རྡུལ་མང་ཞིང་ཟླ་བ་
ནག་ཕྱོགས་ལ་ཆ་ཤས་འཛངས་པས་པདྨ་དང་ཟླ་བ་དེ་དག་ལས་ཁྱོད་ཀྱི་གདོང་བ་འདི་མཛེས་པ་ལ་
སོགས་པས་མཚུངས་པ་ལ་ཡང་རྡུལ་གྱི་སྒྲ་སྐྱོན་ལ་ཡང་འཇུག་པས་དེ་མེད་པ་དང་། མི་ཟད་པས་ན་
ཁྱད་པར་དུ་འཕགས་པ་དང་བཅས་སོ་ཞེས་སྨད་པར་བྱ་བའི་པདྨ་ལ་སོགས་པ་དཔེར་བཀོད་པས་ན་
སྨད་པའི་དཔེ་ཞེས་བྱ་བར་འདོད་དོ། །བཅུ་བདུན་པས་ནི་པདྨས་སྣ་ཚོགས་པ་སྤྲོ་བར་བྱེད་པའི་
ཚངས་པའང་སྐྱེད་ཅིང་། ཟླ་བ་བདེ་འབྱུང་དབང་ཕྱུག་ཆེན་པོའི་གཙུག་གི་འཛིན་པས་བསྔགས་པར་
འོས་ལ། པདྨ་དང་ཟླ་བ་དེ་དག་དང་ཁྱོད་ཀྱི་གདོང་བ་མཛེས་པ་ལ་སོགས་པས་མཚུངས་སོ །ཞེས་པ་
ནི་དཔེའི་ཡོན་ཏན་བརྗོད་ནས། དེས་དོན་དཔོགས་པས་ན་བསྔགས་འདི་དཔེ་ཞེས་བྱ་བའོ །བཅོ་
བརྒྱད་པ་ནི། ཡོན་ཏན་བདུད་རྩིའི་རང་བཞིན་ཡིན་པ་ལ་སོགས་པ་དང་ལྡན་ནམ། མཛད་པ་ལ་
56

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
སོགས་པའི་སྐྱོན་དང་ལྡན་པར་གྱུར་ཡང་ཟླ་བ་དང་ཁྱོད་ཀྱི་གདོང་བ་དག་མཚུངས་སོ །ཞེས་བརྗོད་
པར་འདོད་པ་ཡོད་ཞེས་པ་ནི་བརྗོད་འདོད་ཀྱི་སྒོ་ནས་མཚུངས་པ་གསལ་བར་བྱེད་པས་ན་བརྗོད་
འདོད་ཀྱི་དཔེ་ཞེས་བྱ་བའོ །བཅུ་དགུ་པ་ནི། འདབ་མ་བརྒྱ་བ་པདྨ་དང་སྟོན་དུས་ཀྱི་ཟླ་བ་དང༌།
ཁྱོད་ཀྱི་བཞིན་རས་དང་གསུམ་པོ་ནི་མཛེས་པ་ལ་སོགས་པ་དང་ལྡན་པ་ལས་ཡོན་ཏན་མཚུངས་པའི་
ཕྱིར་ཕན་ཚུན་རྣམ་པ་འགལ་ཏེ་སོ་སོར་དགྲ་ཡིན་། །ཞེས་པ་དེ་ནི་འགལ་བ་བརྗོད་པས་མཚུངས་པ་
གསལ་བར་བྱེད་པས་ན་འགལ་བའི་དཔེ་ཞེས་བྱ་བར་བརྗོད་དོ། །ཉི་བ་ནི།དྲི་མ་ལན་པ་ནི། རི་
བོང་གི་རི་མོ་ལ་སོགས་པ་ཡོད་པས་སོ །བླུན་པ་ནི། དཀྱིལ་འཁོར་བེམ་པོ་ཡིན་ཞིང་སེམས་ཀྱི་མ་
ཟིན་པས་སོ། །འདི་ནི་འགྲན་པའི་ནུས་པ་མེད་ཅེས་བཀག་པའི་སྒོ་ནས་མཚུངས་པ་གསལ་བར་བྱེད་
པས་ན་དགག་པའི་དཔེ་ཞེས་བྱ་བའོ།ཉི་ཤུ་རྩ་གཅིག་པ་ནི།བརྗོད་པར་འདོད་པའི་གང་ཟག་ཁྱོད་ཀྱི་
གདོང་བ་རི་དྭགས་ཀྱི་ཡན་ལག་གི་ཕྱོགས་གཅིག་མིག་གིས་མཚན་ལ། ཟླ་བ་རི་བོང་གིས་མཚན་པ་
དེ་ལྟ་ཡང་ཟླ་བ་འདི་ནི་ལྷན་ཅིག །ཁྱོད་ཀྱི་གདོང་བ་དང་མཚུངས་པ་ཉིད་ཡིན་གྱི།གདོང་ལས་ཁྱད་
པར་འཕགས་པ་མིན་ཞེས་པ་འདི་ནི་དགའ་བ་བརྗོད་པའི་རྣམ་པས་མཚུངས་པ་གསལ་བར་བྱེད་
པས་ན་མཛེས་པའམ།ངོ་བསྟོད་ཀྱི་དཔེ་ཞེས་བྱ་བའོ། །ཉེར་གཉིས་པ་ནི། འདི་ནི་ཞེས་པ་སྟེ། ཞེས་
པ་འདི་ནི་པདྨ་དང༌། གདོང་བ་དག་དང་། དཔུང་བ་དང༌། མིག་དག་རྣམ་པ་གསལ་བར་མཛེས་པ་
སྡུག་པ་ལ་སོགས་པས་མཚུངས་པ་ལས་ཐ་དད་མེད་པར་དོགས་པ་སྔོན་དུ་བཏང་ནས་ཐ་དད་དུ་བྱེད་
པས་ན་དེ་ཉིད་བརྗོད་པའི་དཔེ་ཞེས་བྱ་བ་སྟེ། གདོང་བ་དང་ནི་མིག་དག་གི་དེ་ཁོ་ན་ཉིད་བཤད་པའི་
ཕྱིར།ཉེར་གསུམ་པ་ནི།དཔེ་དག་གིས་མཛེས་པ་དང་མཚུངས་པ་ལས་འདས་པ་ཁྱོད་ཀྱི་གདོང་བ་ནི
གཞན་གྱི་ཡོན་ཏན་དང་མི་ལྡན་པའི་ཕྱིར་བདག་རང་ཉིད་དང་མཚུངས་པར་གྱུར་། །ཞེས་པ་དཔེ་
སྨོས་པས་མི་མཚུངས་པར་བརྗོད་།ཐུན་མོང་མ་ཡིན་པ་བརྗོད་པའི་སྒོ་ནས་མཚུངས་པ་གསལ་བར་
བྱེད་པས་ན་ཐུན་མོང་མ་ཡིན་པའི་དཔེ་ཞེས་བྱ་བའོ། །ཉེར་བཞི་པ་ནི། པདྨའི་མཛེས་པའམ།འོད་
ཀུན་གནས་འགའ་ཞིག་ཏུ་བསྡུས་པ་བཞིན་དུ་ཁྱོད་ཀྱི་གདོང་མཛེས་ཤིང་གསལ་ལོ། །ཞེས་པ་འདི་ནི་
མ་བྱུང་ཞིང་ཡོད་པ་མ་ཡིན་པའི་དཔེས་གདོང་པ་འཇལ་བས་ན་བྱུང་བ་མ་ཡིན་པའི་དཔེ་ཞེས་བྱའོ། །
57

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཉེར་ལྔ་པ་ནི།ཟླ་བའི་གཟུགས་བདུད་རྩིའི་རང་བཞིན་ལས་དུག་སྲིད་པ་མ་ཡིན་པ་བཞིན་དང༌།ཙན་
དན་མཐའ་གཅིག་བསིལ་བ་ལས་མེ་མི་སྲིད་པ་བཞིན་དུ་ཁྱོད་ཀྱི་ཞལ་མཐའ་གཅིག་ཏུ་སྙན་པར་སྨྲ་
བ་འདི་ལས་རྩུབ་མོའི་ཚིག་མི་སྲིད་དོ། །ཞེས་པ་འདི་མི་སྲིད་པའི་བསམ་པས་མཚུངས་པར་རྟོགས་
པར་བྱེད་པས་སྲིད་པ་མིན་པའི་དཔེ་ཞེས་བྱ་བའོ།ཉེར་དྲུག་པ་ནི། ཟླ་བ་ཆུ་ཤེལ་གྱི་ནོར་བུ་དང་ཁ་བ་
ལ་སོགས་པ་བཞིན་གཟུགས་མཆོག་མ་ཁྱོད་ཀྱི་རེག་པ་བསིལ་ཞེས་པ་དགའ་མའི་རེག་པའི་བསིལ་
བ་ཁྱད་པར་དུ་འཕགས་པ་ཕུལ་དུ་བྱུང་བ་གསལ་བར་བྱེད་པ་ནི་དཔེ་མང་པོ་སྨོས་པས་ན་མང་བའི་
དཔེ་ཞེས་བྱ་བའོ། །
དེ་བཞིན་དུ་འཕགས་པ་ཡུལ་འཁོར་སྐྱོང་གི་ཞུས་པའི་མདོར། ཐུབ་པ་ཁྱོད་ཀྱི་སྨིན་
མཚམས་མཛོད་སྤུས་མཛེས། །ཀུན་ད་ཟླ་བ་ཁབ་དུང་ལྟར་དཀར། ཞེས་མང་པོའི་དཔེ་བཀའ་
བསྩལ་ཏོ། །ཉེར་བདུན་པ་ནི། ཀྱེ་ལུས་ཕྲ་མ་བུད་མེད་ཁྱོད་ཀྱི་གདོང་བ་ནི་མཛེས་པའི་བདོག་པ་
ཐམས་ཅད་ཀྱི་རང་བཞིན་ཡིན་པ་ཉིད་ཀྱི་ཕྱིར་ཟླ་བའི་ཞེས་ཏེ། འདི་འདྲ་འདི་ནི་དཔེ་དེ་དག་གི་རྣམ་
འགྱུར་དུ་བསྟན་པས་ཟླ་བ་དང་གདོང་བ་དག་གི་ཆོས་མཐུན་མཛེས་པ་རྟོགས་པར་བྱེད་པས་དཔེ་དང་
དཔེར་བྱའི་དངོས་པོ་གསལ་བར་བྱེད་པའི་ཕྱིར་རྣམ་འགྱུར་གྱི་དཔེ་ཞེས་བྱ་བའོ །དེ་ལ་རང་བཞིན་
ནི་དངོས་པོའི་ངོ་བོ་གསེར་ལྟ་བུ་ཡིན་ལ། རྣམ་འགྱུར་ནི་དེའི་གནས་སྐབས་ཀྱི་ཁྱད་པར་རྣ་རྒྱན་ལ་
M-
སོགས་པ་ཡིན་ནོ། །ཉེར་བརྒྱད་པ་ནི། ཉི་ལ་འོད་བཞིན་ཉི་མ་ཡིས། །ཉིན་བཞིན་ཉིན་གྱིས་མཁའ་
ལ་བཞིན། །ཞེས་རྐང་བ་བཞི་པར་བྱས་ཏེ།ཉི་མ་ལ་རང་གི་འོད་ཀྱིས་དཔལ་འཛིན་པ་བཞིན་དུ་ཉི་
མས་ཉིན་བར་ལ་དཔལ་འཛིན་ཞིང༌།དེ་བཞིན་དུ་ཉིན་བར་གྱིས་མཁའ་ལ་དཔལ་འཛིན་ལ དེ་
བཞིན་དུ་རྣམ་པར་གནོན་པ་དཔའ་བས་རྒྱལ་བོས་ཁྱོད་ལ་དཔལ་ཏེ།ཕུན་སུམ་ཚོགས་པ་འཛིན་། །
ཞེས་པ་དེ་ནི་དངོས་པོ་རྣམས་ཀྱི་སྔ་མ་སྔ་མ་དང༌།ཕྱི་མ་ཕྱི་མ་དཔེ་དང་དཔེར་བྱར་བྱས་པའི་ཕྱིར་ཕྲེང་
བའི་དཔེ་ཞེས་བྱ་བའི་རིམ་པའོ། །ཉེར་དགུ་པ་ནི། གལ་ཏེ་ཚིག་དོན་ཙམ་གྱིས་མ་ཡིན་གྱི། ངག་གི་
དོན་བྱ་བ་དང་བྱེད་པ་ཅན་དྲུག་ལས་ཅི་རིགས་པ་འབྲེལ་བ་ཉིད་ཀྱིས་ངག་དོན་འགའ་ཞིག་ཉེ་བར་
འཇལ་ཞིང་མཚུངས་པར་བརྗོད་ན། དེ་ནི་ངག་དོན་གྱི་དཔེ་ཞེས་བྱ་བ་སྟེ། དེ་ཡང་མཚུངས་པ་གསལ་
58

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
བྱེད་ཀྱི་སྒྲ་ཡིན། ཞེས་པ་གཅིག་ཡོད་པ་དང༌། དུ་མ་ཡོད་པས་རྣམ་པ་གཉིས་སོ །དེ་གཉིས་ལས
དང་པོ་ལ། རྐང་བ་སྔ་མ་གཉིས་ཀྱི་ངག་གཅིག་ནི་དཔེར་བྱས་དང༌།ཕྱི་མ་གཉིས་དཔེའི་ངག་སྟེ།
གསུམ་སྐྱེས་ནི་པདྨོའམ་མཛེས་པོའམ།སྣང་ངོ་ཞེས་པ་བྱ་བའི་ཚིག་སྟེ།བྱེད་པ་ཅན་དྲུག་པས་གཉིས་
པ་ལས་སུ་བྱ་བ་དང་འབྲེལ་བའོ། །བཞིན་སྒྲ་དུ་མ་ཅན་ལ་པདྨ་ཅན་ནི་པདྨའི་ཆུ་བའོ། །དེའི་ནི་བུད་
མེད་ཀྱིའོ །སྦྲང་རྩི་སྤྱོད་པ་ནི་བུང་བའོ། འཐུངས་ཤིང་འཐུངས་ཤིང་ནི་ཡང་ཡང་།རྩེས་ནི་དགའ་
བར་བྱས་པའོ །དེ་ལ་ལུས་ཕྲ་མ།གདོང་བ།བདག་གིས་འཐུངས་ཤིང་རྩེས་ཞེས་པ་དཔེར་བྱའི་ངག་
གཅིག་ཡིན་ལ་པདྨ་ཅན་བཞིན་པདྨ་ཡང་བཞིན། སྦྲང་རྩིའི་བརྟུལ་ཞུགས་ཅན་གྱིས་བཞིན། ཞེས་
དཔེའི་ངག་སྟེ་གཉིས་པའོ །འདིར་ཡང་རྩེས་སོ་ཞེས་པ་བྱ་བའི་ཚིག་སྟེ བྱེད་པ་ཅན་དྲུག་ལས་
གཉིས་པ་ལས་སུ་བྱ་བ་དང༌། བུང་བས་བདག་གིས་ཞེས་གསུམ་པ་བྱེད་པའམ་བྱེད་པ་དང་འབྲེལ་
བས་ངག་གོ།སུམ་ཅུ་བ་ལ། མཚན་ཉིད་ནི་དཔེར་བྱའི་དངོས་པོ་སྐྱེས་བུ་ལ་སོགས་པ་འགའ་ཞིག་
བཀོད་ནས བཀོད་པའི་དངོས་པོ་དེའི་ཆོས་མཐུན་པའི་དཔེ་བཀོད་པ་ལས་དེ་གཉིས་མཉམ་པར་
རྟོགས་པ་ནི་ཟླ་བའི་དངོས་པོ་དེ་ལྟ་བུ་གཞན་དང་ཟླ་བའི་དངོས་པོ་དེ་མཚུངས་པར་རྟོགས་པར་བྱེད་
པས་ན དངོས་པོའི་དཔེ་ཞེས་བྱ་བ་སྟེ། དཔེར་བརྗོད་ནི་ཅི་ཡང་ཡུན་རིང་བའི་དུས་ནས་བཟུང་སྟེ་
རྒྱལ་བོ་རྣམས་སྐྱེས་པར་གྱུར་ཀྱང༌། སྔར་དུ་མ་ཟད་ད་ལྟའང་ཁྱོད་འདྲ་བར་ཡོན་ཏན་དང་ལྡན་པ་
པོ་བཀོད་པའོ །དེའི་ཆོས
ཁྱོད་ལས་གཞན་མང་པོར་མ་ཟད་གཅིག་ཀྱང་མེད་ཅེས་དངོས་པོ་བཀོད་པའོ །དེའི་ཆོས་མཐུན་ནི
ལྷའི་ཤིང་ཡོངས་འདུ་ལ་རྐང་བས་འཐུང་བ་ལྗོན་ཤིང་དེ་དང་མཚུངས་པ་གཉིས་པ་ངེས་པར་ཡོད་པ་མ་
ཡིན་ཡང་།རང་ཉིད་གཅིག་པུར་ཟད་པ་དང་འདྲའོ།།
སུམ་ཅུ་རྩ་གཅིག་པ་ནི། དཔེ་ལྷག་པ་ལྷའི་དབང་པོ་ལྟ་བུས་དོན་དམན་པ་རྒྱལ་བོ་འགའ་
ཞིག་ལྟ་བུ་བྱ་བའི་ཆོ་ག་སྲུང་བ་ལ་སོགས་པ་གཅིག་ལ་རང་དུ་བསྡུས་ཤིང་མཚུངས་པར་བྱས་ནས་
གང་སྙན་ངག་མཁན་རྣམས་ཀྱི་སྨྲས་ཤིང་སྦྱར་བ་དེ་ནི་བྱ་བ་འདྲ་བ་འདྲ་བའི་སྒོ་ནས་མཚུངས་པར་
རྟོགས་པས་ན་མཚུངས་པ་སྦྱོར་བའི་དཔེ་ཞེས་བྱ་བ་སྟེ། དཔེར་ན་བདེ་སོགས་ཀྱི་དཔེ་ལྷ་མ་ཡིན་པུ་
ལོ་མའི་དགྲ་བོ་ལྷའི་རྒྱལ་བོ་མཐོ་རིས་སྲུང་བའི་དུ་དང༌། རྒྱལ་བོ་ཁྱོད་ས་སྟེང་ཏེ། མི་ཡུལ་སྲུང་བའི་
59

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཆེད་དུ་ཚད་ཀྱི་གཉིད་དང་བྲལ་བའམ་མེལ་ཚེ་བྱེད་ལ། ངག་དབང་བརྒྱ་བྱིན་དེ་ཡིས་ང་རྒྱལ་དང་
ལྡན་པའི་ལྷ་མིན་འཇོམས་ཤིང་རྒྱལ་བོ་ཁྱོད་ཀྱི་གྲགས་པ་དང་ལྡན་པའི་མིའི་བདག་པོ་རྒྱལ་གཞན་
འཇོམས་པར་བྱེད་དོ་ཞེས་པ་ལྟ་བུའོ། །སུམ་ཅུ་རྩ་གཉིས་པ་ནི།ཀྱེ་རྒྱལ་བོ།ཞེས་པ་དེ་ནས།ཁྱོད་ནི་
མཛེས་པ་ལ་སོགས་པའི་རྒྱུས་ཟླ་བ་སོགས་ཀྱི་རྗེས་སུ་བྱེད་ཅིང་མཚུངས་སོ་ཞེས་པ་འདི་ནི། མཛེས་
པ་ལ་སོགས་པའི་བཀོད་པས་མཚུངས་པར་ཤེས་པས་ན་དཔེ་ཞེས་བྱ་བར་དེ་ཤེས་པ་རྣམས་ཀྱིས་
བཤད་།།དཔེའི་སྐྱོན་ཡོན་ནི་བློ་ལྡན་སྙན་ངག་མཁན་རྣམས་མི་དགོས་པ་མེད་པའི་སྦྱོར་བ་གང་ལ།
དཔེ་དོན་དག་སྐྱེས་པ་དང༌། བུད་མེད་དང༌། མན་ངག་གི་རྟགས་ཐ་དད་པ་དང་གཅིག་དང་། གཉིས་
དང༌། མང་པོའི་ཚིག་ཐ་དད་པ་ལ་སྐྱོན་ངེས་པར་མེད་ཅིང་། དཔེ་དམན་པ་དང་། དཔེ་ལྷག་པ་ལ་
ཡང་མེད་།དེ་རྣམས་ཀྱི་དཔེ་བརྗོད་པ་ནི།མ་ནིང་འདི་བུད་མེད་བཞིན་དུ་འགྲོའོ །ཞེས་པ་དོན་ལ་
མ་ནིང་གི་རྟགས་དང༌། དཔེ་མོ་རྟགས་དང༌། དེ་བཞིན་དུ་བུད་མེད་འདི་སྤོབས་པ་ཧ་ཅང་ཆེ་བས་
སྐྱེས་པ་བཞིན་དུ་སྨྲའོ །ཞེས་པ་ལྟ་བུ་རྟགས་ཐ་དད་ཀྱང་སྐྱོན་མེད་པའོ། བདག་གི་གྲོགས་འདིའོ་
ཞེས་དོན་ལ་གཅིག་ཚིག་དང༌། སྲོག་རྣམས་བཞིན་ཞེས་དཔེ་ལ་མང་པོའི་ཚིག་བྱས་པ་དང༌། དེ་
བཞིན་དུ་རིག་པ་བརྡ་སྤྲོད་པ་ལ་སོགས་པ་རྣམས་སྒྲུབ་གཞི་བསགས་པའོ། ཞེས་མང་ཚིག་དང༌།
ནོར་བཞིན་ཞེས་གཅིག་ཚིག་སྟེ།ཚིག་ཐ་དད་ཀྱང་སྐྱོན་མེད་པའོ། །ཀྱེ་ས་གཞི་སྐྱོང་བ་ཞེས་བོས་ནས་
རྒྱལ་བོ་ཁྱེད་བཞིན་དུ་ལྷའི་རྒྱལ་བོ་མཛེས་སོ་ཞེས་དམན་པས་ལྷག་པ་འཇལ་བ་ནི་རྒྱལ་བོ་ལ་བསྟོད་
པ་ན་ཟློག་པའི་དཔེ་ཡིན་པས་སྐྱོན་མེད་ཅིང༌། ཚ་ཟེར་ཅན་ཉི་མའི་ནུས་པ་ལ་མི་བདག་རྒྱལ་བོ་ཁྱོད
ཀྱི་གཟི་བརྗིད་ཀྱིས་འཛེགས་པར་ནུས་སོ་ཞེས་ལྷག་པས་དམན་པ་འཇལ་བའང་རྒྱལ་བོ་ལ་བསྟོད་པ་
ན་སྐྱོན་མེད་། །
དེ་ལྟ་བུའི་རིགས་ཅན་རྣམས་ནི་མཁས་པའི་ཡིད་འབྱུང་བར་མི་བྱེད་ཀྱི།ཡིད་འཕྲོག་པར་
བྱེད་པས་སྐལ་བ་བཟང་པོ་ཉིད་ཡིན་ནོ། །ཡང་རྟགས་དང་ཚིག་ཐ་དད་པ་ལ་སོགས་པའི་སྦྱོར་བ་
འགའ་ལ་ངག་རིག་པ་སྙན་ངག་མཁས་པ་རྣམས་མི་དགེ་བ་ཡིད་འབྱུང་བར་བྱེད་པ་ཡོད་པས་ཇི་ལྟར་ཏེ།
དཔེར་ན།རྟགས་མོ་དང་སྐྱེས་པ་ཐ་དད་པ་དང་མོ་ཞེས་པ་དང་།ཚིག་མང་ཚིག་དང༌། གཅིག་ཚིག་ཏུ་
60

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཐ་དད་པ་མཚོ་རྣམས་ཞེས་པ་དང་། རིགས་ལ་སོགས་པ་དམན་པ་ཡིས་ལྷག་པ་འཇལ་བ་ཁྱི་བཞིན་
ཞེས་པ་དང༌། ལྷག་པས་དམན་པ་འཇལ་བ་ཉི་མ་ཞེས་པ་ལྟ་བུ་འདི་འདྲ་མཁས་པ་རྣམས་ཀྱིས་སྤང་
བར་བྱ་སྟེ། འདི་འདྲ་ཡང་བའི་རྒྱུ་མཚན་ཡང་འདིར་རང་ཉིད་ཁོ་ན་བསམ་ཞིང་དཔྱད་པར་བྱོས་ཤིག་སྟེ།
འདི་འདྲ་བ་ཐོས་པ་ན། མི་ལེགས་ཤིང་མི་སྙན་པར་སྣང་བའི་བློ་སྐྱེ་བའི་ཕྱིར་ཏེ། གང་ཐོས་པ་ན་
ལེགས་པར་སྣང་བའི་བློ་སྐྱེ་བ་དེ་ལྟ་བུ་སྦྱར་བར་བྱ་བས་སོ། །འདི་ལའང་བློན་པོར་རདྣ་ཡིས། ཟླ་
བ་ངང་བ་བཞིན་དུ་སྣང༌། །ནམ་མཁའ་མཚོ་ལྟར་དྲི་མ་མེད།།དཔའ་བོ་མཉེན་ལྟར་མཉེས་བཞིན་། །
མེ་ཁྱེར་སྒྲོན་མེ་བཞིན་དུ་སྣང༌། ཞེས་སྦྱར་ན་སྐྱོན་མེད་པའོ། །ཞེས་བཤད་དོ། འདིས་དཔེའི་སྐྱོན་
དམན་པ་ཉིད་དང༌། མི་སྲིད་པ་དང༌།རྟགས་དང་། ཚིག་ཐ་དད་པ་དང༌།ཕྱིན་ཅི་ལོག་དང་། དཔེ་
ལྷག་པ་ཉིད་དང༌།མི་འདྲ་བ་སྟེ་བདུན་འདོད་པ་མ་ངེས་པར་བསྟན་ཏོ། །མཚུངས་སྒྲའི་རྣམ་གྲངས་ནི།
དཔེ་དོན་གཉིས་ལ་བཞིན་ལ་སོགས་པའི་སྒྲ་མེད་པར་མཚུངས་པ་གསལ་བར་མི་ནུས་པ་དེ་རྣམས
སྟོན་པ་བཞིན་དང༌།ལྟར་དང་ལྟ་བུ་དང༌། ཇི་ལྟ་བ་ལ་སོགས་པ་དྲུག་ཅུ་རྩ་གསུམ་སྟེ། ས་ནི་བྷ་ཞེས་
པ་ནི་ཡང་དག་མཚུངས་པའོ། །སཾ་ཀཱ་ཤ་བ་ད།ནཱི་ཀཱ་ཤ་དང༌། རབ་གསལ་བྱེད་ཀྱི་སྐད་དོད་པྲ་ཀཱ་
རྣམས་ནི་མ་འདོམས་ན་འདྲ་བའམ་མཚུངས་པར་བསྒྱུར་བར་བྱའོ།བྲ་ཏི་རཱུ་པ་ཀ་ནི།གཟུགས་ཀྱི་ཟླ་
བོ་ཞེས་པའམ། མ་འདོམས་ན་གཟུགས་བརྙན་ནོ། །དགྲ་ཟླ་ནི་བསིལ་ཟེར་ཅན་གྱི་དགྲ་ཟླ་དང༌།
ཞེས་པ་ལྟ་བུའོ།བྲ་ཏི་ནི་ཀང་མ་འདོམས་ན་འདྲ་བའོ།།འགལ་བ་ནི་དཔེ་བཅུ་དགུ་པ་ལྟ་བུའོ། །སཾ་ཏྲཾ་
ཤ་ནི་འདྲ་བའོ། །སཾ་དཱ་ནི་སླུ་བའོ། གཟུགས་བརྙན་ནི་འདྲེན་བྱེད་པདྨའི་གཟུགས་བརྙན་ཅན། ཞེས་
པ་ལྟ་བུའོ།།པྲ་ཏི་ཚན་པའང་འདྲ་བའི་དོན་ཅན་ནོ། །ས་མིན་མཉམ་པའོ།།
སཾ་མི་ཏ་ནི། ཡང་དག་གཞལ་བའོ །ཨ་བྷའང་འདྲ་བའམ་མཚུངས་པ་སྟེ།རྟོག་གི་སྐད་
དོད་ཀལྤ་ཞེས་པ་དང༌། དེ་ཤཱི་ཡ་དང༌། དེ་ཤྱ་དེ་རྣམས་ནི་ཅུང་ཟད་དམན་པ་བརྗོད་པའི་སྐྱོན་ཏེ།
སོགས་པས་ནི་འགྲེལ་བར་བ་ཧུ་དང༌། ཛཱ་ཏི་བསྡུའོ་ཞེས་བཤད་། །པྲ་ཁྱ་དང་པྲ་ཏི་ནི་དྷིའང་འདྲ་བ་
སྟོན་པའི་སྒྲའོ། །གང་ཡང་དམན་པ་མ་ཡིན་པ་མཚུངས་པའི་ཚིག་ཆོས་མཐུན་པ་དང༌། ཐུན་མོང་བ་
དང་གྲིབ་མ་མཚུངས་པ་ལ་སོགས་པའང་འདྲ་བ་གསལ་བྱེད་། །ཟླ་བའི་གདོང་ཅན་དང༌།ཨུཏྤལའི་
61

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མིག་ཅན་དང༌། བུམ་པའི་མཆུ་ཅན་ལ་སོགས་པའི་སྦྱོར་བ་རྣམས་བརྗོད་པ་ལས་གཞན་གོ་བ་འབྲུ་
མང་པོའི་ཚིག་སྡུད་དེ།གང་གི་གདོང་བ་རི་བོང་གི་མཚན་མ་ཅན་འདྲ་བ་ཞེས་ཚིག་རྣམ་པར་བྱ་བའང་
མཚུངས་པ་གསལ་བྱེད་ཡིན་ནོ། །དེ་བཞིན་དུ་འགྲན་པ་ལ་སོགས་པའི་ཡང་ཡིན་ཏེ།རྒྱལ་བ་ནི།
འདབ་ལྡན་པདྨ་གཏམ་མེད་ལས།ཇི་ལྟར་མི་རྒྱལ། ཞེས་པ་ལྟ་བུའོ། །ཅོ་འདྲི་བ་ནི། འཆི་མེད་བུ་མོ་
ཅོ་འདྲི་མ། ཞེས་པ་ལྟ་བུའོ། །ཕྲག་དོག་ནི། གདོང་ནི་པདྨར་ཕྲག་དོག་བྱེད། ཞེས་པ་ལྟ་བུའོ། །དེ་
ཞེས་སྨོས་པ་ཐམས་ཅད་དཔེར་བཟུང་བ་ལ་སྙེག་གོ།དེ་འགོགས་པ་ནི། མཛེས་མ་ཁྱོད་ཀྱི་བཞིན་གྱི་
དཔལ། པདྨ་ཡིས་འདི་འགོག་པར་བྱེད། །ཞེས་པ་ལྟ་བུའོ། །དེ་ཡིས་རྗེས་སུ་བྱེད་པ་ནི།བརྟན་པས་
རྒྱ་མཚོའི་རྗེས་སུ་བྱེད །ཞེས་པ་ལྟ་བུའོ། དེ་ལྟ་བུའི་སྒྲ་འདི་རྣམས་དཔེ་དང་དཔེར་བྱ་དག་མཚུངས་
པ་གསལ་བར་བྱེད་པ་ཡིན་། །
གསུམ་པ་ངོ་བོ་ཅན་ནམ།གཟུགས་ཅན་གྱི་རྒྱན་གྱི་མཚན་ཉིད་ནི་ཐ་དད་སྣང་མིན་གྱུར་པ་ཡི།
དཔེ་ཉིད་ངོ་བོ་ཅན་འདོད་དཔེར། ཞེས་པར་བསྒྱུར་ཏེ། དཔེའི་རྒྱན་ཉིད་ཁོ་ན་ངོ་བོ་ཅན་གྱི་རྒྱན་དུ་
འདོད་དོ། །འོ་ན་དེ་གཉིས་ལ་མིང་ཙམ་ཐ་དད་པ་མ་གཏོགས་པ་ཁྱད་པར་ཅི་ཡང་མེད་དམ་ཞེ་ན།
དཔེ་དང་དཔེ་ཅན་དག་གི་ཐ་དད་སྣང་བ་མ་ཡིན་པར་གྱུར་ཅིང་གཅིག་སྒྲོ་བཏགས་པ་སྟེ།དཔེ་རྒྱན་
ལ་ནི་དེ་དག་ཐ་དད་དུ་བརྗོད་པར་འདོད་པས་སོ དབྱེ་ན་ཉི་ཤུ་ལས། དང་པོ་ནི།དཔེར་ན། དཔུང་
བའང་ཡིན་ལ་འཁྲི་ཤིང་ཡང་ཡིན་ཞེས་དེ་གཉིས་མཚུངས་པ་ལ་གཅིག་ཏུ་སྒྲོ་བཏགས་པ་སྟེ། དེ་
བཞིན་དུ་ལག་པ་ཁོ་ན་པདྨ་དང༌། རྐང་བ་གཉིས་ཡལ་འདབ་པོ་ཞེས་དཔེར་བྱ་དང་དཔེ་དག་ལས་
འཛིན་པའམ། ཁྱད་པར་གྱིས་ཚིག་སྡུད་ཀྱིས།གཞི་མཐུན་དུ་བྱས་པས་ན་བསྡུས་པའི་གཟུགས་ཅན་
ཡིན་། །
གཉིས་པ་ནི་ལག་པ་ཞེས་ཏེ། སེན་མོའི་འོད་ཟེར་རྣམས་ཡལ་ག་དང་འགྲོགས་པའི་མེ་
ཏོག་ཏུ་གྱུར་ཏེ། ཀྱེ་དཔྱིད་ཀྱི་དཔལ་ཞེས་འབོད་ཅིང་ཁྱོད་གདོང་ལ་ལྐོག་ཏུ་མ་གྱུར་པར་བའོ །
ཞེས་པ་འདི་དཔེ་ལའང་རྣམ་དབྱེ་སྦྱར་ཞིང༌། དཔེར་བྱ་ལ་ཡང་རྣམ་དབྱེ་དངོས་སུ་སྦྱར་བས་དེ་དག་
ལ་ཚིག་སྡུད་མེད་པས་ན་མ་བསྡུས་པའི་ཚུལ་ཅན་ནོ། །གསུམ་པ་ནི། བཞིན་རས་ཟླ་བ་ཞེས་ཁྱད་
62

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
པར་གྱི་ཚིག་སྡུད་ཡོད་པ་དང༌། འཛུམ་པ་ནི།ཟླ་བའི་འོད་དོ་ཞེས་གཉིས་ཀ་ལ་རྣམ་དབྱེ་སྦྱར་བ་ནི་
བསྡུས་ཤིང་མ་བསྡུས་པའི་ངོ་བོ་ཅན་ཏེ། ཚིག་སྡུད་པ་དང༌།ཚིག་སྡུད་མེད་པ་ནི་ལེགས་སྦྱར་གྱི་སྐད་
ལ་གསལ་གྱི།བོད་སྐད་ལ་ཁྱད་མེད་དོ། །བཞི་པ་ནི། ཀྱེ་མའི་དབང་པོ་ཞེས་བོས་ནས། སོར་མོ་
ཞེས་ཏེ།ཞབས་ཁོ་ན་འདམ་སྐྱེས་པདྨར་བཀོད་པ་སྟེ། ས་སྐྱོང་ནི་རྒྱལ་བོའོ།།སྦྱོར་བ་དེའི་དོན་འཆད་
པ་ནི་ཡན་ལག་སོར་མོ་དང་། སོགས་པས་སེན་མོའི་འོད་འདབ་མ་དང་། སོགས་པས་གེ་སར་དང་།
ཡན་ལག་ཅན་རྐང་བ་ལ་པདྨ་ཉིད་དུ་བྱས་ཤིང་སྒྲོ་བཏགས་ནས་པདྨ་དེ་བཟུང་བར་འོས་པའི་གནས་
སྤྱི་བོར་བཀོད་པས། ཡན་ལག་དང་ཡན་ལག་ཅན་གཉིས་ཀ་བཀོད་པའི་ཕྱིར་དག་འདི་ནི་མཐའ་
དག་གི་ཚུལ་ཅན་ནམ།གཟུགས་ཅན་ཞེས་བྱ་བ་ཉིད་དོ། །ལྔ་པ་ནི། ཀྱེ་གཏུམ་མོ་ཞེས་བོས་ནས་གློ་
བུར། རྒྱུ་མེད་པར་ཏེ་ཁྲོ་བའི་གནས་མིན་པ་ལ་མཆུའི་ཡལ་འདབ་ཡོ་བས་ཁྲོ་བར་སྟོན་ཅིང་།ཁྲོ་བ་
ལས་སྐྱེས་པའི་རྡུལ་ཐིགས་ཀྱི་དོག་པ་མེ་ཏོག་གི་ཕོན་པོ་མུ་ཏིག་གི་འོད་ཅན་དཀར་བ་འཛིན་ནོ། །
དེའི་བཤད་པ་ནི།སྦྱོར་བ་འདིར་ནི་རྔུལ་ཆུ་དང་།ཆུའི་ཡན་ལག་དག་དོག་པ་དང་ཡལ་འདབ་ཏུ་རྟག་
པར་བྱས་ཀྱི། ཡན་ལག་ཅན་གདོང་བ་རྣམ་པ་གཞན་དུ་མ་བཀོད་པས་ན་ཡན་ལག་ཁོ་ན་ངོ་བོ་ཅན་དུ་
བཀོད་པའི་ཕྱིར་ཆ་ཤས་སམ་ཡན་ལག་གི་ངོ་བོ་ཅན་ཞེས་བྱ་བའོ། །
དྲུག་པ་། གདོང་བའི་པདྨ་སྨིན་མ་འཁྱོག་པའམ། གཡོ་ཞིང་ཞེས་ཏེ། མྱོས་པ་ནི་སྦྲང་རྩི་
འཐུང་བ་ལས་བྱུང་བའི་དགའ་བའི་ཁྱད་པར་རོ །དེ་བཤད་པ་ནི། སྦྱོར་བ་འདིར། གདོང་བའི་ཡན་
ལག་གམ་ཆ་ཤས་སྨིན་མ་དང༌། རྔུལ་ཆུ་དང༌། མིག་རྣམས་རྣམ་འགྱུར་མ་བྱས་ཏེ། དེའི་དཔེ་མ་
བཀོད་ཅིང༌།ཡན་ལག་ཅན་གདོང་བ་ཉིད་པདྨར་སྒྲོ་བཏགས་པ་དེས་ན་ངག་འདི་ནི་ཆ་ཤས་ཅན་ནམ་
ཡན་ལག་ཅན་གྱི་ཚུལ་ཅན་ནོ། །བདུན་པ་ནི། ཀྱེ་མཛེས་མ་ཞེས་བོས་པ་སྟེ། ཁྱོད་ཀྱི་གདོང་འདིས་
རང་ཉིད་དམར་བར་མ་ཟད་ཀྱི་སྐྱེ་བོ་འདོད་ཆགས་ཅན་ཁྱོད་ལ་བག་མེད་པར་འཇུག་པ་འདི་ཡང་
ཆགས་པས་ཅི་ཡང་དམར་བའི་རང་བཞིན་ནམ། འདོད་ཆགས་ལས་བྱུང་བའི་རྣམ་འགྱུར་ཅན་དུ་
མི་གཅིག་པ་དཔེའི་ཚུ་
བྱས་སོ །དེ་འདྲ་འདི་ནི་མི་གཅིག་པུ་དཔེའི་བོར་བཀོད་པས་ན་ཡན་ལག་གཅིག་གི་གཟུགས་ཅན་
ཞེས་བྱ་བའོ དེ་ལྟར་རྣམ་པ་འདིས་ཡན་ལག་ངོ་བོ་ཅན་འདིར་གཉིས་དང་། གསུམ་དང་། བཞི་ལ་
63

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སོགས་པ་ཇི་ལྟར་སྲིད་པའི་ཡན་ལག་རྣམས་ཀྱང་ཇི་ལྟར་རིག་པར་དོན་གཞན་གྱི་ངོ་བོ་བཀོད་དེ།
སྙན་ངག་མཁན་རྣམས་ཀྱིས་རྟོག་ཅིང་། སྦྱོར་བར་བྱེད་དོ། །བརྒྱད་པ་དང་། དགུ་པ་ནི། དཔེའི་ངོ་
བོར་བཀོད་པའི་ཡན་ལག་རྣམས་ལྡན་ཅིང་། འགྲོགས་པ་དང་མི་ལྡན་པ་མི་འགྲོགས་པ་གཉིས་ཀྱིས་
ཐ་དད་དུ་འབྱེད་ཅིང་རྣམ་པར་འཇོག་པར་བྱེད་དོ། །དེ་དག་ལས་དང་པོའི་དཔེར་བརྗོད་ནི། འཛུམ་
པ་ནི་རོལ་བས་ཆུང་དུ་དགོད་པའོ །དེ་ལྟ་བུ་འདི་ནི་ཡན་ལག་དག་གང་དང༌།གང་དུ་བཀོད་པའི་མེ་
ཏོག་དང་བུང་བ་དག་འགྲོགས་པས་ན་ལྡན་ཞིང་འབྲེལ་བའི་ངོ་བོ་ཅན་ནོ། །ཕྱི་མའི་དཔེར་བརྗོད་ནི་
གདོང་འདི་ཞེས་པ་སྟེ འཛུམ་པ་ལ་ཆུའི་ཆོས་གཤེར་བ་བཀོད་པ་དང་། མིག་ལ་སྣུམ་པ་བཀོད་པ་ནི་
ཏིང་ངེ་འཛིན་གྱི་ཡིན་པར་མངོན་ནོ། །དེ་ལྟ་བུ་འདི་ནི་ཡན་ལག་དག་གང་དང་གང་དུ་བཀོད་པའི་ཟླ་
འོད་དང༌།ཨུཏྤལ་དག་ཟླ་འོད་ཀྱིས་ཨུཏྤལ་ཟུམ་པར་བྱེད་པས་ན་ལྷན་ཅིག་མི་ལྡན་པས་ལྡན་མིན་
ཞེས་བྱ་བའི་ངོ་བོ་ཅན་ནོ། །
དེ་ལྟར་འདི་གཉིས་འགྲེལ་བ་དག་ཡན་ལག་གི་གཟུགས་ཅན་ཁོ་ནའི་དབང་དུ་བྱས་ཏེ་
བཤད་ཅིང་། དེ་ལྟར་རྩ་བ་ལ་ཡང་གསལ་ལོ། །སྤྱོར་དཔེའི་ཡན་ལག་ཅན་དང་ཡན་ལག་མི་ལྡན་པ་
ཡང་ཡོད་པར་གསལ་ཏེ། སློབ་དཔོན་ཟླ་བ་གྲགས་པའི་དབུ་མ་བཞི་པརྒྱ་བའི་འགྲེལ་བའི་རབ་ཏུ་
བྱེད་པ་བཅུ་གསུམ་པར། ཐུབ་དབང་ཟླ་བའི་དམ་པའི་ཆོས་ཀྱི་ཉི་མའི་འོད་ཟེར་གྱིས །ཞེས་
གསུངས་པ་ཡང་ལྡན་མིན་གྱི་ངོ་བོ་ཅན་ཡིན་པར་གསལ་ལོ། །བཅུ་པ་ནི། ཡན་ལག་ཅན་དང་ཡན་
ལག་རྣམས། །ཞེས་པ་ལ་ཡན་ལག་ཅན་གཟུགས་སུ་བྱས་ཤིང་ཡང་ན་ཡན་ལག་རྣམས་འགའ་ཞིག
གཟུགས་སུ་བྱས་ལ། ཡན་ལག་འགའ་ཞིག་མ་བྱས་པ་ལ་བརྟེན་པས་མི་མཉམ་པ་ཞེས་བྱ་བའི་ངོ་བོ་
ཅན་ཡིན་། དཔེར་ན། མྱོས་པས་ཞེས་སོགས་ལྟ་བུ་སྟེ། ཡིད་སྲུབ་ནི་འདོད་པའོ། འཇིག་རྟེན་
གསུམ་ནི ས་འོག་དང༌། ས་སྟེང་དང༌། ས་བླའོ། །འདིར་ཡན་ལག་ཅན་གདོང་བ་ཟླ་བར་བཀོད་ཅིང༌།
ཡན་ལག་སྨིན་མ་འཁྲི་ཤིང་དུ་འགྱུར་བ་ཡན་ལག་མཁུར་ཚོས་མ་བཀོད་པའོ་ཞེས་མཚན་ཉིད་དང་
སྦྱར་རོ །བཅུ་གཅིག་པ་ནི། འཕྲོག་བྱེད་ཁྱབ་འཇུག་གིས་རྐང་བ་དགའ་སྟོན་ལ་བཙུགས་པའི་རྒྱལ་
མཚན་བཀོད་པ་སྟེ། དེ་ལ་རྒྱལ་མཚན་ནི། གདན་ལ་ནོར་བུ་དང༌། སེང་གེ་དང་ཆུ་སྲིན་ལ་སོགས་
64

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
པས་མཚན་པའོ། །དེ་ལ་དར་དང་རས་བཟང་པོ་བཏགས་པ་དང་འདྲ་བར་རྒྱལ་བོའི་དྲང་སྲོང་ཛ་
ཡིས་མཐོང་བ་ཡིས་རྒྱལ་སྐལ་ལྡན་ཞིག།རྟས་མགུ་བར་བྱས་པས་སྐྱུགས་པས་ན་བུ་མོར་གྲགས་
པ་གང་གཱའི་ཆུ་གོས་དང་འདྲ་བ་དེ་རྐང་བའི་རྩེ་མོའི་སོར་མོའི་ཆ་ལ་བ་དན་གྱི་ཚུལ་དུ་བཏགས་པ་སྟེ།
ཚངས་པས་ལྷ་ཁྱབ་འཇུག་ལ་མཆོག་ཏུ་བྱིན་ནོ་ཞེས་གྲགས་སོ། །ཡང་དེ་འཇིགས་པ་མེད་པ་དང་
དགའ་བའི་དུས་སུ་འཛུགས་པ་ལྟར་རྐང་བ་དེ་ཁྱབ་འཇུག་གིས་བཅོམ་པའི་ལྷ་མིན་གྱིས་འཇིགས་
པའི་དགོས་པ་མེད་པའི་ལྷ་རྣམས་ཀྱིས་དགའ་སྟོན་ལ་བཙུགས་པའོ །དེས་རྒྱལ་བར་ཏེ་མི་མཐུན་
ཕྱོགས་ཟིལ་གྱིས་གནོན་པར་གྱུར་ཅིག་པའོ། །དེའི་བཤད་པ་ནི། སྦྱོར་བ་འགའ་ཞིག་རྟོག་སྟེ། རྒྱལ་
མཚན་གྱི་ཁྱད་པར་བ་དན་བཏགས་པ་དང༌། དགའ་སྟོན་ལ་བཙུགས་པ་ཚོགས་པའམ་ལྡན་པའི་
གཟུགས་སམ།ངོ་བོ་དེ་མ་ཐག་བཤད་པ་འདི་འདྲ་བ་དེ་རྐང་བ་རྒྱལ་མཚན་ཞེས་ཁྱབ་འཇུག་གི་རྐང་
བ་ལ་བཀོད་པ་འདི་ནི་ཁྱད་པར་བཅས་པ་ཞེས་བྱ་བའི་གཟུགས་ཅན་ནོ། །ཛ་ཧུའི་བུ་མོའི་གཏམ་རྒྱུད་
ནི་ཁྱད་པར་དུ་འཕགས་པའི་བསྟོད་པའི་འགྲེལ་བར་བལྟ་བར་བྱའོ། །བཅུ་གཉིས་པ་ནི། པདྨ་ཞེས་།
བདག་གིས་སྲོག་འཕྲོག་པའི་ཆེད་དུ་འབད་པ་འདི་ཅི་ཡིན་ཞེས་པ་དཔེར་བརྗོད་དོ། །དེའི་བཤད་པ་ནི
ཚིག་གི་སྦྱོར་བ་འདིར་ཟླ་བའི་བྱ་བ་པདྨ་ཟུམ་པར་བྱེད་པ་དང༌།ནམ་མཁའ་ལ་འགྲོ་བ་བྱ་བ་མ་ཡིན་
པ་དང༌། གཞན་མཚོན་ཆ་ལ་སོགས་པའི་བྱ་གདོང་བ་ཟླ་བའི་བྱ་བར་བསྟན་པའི་ཕྱིར་འགལ་བའི་
གཟུགས་ཅན་ཞེས་བྱ་བའོ། །བཅུ་གསུམ་པ་ནི་བརྗོད་པར་འདོད་པའི་སྐྱེས་བུ་ཁྱོད་ནི་ཟབ་པའི་རྒྱུས་
རྒྱ་མཚོ་ཉིད་དེ། བརླིང་བའམ་ལྕི་བ་ཉིད་ཀྱི་ཡོན་ཏན་དང་ལྡན་པའི་རྒྱུས་རི་བོ་ཡིན་ལ། ཡིད་ཀྱིས་
གང་འདོད་པ་སྟེར་བའི་ཕྱིར་དཔག་བསམ་གྱི་ལྗོན་ཤིང་ཡིན་ནོ།།དེའི་བཤད་པ་།ཚིག་སྦྱོར་འདིར
ཟབ་པ་དང་། སོགས་པས་བརླིང་བ་དང་། འདོད་པ་སྟེར་བའི་རྒྱུ་རྣམས་ཀྱིས་རིམ་པས་རྒྱ་མཚོ་དང༌།
རི་བོ་དང༌།དཔག་བསམ་གྱི་ཤིང་དུའང་སྐྱེས་བུ་དེ་བྱེད་པས་ན་དེ་མ་ཐག་ཏུ་བཤད་པ་འདི་ནི་རྒྱུའི་
གཟུགས་ཅན་ཞེས་བྱ་བའོ །བཅུ་བཞི་པ་ནི།ཀྱེ་གྲོགས་མོ་ཞེས་བོས་པ་སྟེ།པདྨ་ནི་ངང་བའི་རྒྱལ་བོ་
བྱའི་ཁྱད་པར་དང་། གདོང་བ་ནི་ར་ཛ་ཧཾ་པ་ཞེས་པ་མིའི་བདག་པོ་མཆོག་གིས་ཉེ་བར་སྤྱད་པར་འོས་
ཞེས་པ་སྒྲ་སྦྱར་བའོ། །པདྨ་དང་གདོང་བ་གཉིས་ཀའང་དྲི་ཞིམ་པོ་དང་ལྡན་པའི་བུང་བ་རྣམས་ཀྱིས་
65

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དོན་དུ་གཉེར་བར་བྱ་བར་འདོད་པར་འོས་སོ་ཞེས་པ་དོན་སྦྱར་བ་སྟེ། དེ་ལྟ་བུ་འདི་ནི་སྦྱར་བའི་རྒྱན་
དང་གཟུགས་ཅན་གྱི་རྒྱན་གཉིས་ཀ་ཁག་གཅིག་ལ་ཡོད་པས་སྦྱར་བའི་གཟུགས་ཅན་ཞེས་བྱ་བའོ །
བཅོ་ལྔ་པ་དང༌། བཅུ་དྲུག་པ་ལ་མཚན་ཉིད་དང༌།མིང་བསྟན་པ་ནི་གཙོ་བོ་ཟླ་བ་དངོས་ལྟ་བུ་དང༌།
ཕལ་བ་བཏགས་པ་གདོང་བ་ཟླ་བ་ལྟ་བུ་ལ་ཆོས་མཐུན་པ་མཐོང་བས་དཔེའི་ངོ་བོ་ཅན་དང༌། དེ་
གཉིས་ལ་ཆོས་མི་མཐུན་པ་མཐོང་བས་ལྡོག་པ་ཅན་གྱི་གཟུགས་ཅན་ཞེས་བྱ་བ་རྣམ་པ་གཉིས་འདོད་དེ།
དཔེར་བརྗོད་ནི སྔ་མ་ནི་མྱོས་པའི་ཞེས་ཏེ། ཤར་བའི་ནི་ཤར་མ་ཐག་པའི་དམར་བ་དང་འབྲེལ་
བའོ། །འགྲན་པ་འམ། མི་མཐུན་སྒྲོག་པ་ནི་མཚུངས་པ་གསལ་བྱེད་ཀྱི་སྒྲའོ། །འདིར་ཕལ་བ་དང་
གཙོ་བོའི་ཟླ་བ་དག་ནི་ཆོས་མཐུན་པ་དམར་བ་བསྟན་པའོ །ཕྱི་མ་ནི་ལྷ་རྣམས་ཀྱིས་གཙོ་བོའི་ཟླ་བ་
བདུད་རྩིའི་རང་བཞིན་དང་།བདག་གིས་འཕེལ་བའི་ཟླ་བ་གདོང་བ་མཐོང་། ཟླ་བ་དངོས་འདི་ནི་
ནག་ཕྱོགས་ལ་གང་བ་མ་ཡིན་ཡང་གདོང་བའི་ཟླ་བ་འདི་ནི། ཞེས་ཏེ། འདིར་དངོས་དང་བཏགས་
པའི་ཟླ་བ་གཉིས་ལ་ཆོས་མི་མཐུན་པ་དེ་འགའ་མ་གང་བ་དང༌།རྒྱུན་དུ་གང་བ། ངག་བསྟན་པའོ །
བཅུ་བདུན་པ་ནི ཀྱེ་མཛེས་མ་ཞེས་ཏེ། གཞན་གདུང་བ་རང་ཉིད་གདུང་བར་བྱེད་པ་བསྟན་པའོ །
དེས་ན་ཟླ་བ་མཐའ་གཅིག་ཏུ་བསིལ་བ་ཡིན་པ་ལ།འདི་དེ་ལས་ལྡོག་པས་ན་ཟླ་བ་ཉིད་མི་སླུ་བ་ཡང་
དག་པ་མ་ཡིན་། །ཞེས་པ་ཟླ་བ་ཉིད་བཀག་པའི་ཕྱིར་འགོག་པའི་གཟུགས་ཅན་ཞེས་ཏེ། འགོག་
བཅོ་བརྐང་དང་ནི། ཀེ་གཏམ་མོ
རྒྱན་དང་ལྷན་ཅིག་པའོ །བཅོ་བརྒྱད་དང་ནི། ཀྱེ་གཏུམ་མོ་ཁྱོད་ཀྱིས་གདོང་བ་མཐའ་གཅིག་ཏུ་
དགའ་བར་བྱེད་པའི་ཟླ་བས་ཀྱང་བརྩེ་བ་མེད་པ་ཆེས་ཤིན་ཏུ་བར་བདག་སྲེག་པ་མི་རིགས་མོད། །
བདག་གི་སྐལ་བ་ཉིད་ཀྱིས་སྐྱོན་ཡིན་གྱིས།ཟླ་བ་ཉིད་ཀྱི་སྐྱོན་མ་ཡིན་ནོ་ཞེས་པ་མཉམ་འཇོག་གི་
གཟུགས་ཅན་ཞེས་བྱ་བའོ །བཅུ་དགུ་པ་ནི། ཀྱེ་མཛེས་མ་ཁྱོད་ཀྱི་གདོང་བ་མཛེས་པ་ལ་སོགས་
པས་འདམ་སྐྱེས་པདྨ་ཡིན་ཞིང་། དེ་ཉིད་ཀྱང་དོར་། གར་གྱིས་གཞི་ཡིན་ལ། དེ་སྨིན་མ་ཉིད་འཁྲི་
ཤིང་དང་དེ་ཉིད་ཀྱང་གཡོ་བ་ལ་སོགས་པས་གར་མཁན་མ་ཡིན་ཞིང༌།དེ་རོལ་སྒེག་གཙོ་བོར་གྱུར་
པས་གར་བྱེད་དོ་ཞེས་པ་ནི་སྨིན་མ་འཁྲི་ཤིང་དུ་བྱས་པ་སླར་ཡང་གར་མཁན་དུ་བྱས་པའི་ཕྱིར་དང༌།
གདོང་བ་པདྨར་བྱས་པ་སླར་ཡང་གར་པར་བྱས་པས་ན་གཟུགས་ཅན་གྱི་གཟུགས་ཅན་ཞེས་བྱ་བ་
66

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཡིད་དུ་འོང་བ་དགའ་བར་བྱ་བའོ །ཉི་བ་ནི།མངོན་དུ་གྱུར་པའི་གདོང་བ་མིན་གྱི། འདི་པདྨ་ཡིན་
ཞིང༌། ཨུཏྤལའི་རྣམ་པ་ཅན་འདི་དག་ཁྱོད་ཀྱི་མིག་མ་ཡིན་གྱི་བུང་བ་ཡིན་ལ། འདི་རྣམས་ཁྱོད་ཀྱི་
སོའི་འོད་མིན་གྱི་གེ་སར་ཡིན་ནོ། །དེ་བཞིན་དུ་འཕགས་པ་འཇིག་རྟེན་དབང་ཕྱུག་གི་བསྟོད་པ་བརྒྱ་
བར་རལ་ཚོགས་མ་ལགས་མ་ལུས་སྐྱེ་བོའི་ཡིན་ནོ། །འཆིང་བར་བགྱིད་པ་ཞགས་པའི་ཕུང་པོ་
ལགས།ཞེས་གསུངས་པའང་འདི་ཡིན་ནོ།།གཞུང་འདིའི་དཔེར་བརྗོད་དེའི་བཤད་པ་ནི།གདོང་བ་
དང༌།མིག་དང༌།སོའི་འོད་ཉིད་ཟློག་ཅིང་བསྙོན་དོར་བཏབ་ཏེ།པདྨ་དང༌།བུང་བ་དང།གེ་སར་དུ་
རིམ་པ་ལྟར་བྱས་པས མཛེས་པ་ལ་སོགས་པའི་ཡོན་ཏན་ཕུལ་བྱུང་གསལ་བར་བྱེད་པ་འདི་ནི་
དངོས་པོ་དཔེ་ཁོ་ན་ཉིད་ལ་བསྙོན་དོར་འདེབས་པའི་གཟུགས་ཅན་ཞེས་བྱ་བའོ །གསུམ་པ་དཔེ་
རྒྱན་དང་ཐུན་མོང་གི་དོན་བསྡུ་བ་ནི།གཟུགས་ཅན་གྱི་རྒྱན་དང༌།དཔེའི་རྒྱན་དག་གི་རྣམ་རྟོག་དབྱེ
བའི་རྟོག་པ་རྣམས་རྟོག་པ་ཙམ་གྱི་འཇུག་པས་མཐའ་ཐུག་པ་ཡོད་པ་མ་ཡིན་པ་དེའི་ཕྱིར་འདིར་རྣམ་
རྟོག་ཐམས་ཅད་ལ་ཁྱབ་པའི་སྤྱིའི་མཚན་ཉིད་དང་ལྡན་པའི་ཕྱོགས་ཙམ་སྟེ། ཁྱད་པར་གྱི་ངོ་བོ་ཅུང་
ཟད་བསྟན་པས་བློ་དང་ལྡན་པ་རྣམས་ཀྱིས་འདིར་མ་བརྗོད་དང་གཞན་ཡང་རྗེས་སུ་དཔག་པས་
རྟོགས་པར་བྱའོ །
བཞི་པ་གསལ་བྱེད་ཀྱི་རྒྱན་ལ་མཚན་ཉིད་ནི།རིགས་ལ་སོགས་པ་བཞི་གང་རུང་དུ་བརྗོད་
པར་བྱེད་པའི་ཚིག་དག་གི་ཕྱོགས་གཅིག་ན་སྟེ། དང་པོའམ། བར་མ་འམ། ཐ་མར་གནས་པ་ཡིས་
གལ་ཏེ་ངག་ཀུན་ལ་ཕན་ཞིང་གསལ་བར་བྱེད་ན། དེ་འདྲ་དེ་ནི་གསལ་བྱེད་ཀྱི་རྒྱན་དུ་མཁས་པ་
རྣམས་ཀྱིས་བརྗོད་། །དབྱེ་བ་ལ་དང་པོའི་གསལ་བྱེད་སོགས་དྲུག་ལས། དང་པོ་ལ། རིགས་ཀྱི་
གསལ་བྱེད་ནི།ལྷོ་ཕྱོགས་མ་ལ་ཡའི་རླུང་གིས་ཞེས་ཏེ།ནུ་མའི་ཁུར་གྱིས་དུད་པའི་ལུས་ཅན་ནི་
གཞོན་ནུ་མ་ཁེངས་ལྡན་མའོ །ཁེངས་པ་ནི་མཛའ་བོ་ལ་རྗེས་སུ་མི་མཐུན་པར་བྱེད་པའོ། །དེ་
འཇོམས་པར་ནུས་པ་ནི།རླུང་དེ་འདོད་པ་དང་རྗེས་སུ་མཐུན་པས་སོ། །འདི་ནི་རླུང་གི་རིགས་བརྗོད་
པ་དང་སོ་ན་ཡོད་པས་གསལ་བར་བྱེད་པའོ། །བྱ་བའི་གསལ་བྱེད་ནི་རྒྱུའོ། །ཞེས་པ་བྱ་བ་བརྗོད་པ་
དང་པོ་ན་ཡོད་པའོ། །ཆུ་གཏེར་བཞི་ནི་རྒྱ་མཚོ་བཞི་སྟེ། སོ་ཅན་ནི་གླང་པོ་ཆེའོ། །དེ་ཡང་འཆི་མེད་
67

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཛོད་དུ། ས་སྲུང་བུ་དང་པདྨ་དཀར་གཡས་གཡོན་འབྲེལ་མིག་སྨན་པ་ལ་དགའ། མེ་ཏོག་ཅན་ས་
ཀུན་པ། ཆ་མཛེས་ཕྱོགས་ཀྱི་གླང་པོ་བརྒྱད།ཅེས་བཤད་དོ། །ཁོར་ཡུག་གི་རི་ནི། འཇིག་རྟེན་
ཁམས་ཀྱི་ལྕགས་རི་སྟེ།དེའི་ནང་ས་སྟེང་ཀུན་ཏུ་རྒྱལ་བོ་ཁྱོད་ཀྱི་ཡོན་ཏན་གཏོང་བ་དང་། དཔའ་བ་
ལ་སོགས་པ་ཀུན་དང་འདྲ་བ་རྣམས་སྟེ། གྲགས་པ་དེར་གནས་པ་རྣམས་ལ་རྣ་བའི་ལམ་གྱིས་
འཇུག་གོ་ཞེས་པའི་དོན་།འདིར་རྒྱུའོ་ཞེས་པ་བྱ་བ་སྤྱོད་པའི་ཚིག་དང་པོ་ན་ཡོད་པས་ངག་དེ་
རངས་པོ་གསལ་བར་བྱེད་པ་ཡིན་། །ཡོན་ཏན་གྱི་གསལ་བྱེད་ནི་སྔོ་བསངས་ཞེས་པ་སྟེ ཤིན་ཏུ་
གཞོན་པ་ནི་ཤིན་ཏུ་འཇམ་པར་ཡང་བསྒྱུར་དུ་རུང་ངོ་། །འདི་ནི་སྔོ་བསངས་ཞེས་པ་གཟུགས་ཀྱི་ཡོན་
ཏན་བརྗོད་པ་དང་པོ་ན་ཡོད་པས་ངག་རངས་པོ་གསལ་བར་བྱེད་། །རྫས་ཀྱི་གསལ་བྱེད་ནི། ཁྱབ་
འཇུག་ཅེས་ཏེ། རྣམ་གནོན་ལ་གནས་པ་ནི་སྟོབས་ལྡན་འཆིང་བར་གོ་དགོས་པའོ། །དཱ་ནུའི་བུ་ནི་ལྷ་
མ་རྣམས་སོ་འདི་ཁྱབ་འཇུག་གི་ལྷ་མ་ཡིན་ཡང་ཡང་བཅོམ་པར་འཆད་པས་དེ་གཏམ་དུ་བྱས་པ་སྟེ
ཁྱབ་འཇུག་ཞེས་པ་རྫས་བརྗོད་པའི་ཚིག་དང་པོ་ན་ཡོད་པས་ངག་ཀུན་གསལ་བར་བྱེད་པའོ། །
བར་མཐའི་གསལ་བྱེད་ལ་བར་གྱི་གསལ་བྱེད་ནི། དཔེར་བརྗོད་ཉིད་འདི་ལྟ་སྟེ། ནི་ཙུ་ལ་
ནི་ཤིང་གི་བྱེ་བྲག་ཡིན་ལ།དེའི་ཕངས་པ་ནི་ལོ་མ་རྒྱས་པའམ།ཡལ་གའོ།མཇུག་སྒྲོ་ཅན་ནི་རྨ་བྱའོ །
དགའ་བས་རྒྱས་པ་ནི། སྤྲིན་གྱིས་དགའ་སྟོན་ལས་སྐྱེས་པའོ། །ཆུ་འཛིན་ནི་སྤྲིན་ནོ། །འདིར་མཇུག་
སྒྲོ་ཅན་ཞེས་པ་རིགས་བརྗོད་པའི་ཚིག་ངག་གིས་བར་ན་ཡོད་པས་ངག་རིགས་གསལ་བར་བྱེད་དོ། །
དེའི་ཕྱི་མ་ནི་དྲིའི་བཞོན་པ་རླུང་དལ་བུ་ཡང་གནོད་པའི་ཕྱིར། འགྱུར་བྱེད་རྒྱ་ཚྭ་ལ་སོགས་པར་
འགྱུར་། ཟླ་བའང་སྲེག་པར་བྱེད་པའི་ཕྱིར་མེ་བུ་འགྱུར་ཞིང་ཙན་དན་གྱི་དབྱུག་པའང་རྡུལ་སྐྱེད་
པར་བྱེད་པའི་ཕྱིར་མཚོན་ཆར་འགྱུར་ཏེ། དེ་རྣམས་ཀྱང་རང་ཡུལ་ལས་གཞན་ཐག་རིང་པོར་
འཁྱམས་པ་རྣམས་ལའོ །འདི་ནི་འགྱུར་ཞེས་པ་བྱ་བ་བརྗོད་པའི་ཚིག་བར་ན་ཡོད་པས་ངག་ཐམས་
ཅད་གསལ་བར་བྱེད་དེ། འཁྱམས་པ་ལས་ཞེས་པ་རིགས་ཀྱི་མཐའི་གསལ་བྱེད་ཀྱང་ཡིན་མོད།
སྐབས་དོན་མ་ཡིན་ནོ། །ཡོན་ཏན་དང་རྫས་ཀྱི་བར་གྱི་གསལ་བྱེད་དཔེར་མ་བརྗོད་དེ། དེ་ཉིད་ཀྱི་
ཕྱིར་འགའ་ཞིག་ཞེས་སྔར་སྨོས་སོ། །མཐའི་གསལ་བྱེད་ནི་མེ་ཏོག་གཞུ་ཅན་གྱིས་དཔུང་ཞེས་པ་
68

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
རིགས་བརྗོད་པའི་ཚིག་མཐའ་ན་ཡོད་པས་ངག་རངས་པོ་གསལ་བར་བྱེད་པ་། སྤྲིན་ལས་འབབ་
པའི་ཆར་ཆུའི་ཐིགས་པ་དང༌། ཁང་བ་ན་ཡོད་པའི་རྨ་བྱའི་ཁྱུ་དང་། གློག་འཁྱུག་པ་ཡང་མེ་ཏོག་གཞུ་
ཅན་འདོད་ལྷའི་དཔུང་སྟེ་དབྱར་གྱི་དུས་སུ་འདི་རྣམས་ཡོད་པས། སྐྱེ་བོ་རྣམས་ལ་འདོད་པ་སྐྱེ་བས་
འཇོམས་པའི་ཕྱིར་རོ །ཕྱི་མ་ནི་མཛེས་མ་ཁྱོད་ཀྱི་གང་གི་ཚེ། རྣ་རྒྱན་གྱི་ཨུཏྤལ་རྣ་བ་ལ་བྱས་པ་དེའི་
ཚེ་འདོད་པའི་ལྷས་མདའ་ནི་མདའ་བསྟན་གཞལ་བྱ་སྟེ། ཁོ་བོ་ལ་སྣུན་པར་གྱུར་ཏོ་ཞེས་པའི་དོན་ནོ། །
དེས་ན་ངས་ཀྱང་ཆགས་པའི་ཤུགས་ཀྱིས་རྒྱལ་བས་སེམས་འཆི་བ་ལ་བྱས་ཏེ། ཀྱང་ནི་སྔ་མ་དག་
མ་ཟད་པའོ། །མཉམ་དུ་ནི་ཅིག་ཅར་དུའོ། །དེར་བྱས་ཞེས་པ་བྱ་བ་བརྗོད་པའི་ཚིག་མཐའ་ན་ཡོད་པ་
ངག་དེ་རངས་པོ་གསལ་བར་བྱེད་པའོ །ཕྲེང་བའི་གསལ་བྱེད་ནི། དཀར་ཕྱོགས་ནི་ཡར་སྟེ།དེ་
འོད་དཀར་ཅན་ཟླ་བའི་དཀྱིལ་འཁོར་འཕེལ་བར་བྱེད་ཅིང༌། ཟླ་བ་དེ་ཡིས་མདའ་ལྔ་པ་འདོད་པ་
འཕེལ་བྱེད་ཞེས་པར་སྙེག་གོ །མདའ་ལྔ་ནི། སློབ་དཔོན་དཔལ་འཛིན་གྱིས། གཤིན་རྗེའི་གཤེད་
ནག་པོའི་རྒྱུད་ཀྱི་འགྲེལ་བར།མྱོས་བྱེད་དང༌།རྨོངས་བྱེད་དང་།འདར་བྱེད་དང༌།རྒྱལ་བྱེད་རྣམས་
ཡིན་པར་བཤད་། །ཨ་མར་ཀོ་ཥའི་འགྲེལ་བར་ཀ་མ་དྷེ་ནུར་ནི། དགའ་བྱེད་དང༌། སྲེད་བྱེད་དང༌།
རྨོངས་བྱེད་དང༌། སྐེམས་བྱེད་དང་། འཆི་བྱེད་ལས་བཤད་། །འདོད་ལྷ་དེས་ཀྱང་ལང་ཚོ་ཅན་གྱི་
ཆགས་པ་འཕེལ་བར་བྱེད་ལ།དེས་ཀྱང་ན་ཆུང་རྣམས་ཀྱི་དགའ་བའི་དགའ་སྟོན་འཁྲིག་པའི་དཔལ་
རྣམ་པར་འབྱོར་པའི་ངོ་བོ་འཕེལ་པར་བྱེད་དོ། །ཞེས་པ་རྣམ་པ་འདི་ལྟ་བུ་ནི་རྐང་བ་དང་པོའི་མཇུག་
ན་ཡོད་པའི་འཕེལ་བྱེད་ཞེས་པ་བྱ་བ་བརྗོད་པའི་ཚིག་གིས་ངག་ཐམས་ཅད་གསལ་བར་བྱེད་པའི
ཕྱིར་དང་པོའི་གསལ་བྱེད་ཡིན་ནའང་བཤད་མ་ཐག་པའི་ཚུལ་གྱིས་སྔ་མ་དང་སྔ་མ་དཀར་ཕྱོགས་
དང་ཟླ་བ་ལ་སོགས་པ་ཕྱི་མ་ལ་ལྟོས་པའི་ངག་བཞིན་ཕྲེང་བ་ཆགས་པས་ན་ཆུང་གི་དགའ་བའི་
དགའ་སྟོན་འཕེལ་བར་བྱེད་ཞེས་པའི་བར་དུ་རབ་ཏུ་སྦྱར་བའམ། རབ་ཏུ་ལྡན་པའི་ཕྱིར་ཁྱད་པར་དེ་
ལ་ལྟོས་ནས་དེ་ནི་ཕྲེང་བའི་གནས་བྱེད་ཅེས་བྱའོ། །འགལ་དོན་གྱི་གསལ་བྱེད་ནི རླུང་དང་བཅས་
ལ་ལྟས་ནས་ད་ན་ཕྲེང་བའ་གནས་བྱད་ཅས་
པའི་ཆར་འབབ་པའི་སྤྲིན་གྱིས་ལུས་མེད་འདོད་པའི་ཨ་ཝ་ལེ་པ་ངེས་པར་ཞེན་པའམ། དྲེགས་པ་
འཕེལ་བར་བྱེད་ཅིང༌།སྤྲིན་དེས་ལུས་ཀྱི་རྡུལ་བྱི་ཨ་ཝ་ལེ་པ་ཞེན་པ་སེལ་བར་བྱེད་དོ། །དེའི་བཤད་
69

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པ་ནི། ངག་འདིར་ནི་བྱེད་པ་པོར་ངག་འདིར་གྱུར་པ་སྤྲིན་གྱི་ཚོགས་དང༌།ལས་སུ་གྱུར་པ་ཨ་ཝ་ལེའི་
ཚིག་གིས་བྱ་བ་འགལ་བ་འཕེལ་བ་དང་། སེལ་བ་དག་སྦྱར་བ་དེ་ནི་འགལ་དོན་གྱི་གསལ་བྱེད་ཅེས་
པ་སྟེ། དེ་ལ་གསལ་བར་བྱེད་མཁན་ནི་སྤྲིན་དང་ཨ་ཝ་ལེ་བའོ། །དོན་གཅིག་པའི་གསལ་བྱེད་ནི
ཕྱོགས་ཞེས་པ་ཤར་ལ་སོགས་པ་སྟེ།དེ་རྣམས་ཀྱི་གོ་སྐབས་ནི་སྤངས་པ་ཉིད་དེ།ཕྲོགས་པ་ནི་བཀག་
པའོ། །བཟུང་བ་ནི་མི་སྣང་བར་བྱེད་པའོ། །བྲལ་བར་ཉེན་པ་བདག་གི་སྲོག་རྣམས་ལེན་པ་ནི།སྤྲིན་
མཐོང་བས་ཆགས་པས་ཉེན་ནས་འཆི་བར་བརྗོད་པ་སྟེ་ཕུལ་བྱུང་བརྗོད་པར་མངོན་། །དེ་བཤད་
པ་ནི། གང་གི་ཕྱིར་འདིར་སྤྲིན་གྱི་ཕྲེང་བ་བྱེད་པ་པོར་གྱུར་བའི་བྱ་བ་གསལ་བྱར་གྱུར་པར་གཅིག་པོ་
ཉིད་གསལ་བར་བྱེད་པ་ལ་སྒྲ་དུ་མ་ཕྲོགས་སོ །འཛིན་ནོ། །ལེན་ནོ། །ཞེས་བྱ་བའི་ཚིག་ཉེ་བར་
བླངས་པས་ན་དོན་གཅིག་སྤྲིན་གྱི་བྱ་བ་གསལ་བར་བྱེད་པ་དེའི་ཕྱིར་དོན་གཅིག་གི་གསལ་བྱེད་ཞེས་
བྱ་བའོ །སྦྱར་བའི་གསལ་བྱེད་ནི།སྤྲིན་དང་གླང་པོ་གཉིས་ལ་སྦྱར་བ་སྟེ།སྤྲིན་། དྲིའི་བཞོན་པ
རླུང་ཡིད་དུ་འོང་བ་དང་ལྡན་ཏེ། གླང་པོ་ཆེ་ནི་ཆང་གི་རང་བཞིན་གྱི་དྲི་ཐོབ་པའམ། སྤྲོ་བར་བྱེད་པ་
ཡིད་འཕྲོག་པ་ཡིན་ནོ །ཞེས་སྒྲ་སྦྱར་བ་སྟེ། བ་ཧའི་སྒྲས་གཞོན་པ་དང༌།ཐོབ་བྱེད་གཉིས་ཀ་ལ་
འཇུག་པས་། །སྤྲིན་དང་གླང་པོ་གཉིས་ཀའང་དཔངས་མཐོ་ཞིང་ཁ་དོག་སྔོ་བསངས་ཤིང་ཏ་མ
ལའི་འོད་དང་འདྲ་བ་ཅན་དོན་སྦྱར་བའོ །
དེ་ལྟར་འདྲ་བ་ལས་མཁའ་ལ་རྒྱུ་བ་དང་ས་ལ་རྒྱུ་བའི་ཁྱད་པར་ཡོད་དོ། །སྦྱོར་བ་དེ་བཤད་
པ་ནི་སྦྱོར་འདི་ནི་དྲིའི་འབབ་བྱེད་ཡིད་འོང་མཐོ་བ་ལ་སོགས་པའི་ཆོས་རྣམས་ཐ་དད་མིན་ཞིང
མཚུངས་པའི་སྤྲིན་དང་གླང་པོ་རྣམས་ཀྱང་གསལ་བྱེད་གྱུར་པའི་རྒྱུ་བའི་ལས་གཅིག་ཉིད་ཀྱིས་
འགྲེལ་བ་སྟེ། འདི་འདྲ་འདི་ནི་སྦྱར་བའི་རྒྱན་དང་ལྡན་ཕྱིར། སྦྱར་བའི་དོན་གྱི་གསལ་བྱེད་ཅེས་བྱ་
བའོ །གསུམ་པ་འདིར་མ་བཤད་པ་བསླབ་པའི་ཚུལ་ནི། བཤད་མ་ཐག་པའི་རྣམ་པ་འདི་ཉིད་ཅེས་
པ་། རྣམ་པར་རྟོག་པ་ནི་དབྱེ་བའི་ཕྱིར་རོ། །སྔ་མ་རྗེས་སུ་འགྲོ་བའམ། རྗེས་སུ་རྟོགས་པ་སྟེ། སྔ་
མས་དཔག་པ་ཞེས་པའི་ཐ་ཚིག་གོ།མཁས་པ་ནི་སྙན་ངག་མཁན་ནོ། །འདིའི་ཐད་དུ་འགྲེལ་བར
དཔེ་དང༌།རབ་རྟོག་དང་།འགོག་པའི་གསལ་བྱེད་གསུམ།དཔེར་བརྗོད་།།
70

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ལྔ་པ་བསྐོར་བའི་རྒྱན་ལ། མཚན་ཉིད་དབྱེ་བ་དང༌། བཅས་པ་ནི་དོན་བརྗོད་བྱ་བསྐོར་ཏེ།
ཡང་གསལ་བར་བྱས་པ་དང༌།ཚིག་སྒྲ་བསྐོར་བ་སླར་ཡང་བརྗོད་པ་དང༌།དོན་དང་ཚིག་གཉིས་ཀ་
བསྐོར་བ་ཞེས་པ་འདི་ལྟ་བུའི་མཚན་ཉིད་ཅན་གྱི་སྐོར་བའི་རྒྱན་གྱི་ཁྱད་པར་གསུམ་སྔོན་གྱི་མཁས་པ་
རྣམས་ཀྱིས་འདོད་། །དེ་ཡང་བཤད་མ་ཐག་པའི་གསལ་བྱེད་ཀྱི་རྒྱན་གྱི་གནས་ཏེ། ཡུལ་ཁོ་ན་ལ་
ཡིན་གྱི། གཞན་དུ་མ་ཡིན་། །དེས་ན་རྒྱན་འདི་དག་དོན་གྱི་སྒོ་ནས་ཐ་མི་དད་ཀྱི་སྦྱོར་བའི་སྒོ་ནས་
ཐ་དད་པ་ཙམ་མོ། །འོ་ན་དོན་དེ་གསལ་བྱེད་ཀྱིས་རྟོགས་ན་འདིས་ཅི་ཞིག་བྱ་ཞེ་ན། རྩོད་པ་དེ་ནི་
གསལ་བྱེད་དུའང་མཚུངས་ལ།མཁས་པ་རྣམས་ཀྱིས་སྦྱོར་བ་ཐ་དད་དུ་བྱས་པ་ཉིད་མ་ཡིན་པས་
སྐྱོན་མེད་། །ཁ་ཅིག་དོན་གཅིག་གསལ་བྱེད་ཀྱི་གནས་སུ་ཞེས་འཆད་ཅིང་ངག་གིས་དབྱུག་ཀྱང་
དེའི་རྗེས་སུ་འབྲང་ལ།འོ་ན་གཉིས་ཀྱིས་ཅི་བྱ་ཞེ་ན།དེར་ནི་དོན་ཁོ་ན་བསྐོར་བ་ཡིན་ཞིང་།འདིར་
ནི་ཚིག་དོན་གཉིས་ཀ་བསྐོར་བ་ཡིན་པས་འདི་དག་ཐ་དད་པ་ཉིད་ཡིན་ནོ་ཞེས་འཆད་དོ། །གཞན་དེ་
ལྟར་ན་དོན་བསྐོར་བ་ཁོ་ན་གསལ་བྱེད་ཀྱི་ཡུལ་ལ་འགྱུར་གྱི། གཞན་གཉིས་མ་ཡིན་པས་ལྟོས་
མཛད་པའི་གཞུང་དང་འགལ་ལོ་ཞེས་འཆད་དོ། །འདི་ནི་ཟློས་པའི་རྒྱན་ཞེས་ཀྱང་བྱ་སྟེ། ཚིག་དང་
དོན་འདྲ་བ་བཟླས་ཏེ་ཆོས་ཅན་ཐ་དད་ལ་སྦྱར་བ་ལ་སོགས་པའི་རྒྱུ་མཚན་གྱིས་ཟློས་པའི་སྐྱོན་མེད་
པའོ། །སྦྱོར་བ་གསུམ་དཔེར་བརྗོད་པ་ནི་དེ་གསུམ་དཔེར་བརྗོད་ན་ཀ་དམ་པ་ཞེས་པ་ནི་ཤིང་སྡོང་
བུའི་བྱེ་བྲག་མིན་ཞིང༌། ཀུ་ཊ་ཛ་ནི་དུག་ཉུང་གི་ཤིང་སྟེ། ཨུ་དག་མ་ནི་མེ་ཏོག་ཁ་འབུ་ལ་ཁང་བའོ། །
ཀན་ད་ལྱ་དང༌། ཀ་ཀུ་བྷ་ཡང་ཤིང་སྡོང་པོའི་བྱེ་བྲག་།འདི་ནི་དོན་བསྐོར་བ་སྟེ།རྣམ་པར་རྒྱས་པ་
དང་། རབ་ཏུ་གསལ་བ་དང་། རབ་ཏུ་ཕྱེ་བ་དང་། གྱེས་པ་རྣམས་ནི་རྒྱས་པའི་དོན་གཅིག་ཁོ་ན་རྣམ་
གྲངས་དུ་མས་ཡང་ཡང་དུ་གསལ་བར་བྱེད་པའི་ཕྱིར་། །སྒྲ་བསྐོར་བ་ནི། སྤྲིན་གྱི་འཕྲེང་བ་དབྱར་
བྱུང་བ་རྣམས་ཀྱིས་རྨ་བྱའི་ཚོགས་འདོད་ལྡན་བྱེད་ཅེས་སྒྲ་བཟླས་པའི་རྣམ་པར་གསལ་བར་བྱ་བའི་
ཆེད་དུ་བསྒྱུར་ཡང་དོན་ནི་རྨ་བྱའི་ཚོགས་རྣམས་སྒྲ་སྒྲོག་བྱེད་ཞེས་པ་སྟེ། དགའ་བས་སོ། །ཆུ་སྲིན་གྱི་
རྒྱལ་མཚན་ཅན་ནི་འདོད་པའི་ལྷ་སྟེ་བདུད་ཀྱི་རྒྱལ་བོ་དགའ་རབ་དབང་ཕྱུག་གོ །དེང་ཞེས་པ་ནི་
དབྱར་གྱིས་དུས་སུའོ། །ན་ཆུང་ནི་གཞོན་ནུ་མ་རྣམས་སོ། །འདིར་ཨུ་ད་ཀ་ན་ཐ་ཡ་ཏའི་སྒྲ་སྔ་མ་སྒྲ་
71

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྒྲོག་པ་ལ་འཇུག་ཅིང་ཕྱི་མ་འདོད་ཆགས་དང་ལྡན་པ་ལ་འཇུག་པས་སྒྲ་བསྐོར་ཡང་དོན་མི་འདྲ་བ་
རྗོད་པར་བྱེད་པའོ །གཉིས་ཀ་བསྐོར་བ་ནི་མི་མཐུན་ཕྱོགས་ཀུན་ལས་རྒྱལ་ནས་ནི་རིང་སྟེ་ད་ལྟ་
རྒྱལ་བོ་ཁྱོད་ཅེས་པའོ །རྒྱལ་བོ་ཁྱོད་ཀྱི་གྲིའི་ཚོགས་ཁྱོད་ཀྱི་རལ་གྲིའི་སོའི་ལམ་གྱིས་མཐོ་རིས་
ལྷའི་གནས་སུ་སོང་ཞེས་པ་ཤི་བ་ལ་སྙན་པར་བརྗོད་པའོ། ཡང་ན་ཁྱད་པར་དུ་འཕགས་པའི་བསྟོད་
པར། ཁྲོས་པས་གཡུལ་ངོར་གསོད་ན་ནི། །བདེ་བར་འགྲོ་ཞེས་རྒྱས་པ་ཟེར། །མགོན་པོ་ཁྱོད་ཀྱིས་
གནས་སྐབས་དེའི། །སེམས་ནི་ངན་འགྲོ་ཡིན་ཞེས་གསུངས། །ཞེས་པའི་ཕྱེད་སྔ་མ་དང་མཐུན་པར་
བྱས་པའོ། །འདི་ནི་བརྩེ་བར་བྱེད་པའི་ཚིག་དོན་གཉིས་ཀ་བསྐོར་བའོ །
དྲུག་པ་འགོག་པའི་རྒྱན་ལ་ཚུལ་དབྱེ་བ་དང་བཅས་པ་ནི།ཚུལ་གང་ཡང་རུང་བས་དགག་
པ་མེད་མ་འགྲོ་ཞེས་པ་ལ་སོགས་པ་རྗོད་པར་བྱེད་པ་ཞེས་པ་མཚན་ཉིད་རྗེས་སུ་བརྗོད་པ་སྟེ།
འགོག་པ་ཞེས་མཚོན་བྱ་སྒྲུབ་པ་ཡིན་ལ། དེས་སྐབས་འགའ་ཞིག་ཏུ་སྙན་ངག་མཛེས་པར་རྒྱན་དུ་
འགྱུར་རོ །དེ་ཡང་དགག་བྱ་འདས་མ་འོངས་ད་ལྟར་གསུམ་གྱི་དུས་ལ་ལྟོས་ནས་རེ་ཞིག་བྱུང་བ་དང༌།
འབྱུང་འགྱུར་དང་། ད་ལྟར་བ་འགོག་པ་སྟེ།རྣམ་པ་གསུམ་མོ། །གསུམ་དུ་ཕྱེ་བ་དེ་ནས་འགོག་པ་
ནི་ཡང་དགག་སྤང་བར་བྱ་བ་མཐའ་ཡས་པའི་ཕྱིར་ན་དབྱེ་བ་མཐའ་ཡས་སོ། །དབྱེ་བ་ཉེར་གསུམ་
བརྗོད་པ་ལ། དང་པོ་ནི།ལུས་མེད་འདོད་པའི་ལྷ་ཡིས་ནི།ཤིན་ཏུ་འཇམ་པའི་མེ་ཏོག་གི་རང་བཞིན་
གྱི་མདའ་ཤིན་ཏུ་མྱུར་བ་ལྔས་འགྲོ་བ་ཀུན་ལ་རྒྱལ་བར་གྱུར་ཞེས་པ་མི་སྲིད་དེ།རྒྱུ་དེ་ལས་འབྲས་བུ་
དེ་འདྲ་མི་རིགས་ཞེས་པ་དགག་བྱའོ། །དེ་འགོག་པ་ནི་ཡང་ན་དེ་འདྲ་སྲིད་རུང་དངོས་པོ་རྣམས་
ཀྱི་ནུས་པ་རྣམ་པར་བཀྲ་ཞིང་བསམ་གྱིས་མི་ཁྱབ་པས་ན་འདོད་པ་དང༌། མདའ་རྣམས་ཀྱི་ནུས་པ་
ཡང་དེ་ལྟ་བུར་འགྱུར་རོ། །སྦྱོར་བ་དེའི་བཤད་པ་དང་། མིང་འགོད་པ་ནི་ཞེས་པ་བརྗོད་མ་ཐག་པའི་
དཔེར་བརྗོད་འདིར་ནི་གང་གིས་ཕྱིར་རྒྱུ་མེ་ཏོག་གི་མདའ་ལྔ་ལས་མེད་པ་ལ་སོགས་པའི་སྟོབས་
ལས་ལུས་མེད་རྒྱས་ཏེ་སྲིད་པ་གསུམ་པོ་ལས་རྒྱལ་ཞིང་དབང་དུ་བྱེད་པ་མི་རིགས་སྙམ་པའི་བློ་འདི་
ལྟ་བུའི་རྣམ་པར་གྱུར་ཟིན་པའི་དགག་བྱ་དེ་དངོས་པོའི་ནུས་པ་སྣ་ཚོགས་མཐོང་བའི་རྒྱུའི་སྟོབས་
ལས་བཀག་པ་དེའི་ཕྱིར་རྣམ་པ་འདི་འདྲ་དེ་ནི་བྱུང་བ་འགོག་པ་ཞེས་བྱ་བ་སྟེ།བྱུང་བའི་དུས་ལ་ལྟོས་
72

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ།
པའོ།།
གཉིས་པ་ནི། ཀྱེ་སྙན་སྒྲོག་མ་ཞེས་དགའ་མ་ལ་བོས་པའོ། །ཅིའི་ཕྱིར་རྣ་བ་ལ་རྣ་རྒྱན་
ཨུཏྤལ་ལ་འཇུག་སྟེ། དེ་དོན་མེད་པ་སྟེ་མིག་ཟུར་གྱིས་དེའི་བྱ་བ་གྲུབ་པའི་ཕྱིར་རོ། །ཞེས་སྟོན་པ་རྣ་
རྒྱན་གྱི་ཨུཏྤལའི་ལས་འདི་ལ་མིག་ཟུར་ཏེ་མིག་གི་མཐའ་ཡོངས་སུ་རྫོགས་ཤིང་ནུས་པ་ཡིན་པ་ལ་
ནུས་པ་ལ་མ་ཡིན་པར་སེམས་སམ་ཅི་ཞེས་པའོ །འདིར་དགའ་བས་འགའ་ཞིག་ཨུཏྤལ་མེ་ཏོག་གི་
བྱེ་བྲག་དཀར་མིན་ཏེ།སྔོན་པོ་རང་གི་རྣ་བར་རྒྱན་དུ་བྱེད་པ་ལས་སྐྱེས་པས་དེ་ལྟར་ངོ་བསྟོད་ཀྱིས་མ་
བྱེད་ཅེས་འགོག་པར་བྱེད་པ་འདི་ནི་ད་ལྟར་འཇུག་བཞིན་པའམ། མངོན་འགྱུར་འགོག་པ་སྟེ།
དགག་པ་བྱ་ནི་རྣ་བར་ཨུཏྤལ་ལ་འཇོག་པའོ། །གསུམ་པ་ནི། ཀྱེ་ཇོ་བོའི་ཡིད་འོང་ཞེས་བོས་ནས།
ཁྱེད་ལ་ཁོ་མོ་བདེན་ཞིང་ངེས་པར་འོག་ནས་འབྱུང་བ་འདི་སྨྲའོ། །དེ་ཅི་ཞེ་ན། གཞན་དགྲ་ཟླའི་བུད་
མེད་དང་བཙུམ་པ་ན་སྟེ། ཁ་སྤྲད་པ་ལས་འཕོས་ཤིང་བྱུང་བའི་རྒྱ་སྐྱེགས་ལྟར་དམར་བའམ། ཆགས་
པའི་མིག་བྱེད་པར་གྱུར་པས་བྱེད་པ་པོ་ཁྱོད་ཀྱི་ལས་སུ་གྱུར་པ་དག་མཐོང་བར་འགྱུར་བ་མ་ལགས་ཏེ།
དེ་ལྟར་ཕན་ཚུན་བྱེད་པ་ཁོ་མོས་མི་བཟོད་པས་དེའི་ཚེ་ཁོ་ན་འཆི་ཞིང་བལྟ་བྱ་མེད་པར་འགྱུར་བས་
སོ། །དེ་བཤད་པ་ནི། གང་གི་ཕྱིར་ཁེངས་པ་དང་ལྡན་པས་ནམ་ཞིག་སྟ་རེས་འགའ་ཡང་མཛའ་བོ་
འདིས་གནོད་པ་འབྱུང་བའི་དོགས་པ་ཡོད་པས་དེ་ལྟ་བུ་དེ་ནི་དགག་བྱ་མ་འོངས་པའི་མཐོང་བར་
འགྱུར་བ་ལ་སོགས་པ་འགོག་པའི་ཕྱིར་མ་འོངས་པའམ། འབྱུང་འགྱུར་འགོག་པ་ཞེས་བྱའོ། །འདིར་
དགོངས་པའི་རྒྱན་གྱིས་མཛའ་བོ་བུད་མེད་གཞན་དང་རྩེ་བའང་དགག་བྱ་ཡིན་ནོ། །བཞི་པ་ནི། ཀྱེ་
ལུས་ཕྲ་མ་མཛེས་མ་ཞེས་བོས་ནས་ཁྱོད་ཀྱི་ཡན་ལག་རྐང་ལག་ལ་སོགས་པ་རྣམས་འཇམ་པ་ཉིད་དུ་
གྲགས་པ་ནི་རྫུན་ཉིད་དོ། །དེའི་རྒྱུ་མཚན་ནི་གལ་ཏེ་ཞེས་པ་སྟེ།གློ་བུར་ནི།རྒྱུ་མེད་དམ།སྐབས་མ་
ཡིན་པའི་ཕྱིར་རོ །ཅི་ལ་གདུང་ནི། གདུང་བར་མི་རིགས་ཞེས་པའི་དོན་། །ཚིག་སྦྱོར་འདིར་ནི་
འདོད་ལྡན་འགའ་ཞིག་གི་འཇམ་པ་དེ་དང༌། འགལ་བའི་ཆོས་གདུང་བྱེད་ཀྱིས་དགག་བྱ་འཇམ་པ་
འགོག་པ་ཆེན་པོ་ཡན་ལག་གིས་ཆོས་འཇམ་པ་འགོག་པས་ན་ཆོས་འགོག་པ་ཞེས་བྱ་བས་སོ། །ལྔ་པ་
ནི་བརྗོད་པར་འདོད་པའི་མཛེས་མ་དེ་ནི་ཞེས་ཏེ ཅི་ལ་སྐྱེས་ཏེ་སྐྱེ་བར་རིགས་པ་མ་ཡིན་ནོ། །དེ་
73

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཅིའི་ཕྱིར་ཞེ་ན།དེར་ནི་སྟེ་མཛེས་མ་དེ་ལ་འོད་ཙམ་གཡོ་བའི་ཆོས་མཐོང་བར་གྱུར་གྱི་འོད་ཀྱི་རྟེན་
མཛེས་མ་མཐོང་བ་མ་ཡིན་པས་ན་གཞི་མ་གྲུབ་པ་ལ་ཁྱད་པར་དཔྱོད་པ་མི་འཐད་པས་སོ །འདི་ནི་
ཕུལ་བྱུང་གི་རྒྱན་ཡང་ཡིན་། །དེའི་བཤད་པ་ནི། གང་གི་ཕྱིར་ཚིག་སྦྱོར་འདིར་གཟུགས་ཁ་དོག་
དང་དབྱིབས་ཀྱི་བདག་ཉིད་ཤིན་ཏུ་ངོ་མཚར་བ་ཤིན་ཏུ་ཁྱད་པར་དུ་འཕགས་པ་བརྗོད་པར་འདོད་
པས་འོད་ཀྱི་མིང་ཅན་ཆོས་ཁས་བླངས་ཤིང་མ་བཀག་པར་དེའི་རྟེན་ཆོས་མཛེས་མ་མཐོང་ཞེས་ངོ་
བསྟོད་དུ་ཕུལ་བྱུང་གི་རྒྱན་གྱིས་འགོག་པའི་ཕྱིར།དེ་ལྟ་བུ་འདི་ནི་ཆོས་ཅན་འགོག་པ་ཞེས་བྱ་བའོ། །
དྲུག་པ་ནི། །ཀྱེ་གཏུམ་མོ་ཁྱོད་ཀྱིས་ཁྲོས་པས་མིག་དམར་བ་དང༌།མཆུ་གཡོ་ཞིང་ཁོང་ཁྲོ་བའི་རྗེས་
སུ་མཐུན་པ་དང་སྨིན་མ་འཁྱོག་པས་ཞེ་སྡང་སྐྱེས་པ་ལྟ་བུར་སྣང་མོད། དེ་ལྟར་ན་ཡང་བདག་ལ་སྐྱོན་
A-R
མེད་པས་འཇིགས་པ་མེད་དོ། །གང་གི་ཕྱིར་ཚིག་སྦྱོར་འདིར་ནི་མཛའ་བོ་སྐྱོན་སྤོངས་པ་ལ་མཁས་པ་
ཡིན་ཞེས་།འདི་འདྲ་འདི་ནི་དགག་བྱ་རྒྱུ་འགོག་པའི་མིང་ཅན་ནོ། །བདུན་པ་ནི། མཆོག་ཏུ་མཛའ་
བོ་བདག་པོ་ཐག་རིང་པོར་སོང་བ་དང་།སྤྲིན་ཕན་ཚུན་ཡར་མར་དུ་བགྲོད་ཅིང་རྒྱུག་པ་འདི་འོངས་པ་
དང༌། ཤིང་གི་བྱེ་བྲག་ནི་ཙུ་ལ་ཡང་རྒྱས་ཤིང་སྙེ་མའི་དྲ་བའི་རལ་བ་ཅན་དུ་མཐོང་བས་ན་ཆགས་པ་
དྲག་པོས་འཆི་བའི་ཚོགས་ཀྱང་བདག་ཤི་བ་མིན་པ་འདི་ཅི་ཡིན་ཏེ།ཡུན་རིང་པོར་སྡུག་བསྔལ་དུ་
གྱུར་ཅིང་གདུངས་སོ་ཞེས་བཤད་པར། འཆི་བ་དེའི་སྤྲིན་གྱི་བགྲོད་པ་མི་བཟད་པ་ཤིན་ཏུ་བཟོད་
པར་དཀའ་བ་དང་ནི་ཙུ་ལ་རྒྱས་པ་དང་། མཛའ་བོ་དང་བྲལ་བ་རྣམས་བཀོད་ནས་རྒྱུ་ཡོད་ཀྱང་
འབྲས་བུ་འཆི་བ་ཟློག་པའི་ཕྱིར་འཆི་བ་ཞེས་པའི་འབྲས་བུ་འགོག་པའོ །བརྒྱད་པ་ནི། གལ་ཏེ་ཞེས་ཏེ།
འདིའི་དགག་བྱ་མཛའ་བོའི་བགྲོད་པ་ཡིན་ཞིང་།ཁྲོ་བས་འགོག་པའི་བར་དགུ་ལ་ཡང་དེ་དང་འདྲའོ །
མཛའ་བོ་གཤེགས་ངེས་ན་མྱུར་དུ་གཤེགས་པར་མཛོད། ཁྱོད་སོང་བ་ན་བདག་ལ་གདུང་བ་མི་
འབྱུང་སྟེ། མྱུར་དུ་འཆི་བས་སོ །བདག་འཆི་བའི་དངོས་པོ་འདི་ལ་རྣམ་པ་གཞན་སྲིད་དམ་སྙམ་
པའི་དོགས་པ་བྱ་མི་འཚལ་གྱི་འདི་ནི་ངེས་སོ། །དེ་བཤད་ཅེས་པ་དེ་ནི་འགོག་བྱེད་རྗེས་གནང་
གཤེགས་པར་མཛོད་ཞེས་པའི་སྒོ་ནས་འགོག་པའོ། །ཇི་ལྟ་བུས་ཞེ་ན།དགའ་མ་རང་ཉིད་འཆི་བ་
གསལ་བར་བྱེད་པས་སོ། །དེས་ན་དེ་ནི་རྗེས་སྣང་གིས་འགོག་པ་ཞེས་བྱ་བར་བརྗོད་། །དགུ་པ་ནི
74

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
མཛའ་བོ་ཁྱོད་ཕྱིན་ན་ཁྱོད་ཀྱིས་ནོར་མང་པོ་རྙེད་ཅིང་ལམ་དུ་ཡང་གནོད་པ་མེད་པས་བདེ་ཞིང་ནོར་
རྙེད་པ་སྲུང་བར་བྱེད་པས་དགེ་མོད་ཀྱི་ཁྱོད་དང་བྲལ་བ་ལས་ངེས་པར་འཆི་བས་ན་བདག་གི་སྲོག་
ལ་ཡང་ཐེ་ཚོམ་མེད་ཅེས་པས་ཚུལ་བརྗོད་དེ། དེ་ལྟ་བུར་འགྱུར་བས་འོན་ཀྱང་ཁྱོད་མ་འགྲོ་ཞིག་ཅེས་
པར་ཁོ་མོ་འདོད་དོ། །དེ་འཆད་པ་མཛའ་བོ་འགྲོ་བ་ལ་སྦྱོར་ཞིང་མཐུན་པའི་རྒྱུ་ནོར་རྙེད་པ་ལ་སོགས་
པ་བཤད་ནས་འགོག་བྱེད་དབང་ཆེ་ཉིད་ཀྱིས་མཛའ་བོ་འགྲོ་བ་དེ་འགོག་པ་ནི་དབང་གིས་འགོག་
པའོ །བཅུ་པ་ནི། ཁོ་མོ་ནི་གསོན་དུ་རེ་བའི་བསམ་པ་སྟོབས་དང་ལྡན་གྱི་ནོར་འདོད་པའི་བསམ་པ་
སྟོབས་དང་ལྡན་པ་མ་ཡིན་པས་ནོར་བས་གསོན་པ་དགའ་ཞིང་། ཁྱོད་ཕྱིན་ན། འཆི་བ་འདི་ལ་ཁྱོད་
གཤེགས་སམ། བཞུགས་སམ། ཁྱོད་ཤེས། ཁོ་མོས་རང་གི་གནས་སྐབས་ཏེ་བསམ་པ་སྨོས་ཤིང་
རིག་པར་བྱ་བ་ལགས་སོ། །
དེའི་བཤད་པ་ནི། གང་གི་ཕྱིར་སྦྱོར་བ་འདིར་བུད་མེད་ཆགས་ལྡན་མས་མ་གུས་བཞིན་དུ་
ཚིག་འགྲོའམ། སྡོད་ཅེས་སྦྱར་བས་ན་མ་གུས་པས་འགོག་པའོ །བཅུ་གཅིག་པ་ནི། ཀྱེ་མཛའ་བོ་
ཁྱོད་གཤེགས་ངེས་ན་བཞུད་ཅིང་།ཅི་ལ་བཞུགས་ཞེས་པའི་དོན་ནོ། །ཁྱོད་ཀྱི་ལམ་ནི་ཤིས་པར་ཏེ།
བདེ་ལེགས་དང་ལྡན་པར་གྱུར་ཅིག །ཁོ་མོ་ཁྱོད་དང་བྲལ་བས་ཤི་ཡང་ཡུལ་གང་དུ་ཁྱོད་གཤེགས་
པའི་ཡུལ་དེར་བྲལ་བའི་གདོན་གྱིས་གསོན་པ་འཕྲོག་པ་བདག་སྐྱེ་བར་གྱུར་ཅིག །ཀྱང་ནི་ཁྱོད་དེར་
གཤེགས་པར་མ་ཟད་པའོ།།དེའི་བཤད་པ་ནི་གང་གི་ཕྱིར་དེ་ལྟར་ཤིས་པ་བརྗོད་པ་འདོད་པ་ལ་སྨོན་
པའི་ལམ་གྱི་སྒོ་ནས་རང་གི་གནས་སྐབས་འཆི་བ་མཛའ་བོ་བགྲོད་པའི་ཅན་གསལ་ཞིང་ཟོལ་དང་
བཅས་པས་རིག་པར་བྱེད་པས་བདག་པོའི་འགྲོ་བ་འགོག་པ་ནི་ཤིས་བརྗོད་ཀྱིས་འགོག་པའོ །བཅུ་
གཉིས་པ་ནི། གལ་ཏེ་བདག་ཁྱོད་འགྲོ་བ་བདེན་པ་ཉིད་མིན་ན་དགའ་མ་གཞན་ལས་འགའ་ཞིག་
ཚོལ་ཅིག །བདག་ནི་ཁྱོད་དང་བྲལ་བས་གླགས་འཚོལ་བའི་འཆི་བས་དུས་དེ་རིང་ཉིད་དུ་འཆི་བས་
ན་ཁྱོད་ལ་ཕན་མི་ཐོགས་སོ།།དེའི་བཤད་པ་ནི།གང་གི་ཕྱིར་རྗེས་སུ་ཆགས་མའི་དབང་གྱུར་པས་
བདག་པོ་འགྲོ་བ་འགོག་ཅིང༌།ཚིག་རྩུབ་ལྟོས་པ་མེད་པ་སྔོན་དུ་འགྲོ་བ་ཅན་དུ་འགོག་པ་ནི།རྩུབ་
མོས་འགོག་པའོ། །བཅུ་གསུམ་པ་ནི། མཛའ་གལ་ཏེ་གཤེགས་ན་མ་འགོར་བར་མྱུར་དུ་བཞུད་
75

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཅིག།དེ་ལྟ་མིན་ན་ཕྱི་ནས་འབྲལ་བར་འགྱུར་བའི་གདུང་བས་ཁོ་མོ་ཤི་བའི་གཉེན་མདུན་རྣམས།ཤི
བའི་མྱ་ངན་གྱིས་འཁྲུགས་པའི་དུ་བའི་ཆོ་ག་ཁྱོད་རང་འགྲོ་བའི་གེགས་སུ་གྱུར་པ་ཁྱོད་ཀྱི་རྣ་བར་འོང་
བས་དེ་མ་བྱུང་བ་ལ་སོང་ཞིག་ཞེས་པའོ། །
དེ་འཆད་པ་གང་གིས་ཕྱིར་སྦྱོར་བ་འདིར་མཐའ་གཅིག་ཏུ་སྟེ།ཤིན་ཏུ་ཆགས་མ་བུད་མེད་
ཀྱིས་འགྲོ་བའི་གྲོགས་བྱེད་པ་སྐད་ཟེར་བས་བདག་པོ་འགྲོ་བ་འགོག་པ་འདི་ནི་གྲོགས་ཀྱིས་འགོག་
པའོ། །བཅུ་བཞི་པ་ནི ཀྱེ་མཛའ་བོ་མཆོག་ཁྱོད་དགྱེས་པའི་ཚིག་བཞུད་ཞེས་བརྗོད་པར་འདོད་ཀྱང་
ཁོ་མོ་རང་དགའ་བར་བྱེད་པའི་ཚིག་མ་འགྲོ་ཞེས་པ་མི་འདོད་བཞིན་དུ་ཁ་ནས་བྱུང་བ་ལ་བདག་ཅི་
བྱེད་དེ།ང་ལ་ཁྱོད་མི་དགའ་བར་བྱེད་པའི་སྐྱོན་ཅི་ཡང་མེད་། །ཞེས་པའི་དོན་ནོ། །དེ་འཆད་པ་མི་
འདོད་པའི་དངོས་པོ་མཛའ་འགྲོ་བ་ལ་དེ་འགྲུབ་པའི་ཆེད་དུ་འབད་པ་བྱས་པ་ལ། དེའི་འབྲས་བུ་
མ་འགྲོ་ཞེས་ཕྱིན་ཅི་ལོག་ཏུ་འདོད་པའི་དངོས་པོ་བརྗོད་པ་སྐྱེས་པས་ན་འབད་པ་དེ་དོན་མེད་དུ་
བསྟན་པའི་ཕྱིར་ན་ཚིག་སྦྱོར་འདི་ནི་འབད་པས་འགོག་པའོ། །བཅོ་ལྔ་པ་ནི།མཛའ་བོས་དཀའ་ཐུབ་
ཀྱི་ནགས་སུ་འགྲོ་བས་གེགས་མ་བྱེད་ཅེས་སྨྲས་པ་ན། མཛའ་བོ་ལ་ཁྱོད་ཀྱིས་འགྲོ་བ་སྨྲོས ཞེས་པ་
སྟེ། ཁྱོད་ཀྱི་ཡུལ་ཅན་གྱི་མཛའ་བོའམ་དགའ་བ་ཉིད་ལ་མཛའ་བོ་ཁྱོད་ཀྱི་འགྲོ་བ་སྨྲོས་ཤིག་སྟེ། ཁོ་
མོ་ལ་སྨྲས་པ་ལ་དོན་མེད་། །མཛའ་བོ་དེ་ཇི་ལྟ་བུ་ཞེ་ན།སྐད་ཅིག་ཙམ་ཁྱོད་ལ་ལྟ་བའི་གེགས་བྱེད་
པའི་མི་མ་སྨོད་པ་ལ་ཡང་
པའི་རྫི་མ་སྐྱོད་པ་ལ་ཡང་འདིས་བདག་གི་འདོད་པ་འགྲུབ་པ་ལ་གེགས་བྱས་སོ་ཞེས་ཁྲོ་བར་བྱེད་
པའོ །དེ་ལ་སྨྲ་དགོས་པའི་རྒྱུ་མཚན་ཅི་ཞེ་ན། བདག་ནི་མཛའ་བོ་དེའི་འདོད་པ་གང་ཡིན་པ་དེ་
འདོད་ཀྱི།ང་ནི་རང་དབང་ཅན་མ་ཡིན་པས་ཁྱོད་ལ་རིག་པར་བྱ།མཛའ་བོ་ཉིད་ལ་གོ་བར་གྱིས་ཤིག
མཛའ་བོ་དང་སུས་ང་རྣམ་པ་གཞན་དུ་བྱེད་པར་ནུས་ཞེས་སེམས་སོ། །དེ་འཆད་པ་འདི་གཞན་དབང་
གི་འགོག་པའི་ཡིན་པ་གང་གི་ཕྱིར་མཛའ་བའམ། དགའ་བའི་གཞན་དབང་དུ་གྱུར་པའི་དགའ་མ་
དེས་དེ་ལྟར་བདག་མཛའ་བས་བཙུན་ནས་ཁྱོད་གཏོང་བའི་དབང་མེད་དེ། བྱང་ཆུབ་སེམས་དཔའ་
རྣམས་ཐུགས་རྗེའི་གཞན་དབང་གིས་སེམས་ཅན་གྱི་དོན་ལ་མི་འཇུག་པའི་དབང་མེད་པ་བཞིན་ཞེས་
མཛའ་བོ་འགྲོ་བ་འགོག་པའི་དོན་འདི་གསལ་བའམ། སྟོན་པར་བྱེད་པས་དེའི་ཕྱིར་གཞན་དབང་གི་
76

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
འགོག་པའོ། །བཅུ་དྲུག་པ་ནི། ཀྱེ་མགོན་པོ་ཁྱོད་སོང་བའི་འབྲལ་བ་བཟོད་པར་བགྱི་ཡིས། མིག་
སྨན་གང་གི་ཁོ་མོའི་མིག་ལ་བསྒོས་པས་བདག་ལ་འདོད་པས་སྣུན་དུ་མི་མཐོང་བའི་མཐོང་བྱ་མ་
ཡིན་པའི་མིག་སྨན་ཁྱོད་ཀྱིས་བདག་ལ་སྩོལ་ཅིག །དེ་གསལ་བར་བྱེད་པ་འཚོ་སྟེ།སྲོག་གནས་པའི་
ཐབས་སྦྱིན་དཀའ་བ་ཇི་སྐད་བཤད་པའི་མིག་སྨན་སློང་བ་བཀོད་ནས།མཛའ་བོའི་གནས་སྐབས་ཏེ།
འགྲོ་བ་འགོག་པ་འདི་འདྲའི་ཚིག་སྦྱོར་ནི་ཐབས་ཀྱིས་འགོག་པ་ཞེས་བྱ་བར་མཁས་པ་རྣམས་ཀྱིས་
བརྗོད་དོ། །བཅུ་བདུན་པ། ཀྱེ་ཇོ་བོའམ། ཡིད་འོང་ཁྱོད་ཀྱི་ཁ་ནས་བདག་འགྲོ་ཞེས་པ་བྱུང་བས་ན།
དེ་འདྲ་བརྗོད་ཕོད་པའི་ཕྱིར་མཛའ་བོ་དམན་ཞིང་སྙིང་རིང་བ་ཁྱོད་ཀྱིས་ད་མ་བྱིན་པར་བསྡད་ན་ཡང་
བདག་ལ་དགོས་པའམ་བྱ་བ་ཅི་ཡོད་།ད་ཁྱོད་བསྡད་པ་དང་སོང་བ་མཉམ་མོ་ཞེས་པའི་དོན་ནོ། །
དེ་རྣམ་པར་འབྱེད་པ་གང་གི་ཕྱིར་མཛའ་བ་རྒྱས་ཤིང་ཆེ་བས་མ་བསྡམས་པའི་བདག་ཉིད་ཅན་གྱི་
དགའ་མས་ཁྲོ་བའམ།ཉེས་རྩོམ་ཞེས་པ་ཁྲོ་བའི་རྣམ་འགྱུར་གྱིས་མཛའ་བོ་འགྲོ་བར་རྩོམ་པ་བྱ་བར་
བསམ་པ་འགོག་པའི་ཕྱིར་ཚིག་གི་འཕྲེང་བ་འདི་ནི་འགོག་བྱེད་ཁྲོ་བས་འགོག་པའོ །བཅོ་བརྒྱད་པ་ནི།
བུད་མེད་རྣམས་ཀྱིས་མ་སྨོས་ཤིང༌།བུ་མོས་རྣ་བ་ལ་རྣ་རྒྱན་དུ་མ་བྱས་ལ་ཆང་ལ་མ་བཏབ་པར་ཁྱོད་
ཀྱི་དགྲ་ཁྱོད་ཀྱི་དཔུང་གིས་བསད་པས་དཔུང་རྣམས་ཀྱི་རྫིང་སྟོང་བ་རྣམས་སུ་ཨུཏྤལ་ཟེགས་ཤིང་
རྙིང་པས་ན་ཨུཏྤལ་ལ་སྔོན་པོ་དགོས་པ་མེད་པར་གྱུར་ཏོ། །དེའི་དགོངས་པའི་རྒྱན་ནི། དགྲའི་ཡུལ་
སྟོང་བར་བྱས་ཞེས་རྒྱལ་བོའི་དགྲ་ལས་རྒྱལ་བ་ལ་བསྟོད་པའོ། །དེའི་དོན་བཤད་པ་ནི། ཨུཏྤལ་ནི་
ཡུལ་ལ་མྱ་ངན་ཞེས་པའི་སྐད་དོད་ལ་མི་འགྲིག་པས། སྙིང་རྗེ་དང་བཅས་པ་ལྟ་བུ་སྟེ ཨུཏྤལ་སེམས་
མེད་ལ་དངོས་སུ་སྙིང་རྗེ་བ་མེད་པས་ན་ལྟར་ཞེས་པའོ །ཨུཏྤལ་དེ་ལ་འོས་པའི་ལུས་པ་སྣོམ་པ་ལ་
སོགས་པ་གསུམ་དགག་བྱ་ཡིན་པ་དེ་ཟློག་ཅིང་བཀག་ནས་མྱ་ངན་འོས་པ་སྙིང་རྗེའི་བཞིའི་སྐབས་
འཆད་པའི་ཕྱིར་འདི་འདྲ་བ་འདི་ནི་སྙིང་རྗེས་འགོག་པ་ཞེས་བྱ་བའོ། །བཅུ་དགུ་པ་ནི། དོན་ནོར་
འགའ་ཡང་ཚོགས་པར་མ་བྱས་ཤིང་མ་བསགས་ལ། རིག་པ་བསླབས་དང་རྟོག་པ་བརྡ་སྤྲོད་དང༌།
ངེས་ཚིག་སྐར་རྩིས་སྡེབ་སྦྱོར་ཏེ། །དེ་རྣམས་རིག་བྱེད་ཡན་ལག་དྲུག །ཞེས་པ་ལྟ་བུ་དང༌།དམ་པའི་
ཆོས་མངོན་པ་ལ་སོགས་པ་འགའ་ཡང་མ་བསྒྲུབས་ཏེ། །ཤེས་པར་མ་བྱས་ཤིང་དཀའ་ཐུབ་ཆོས་
77

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འགའ་ཡང་མ་སྤྱད་པར་ལང་ཚོ་ཀུན་འདས་པས་ན། སྐྱེས་བུའི་དོན་ལ་ཁོ་བོ་མ་གྲུབ་པའི་སྐྱེ་བས་ཅི་
བྱ་སྟེ། བདག་ཉིད་ཀྱིས་བདག་ཉིད་བསླུས་པ་དང༌། དཀའ་ཐུབ་སྤྱད་པ་འགོག་པ་མེད་པ་ལ་འགྱོད་
པ་རྗེས་སུ་གདུང་བ་གཙོ་བོ་སྟེ་ལྷག་པར་སྐྱེས་པར་སྟོན་པའི་ཕྱིར་ན་འགོག་བྱེད་འགྱོད་པས་འགོག་
པའོ། །ཉི་བ་ནི་ཅི་མཐོང་བཞིན་པ་འདི་སྟོན་ཀའི་སྤྲིན་ཡིན་ནམ།འོན་ཏེ་ངང་བ་དཀར་པོའི་ཚོགས་
ཡིན་ཞེས་ཐེ་ཚོམ་ཟ་བ་ནི་དགག་བྱའོ །དེ་འགོག་པ་རྐང་གདུབ་ཀྱི་སྒྲ་འདྲ་བ་སིལ་སིལ་གྲགས་པས་
ན་སྤྲིན་མིན་གྱི་ངང་བ་ཉིད་དོ། །དེ་འཆད་པ་ཆོས་གང་གིས་ཕྱིར་ཆོས་རྐང་གདུབ་ཀྱི་སྒྲ་འདྲ་བར་གྲག་
པ་ངང་བ་ལ་མེད་ཅིང་རྙེད་སླ་བ་སྤྲིན་ལ་མ་རེག་ཅིང་མི་སྲིད་པས་དགག་བྱ་ཐེ་ཚོམ་སྤྲིན་ནམ། ངང་བ་
ཡིན་སྙམ་པ་ཟློག་པའི་ཚིག་གིས་སྦྱོར་བ་འདི་ནི་ཐེ་ཚོམ་འགོག་པའོ། །ཉི་ཤུ་རྩ་གཅིག་པ་ནི། མཛེས་
པ་འོད་ཀྱི་གཏོང་བ་ཟླ་བ་ཁྱད་པར་འཕགས་པ་
མ་ཁྱོད་ཀྱི་གདོང་བ་ཟླ་བ་ཁྱད་པར་དུ་འཕགས་པ་འདི་ཡོད་བཞིན་པ་ལ་དེ་ལས་གཞན་པའི་ཟླ་བར་
སྣང་ལ་ཡོད་པས་ཅི་བྱ་སྟེ་དགོས་པ་མེད་དོ། །ཟླ་བའི་ཆོས་གཉིས་ཀ་ལ་སྦྱར་བ་ནི། གདོང་བ་ནི
མཐའ་གཅིག་ཏུ་དགའ་བར་བྱེད་པས་དང༌།རི་བོང་ཅན་ནི་བདུད་རྩིའི་རང་བཞིན་ཅན་ཡིན་པས
བདུད་རྩིའི་བདག་ཉིད་ཅན་ཏེ། གདོང་བ་པདྨ་དང་འདྲ་བས་དེ་ལ་སྡང་བ་དང་། ཟླ་བ་ནི་པདྨ་ཟུམ་
པར་བྱེད་པས་དེ་ལ་སྡང་བ་ཡིན་ལ། གདོང་བ་ནི། སྣུམ་པའི་ཏཱ་ར་ཀ་ཞེས་པ་མིག་འབྲས་མིག་གི
དབུས་ཀྱི་ཆ་ཅན་དང༌། ཟླ་བ་ནི། སྣུམ་པའི་ཏཱ་ར་ཀ་སྐར་མ་ལ་སོགས་པས་སྐོར་བ་ཅན་ལ་སྐར་
འབྲས་ཅན་ཞེས་ཉན་ཐོས་ལྟར་རྒྱ་སྐད་གཅིག་པ་ལ་བོད་སྐད་གཉིས་མཛད་པའོ། །དེ་གསུམ་ཀ་ཡང་
སྒྲ་སྦྱར་བའོ། །དེ་འཆད་པ། ཕལ་བའི་ཆོས་ཏེ། ཕལ་བ་བཏགས་པའི་ཟླ་བ་གདོང་བ་ལ་བརྟེན་
པའམ། འཇུག་པར་གཙོ་བོའི་ཟླ་བ་དེ་དང་མཚུངས་ཤིང༌།ཐུན་མོང་བའི་ཡོན་ཏན་བདུད་རྩིའི་བདག་
ཉིད་སོགས་གསུམ་བསྟན་ན། ཟླ་བ་གཞན་གྱིས་ཅི་ཞེས་གཙོ་བོའི་ཟླ་བ་འགོག་པའི་རྣམ་པ་དེ་ལྟ་བུ་
ནི་སྦྱར་བའི་འགོག་པའོ །ཉི་ཤུ་རྩ་གཉིས་པ་ནི།རྒྱལ་བོ་ཁྱོད་ཀྱི་རྣམ་གནོན་དཔའ་བ་ཉིད་ལ་སོགས་
པ་ནི་འགྲོ་བ་ཐམས་ཅད་ཟིལ་གྱིས་མནན་ཡང་ཚིམ་པ་མེད་པ་འདི་མཚར་ཞིང་རྨད་དུ་བྱུང་ངོ་ཞེས་པ་
དགག་བྱ་སྟེ། དེ་འགོག་པ་ཡང་ན་མཚར་བ་ཅི་ཡོད་དེ། སྲེག་བྱ་ཟ་བ་མེད་འབར་བ་རྣམ་པར་གནོན་
པ་དེའི་ཆོས་མཚུངས་པ་བསྟན་ནས། འགོག་བྱེད་དེས་དགག་བྱ་ཡང་མཚན་གྱི་སྐབས་སམ་རྩོམ་པ་
78

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
འགོག་པ་ནི་དགག་བྱ་དང་འདྲ་བའི་དོན་གཞན་གྱིས་འགོག་པའི་ཕྱིར་དོན་གཞན་འགོག་པ་ཞེས་
བྱའོ། །ཉི་ཤུ་རྩ་གསུམ་པ་ནི། ཀྱེ་མིའི་དབང་པོ་ནམ་གྱི་ཚེ་ཡང་ཁྱོད་ལ་སློང་བ་རྣམས་ལ་ནོར་སྟེར་
ཞེས་མི་བསྟོད་དེ། དེ་གང་གི་ཕྱིར་ན་ཁྱོད་ཀྱི་ནོར་སློང་པ་བོ་རྣམས་ཀྱིས་རང་གི་ནོར་ཉིད་དུ་བསམ་
ནས་ལེན་པའི་ཕྱིར་ཏེ། འདི་འདིའི་ནོར་མ་ཡིན་གྱི། ངེད་ཁོ་ནའི་ཡིན་ཏེ། ལོངས་སྤྱོད་པ་བོ་ང་ཡིན་
པས་ངེད་ཀྱི་ནོར་སྲུང་བ་ཙམ་དུ་ཟད་དོ། །ཞེས་པའམ། འདིའི་ནོར་ནི་ངེད་ཀྱི་ཡང་ཡིན་།ཐུན་མོང་
དུ་དབང་བ་ཉིད་ཀྱི་ཕྱིར་རོ། །ཞེས་པའི་རྣམ་པས་སོ། །དེ་བཤད་པ་ཞེས་པ་དེ་ཐག་པར་བཤད་ཟིན་
པ་དེ་ལྟ་བུ་ལ་སོགས་པ་ནི་རྒྱུ་བཀོད་པས་འགོག་པའི་ཕྱིར།རྒྱུས་འགོག་པ་དང་ཞེས་པ་དེ་ལ་མཁས་
པས་བཤད་དོ། །གསུམ་པ་མ་བཤད་པ་དཔག་པར་ནུས་པ་།དེ་ལྟར་བཤད་ཟིན་པའི་ཕྱོགས་འདི་
ཉིད་ཀྱིས་འགོག་པའི་རྒྱན་གྱི་དབྱེ་བ་རྣམ་པར་རྟོག་པ་གཞན་མ་བཤད་པ།རང་གིས་གོམས་པས་
དཔག་པར་ནུས་སོ། །འདིའི་འགྲེལ་བར་ཕྱིན་ཅི་ལོག་གིས་འགོག་པ་དང་རབ་ཏུ་དང་བས་འགོག་པ
སྟེ་གསུམ་བཤད་།།
བདུན་པ་དོན་གཞན་བཀོད་པའི་རྒྱན་ལ། མཚན་ཉིད་ནི།ཚིག་སྦྱོར་གང་ཞིག་བརྗོད་པར་
འདོད་པའི་དངོས་པོ་འགའ་ཞིག་སྔོན་ལ་རབ་ཏུ་བཀོད་ཅིང་བརྗོད་དེ། དམ་བཅའ་སྔར་བྱས་ནས་
བཀོད་པའི་དངོས་པོ་དེའི་སྒྲུབ་བྱེད་ནུས་པ་ཅན་གྱི་དངོས་པོ་གཞན་གཅིག་སྤྱི་ཁྱབ་སྟོན་པ་ལྟར་
བཀོད་པའི་ཚིག་སྦྱོར་དེ་ནི་དོན་གཞན་བཀོད་པའི་རྒྱན་དུ་ཤེས་ཤིང་རྟོགས་པར་བྱའོ །དཔག་བསམ་
འཁྲི་ཤིང་དུ་གཙུག་ན་ནོར་བུའི་རྟོགས་པ་བརྗོད་པར།དེ་ལྟར་བརྗོད་ནས་མི་བདག་གིས། །པད་ལྡན་
སྲས་བཅས་དེ་ལ་བྱིན །སེམས་པ་ཚུལ་ལྡན་བདག་ཉིད་རྣམས། །རང་སྲོག་ལ་ཡང་ཆགས་མེད་
གཏོང༌། །ཞེས་པ་ལ་སོགས་པ་རྒྱན་འདིའི་དབུ་མཇུག་ན་ཤིན་ཏུ་མང་བར་བཞུགས་སོ །འོ་ན་འདི་
དང་ཟླ་བོའི་དངོས་པོའི་དཔེ་གཉིས་ལ་ཁྱད་པར་ཅི་ཡོད་དེ།གཉིས་ཀ་ལའང་དོན་གཞན་འགོད་པར་
བྱེད་པས་སོ་ཞེ་ན།ཁྱད་པར་ཡོད་དེ།དེ་ལ་ནི་འདྲ་བའི་དོན་གཞན་ཙམ་བཀོད་ཀྱི།སྒྲུབ་བྱེད་དུ་གྱུར་
པ་མ་ཡིན་ལ།འདིར་ནི་བཀོད་པའི་དོན་དེ་དང་འདྲ་འམ།མི་འདྲ་ཡང་རུང་།སྒྲུབ་བྱེད་དུ་གྱུར་པ་ཁོ་
ན་འགོད་པས་སོ། །དབྱེ་བ་ནི། དེའི་དབྱེ་བའི་དབང་དུ་ན། འགྲོ་བ་ཐམས་ཅད་ལ་སྲིད་པས་ཀུན་
79

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཁྱབ་དང་ཁྱད་པར་འགའ་ཞིག་ཁོ་ན་ལ་གནས་པ་དང༌། སྒྲ་གཅིག་ཉིད་དོན་གཅིག་མ་ཡིན་ལ་སྦྱར་བ་
དང་འབྲེལ་བ་དང༌།ཕན་ཚུན་འགལ་བ་ཅན་དང་།དོན་དེས་བྱ་བར་མི་འོས་པ་བྱེད་པ་དང་།དེ་ལས་
ཟློག་པ་འོས་པའི་བདག་ཉིད་དང༌། ཆ་གཅིག་ནས་འོས་ཤིང་དེ་ཉིད་ཅི་ཞིག་ལྟར་མི་འོས་པ་ཡང་མ་
ཡིན་པ་དང༌།དེ་ལས་ཟློག་པ་མི་འོས་ཤིང་འོས་པ་སྟེ་རེ་ཞིག་བརྒྱད་། །དོན་གཞན་བཀོད་པ་དང་
འབྲེལ་བ་འདིའི་དབྱེ་བ་བརྒྱད་དེ་ལྟ་བུ་ལ་སོགས་པ་ནི། སྦྱོར་བ་སྙན་ངག་རྣམས་ལ་རབ་ཏུ་མཚོན་
ཞིང་མཐོང་ངོ་། །གསུམ་པ་ནི། ཕྱེ་བ་འདི་རྣམས་ཀྱི་རང་བཞིན་གསལ་བར་རྟོགས་པར་བྱ་བའི་ཕྱིར་
དཔེར་བརྗོད་རིམ་པ་ལྟར་བསྟན་པར་བྱའོ །དེ་རྣམས་ལས་དང་པོ་ནི་ལེགས་ལྡན་ཡོན་ཏན་གྱི་ཕུང་
པོ་འགྲོ་བ་རྣམས་ཀྱི་མིག་སྟེ་གསལ་བར་བྱེད་པ་ཉི་མ་དང་ཟླ་བ་དག་ཀྱང་ནུས་པ་ལ་ལྟོས་ཞེས་པ་
ནི་དངོས་པོ་འགའ་ཞིག་བཀོད་པ་སྟེ། ཡང་གི་སྒྲས་ནི་དངོས་པོ་གཞན་ལྟ་ཅི་སྨོས་ཞེས་སྟོན་པའོ །
དེའི་སྒྲུབ་བྱེད་ནུས་པ་ཅན་ནི་དེ་དག་ནུས་པ་ལ་མཚར་བ་ཅི་ཡང་མེད་དེ། སྐྱེ་བ་ཅན་ཐམས་ཅད་
འཇིག་པའི་མཐའ་ཅན་ནོ། །ཞེས་ཏེ། དེའི་ངེས་པ་ལ་སུ་ཡིས་འགོངས། དེ་སུས་ཀྱང་འདའ་བར་མི་
ནུས་སོ། །ཞེས་པའི་དོན་ནོ། །སྤྱིར་ཡང་ངེས་པ་ནི་དངོས་པོ་རྣམས་དེ་ལས་མི་འདའ་བར་གནས་
པའོ། །
གཉིས་པ་ནི་ཆུ་འཛིན་སྤྲིན་འདི་རྣམས་ནི་ལུས་ཅན་བརྟན་པ་དང༌། གཡོ་བ་འདི་རྣམས་ཀྱི་
ཡོངས་སུ་གདུང་བ་འཕྲོག་ཅིང་ཞི་བར་བྱེད་དོ། །དེ་སྒྲུབ་པ་སྤྱིར་ཆེན་པོ་རྣམས་གཞན་འདྲིས་པ་དང་
མ་འདྲིས་པ་རྣམས་ཀུན་གྱི་སྡུག་བསྔལ་ཞི་བའི་ཆེད་དུ་བདག་ཉིད་ཐོབ་པ་མིན་ནམ་སྟེ།དེ་རྣམས་ཀྱི་
ཆོས་ཉིད་ལན་ལ་མི་ལྟོས་པར་གཞན་ལ་ཕན་པ་བྱེད་པ་དེ་ཡིན་པས་སོ། །འདི་ནི་ཆེན་པོ་རྣམས་ཁོ་ན་
ལ་ཡོད་པས་ཁྱད་པར་ལ་གནས་པའོ། །གསུམ་པ་ནི། མ་ལ་ཡ་སྟེ་ལྷོའི་རླུང་གིས་འཇིག་རྟེན་འགྲོ་བ་
རྣམས་ཀྱི་དགའ་བ་སྐྱེད་པར་བྱེད་དོ།།དེ་སྒྲུབ་པར་བྱེད་པ་ནི། དཀཱི་ཎྱ་སྟེ།ལྷོ་ཕྱོགས་ཀྱི་ཡུལ་ན་ཡོད་
པའམ།གཞན་གྱི་བློ་དང་མཐུན་པར་འཇུག་པ་དང་ཡང་དག་པར་ལྡན་པའམ།དེ་དག་ཕུན་སུམ་
ཚོགས་པ་ནི་སྐྱེ་བོ་ཀུན་གྱི་སྙིང་སྡུག་དགའ་བར་འོས་པ་མ་ཡིན་ནམ། ཡིན་ཏེ་རྗེས་སུ་མཐུན་པར་
འཇུག་པ་ནི་སུའི་ཡིད་དུ་འོང་བ་ཡིན་པས་སོ །འདི་ནི་ཚིག་གཅིག་དོན་དུ་མ་ལ་སྦྱར་བས་སྦྱར་བ་
80

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཅན་། །བཞི་པ་ནི། མཚན་མོར་བྱེད་པ་ཟླ་བ་འདི།དྲི་མ་རི་བོང་གི་གཟུགས་ནག་པོ་ར་རི་དང་ལྡན་
པས་མ་དག་ཀྱང་འགྲོ་བ་དགའ་བར་བྱེད། རང་བར་བྱེད་། །འདི་ནི་རྙོག་པ་དང་ལྡན་པ་དང༌།
དགའ་བར་བྱེད་པ་གཉིས་འགལ་བ་སྟེ། སྐྱོན་མེད་པ་ཉིད་ཀྱིས་དགའ་བར་བྱེད་པས་ནའོ། །དེ་སྒྲུབ་
པར་བྱེད་པ་གཉིས་སྐྱེས་ཀྱི་དབང་ཕྱུག་ཟླ་བ་དང༌། བྲམ་ཟེ་ཞེས་པ་སྦྱར་བ་ཡིན་ཡང་འདིར་སྦྱར་བ་
སྐབས་དོན་མ་ཡིན་ཏེ། འགལ་བ་ཉིད་བརྗོད་པར་འདོད་པས་སོ། །དེ་སྐྱོན་དང་ལྡན་ཡང་ཆོས་སྟོན་
པ་ལ་སོགས་པས་གཞན་རྣམས་ལ་ཕན་འདོགས་ཤིང་རྗེས་སུ་འཛིན་། །དེས་ན་ཟླ་བ་དྲི་མ་ཅན་
ཡིན་ཡང་གཉིས་སྐྱེས་ཀྱི་དབང་ཕྱུག་ཡིན་པས་འཇིག་རྟེན་དགའ་བར་བྱེད་། །ལྔ་པ་ནི་སྦྲང་རྩི་མེ་
ཏོག་གི་བཅུད་འཐུང་བའི་མགྲིན་པ་སྙན་པོ་ལས་བྱུང་བའི་བུང་བའི་སྒྲ་འཇམ་པོ་ཡང་བྲལ་བས་སྙན་
པ་རྣམས་ཀྱི་རྣ་བར་རྩུབ་ཅིང་ཡིད་འབྱུང་བ་འདི་ནི་དགའ་བར་བྱེད་པའི་སྒྲས་ཡིད་འབྱུང་བར་མི་འོས་
པའོ །དེ་སྒྲུབ་པར་བྱེད་པ་དེ་ལ་མི་འོས་པ་ཅི་ཡོད་དེ། འདོད་ལྡན་རྣམས་ཀྱི་སྡིག་པ་རྣམ་པ་དེ་ལྟ་
བུའི་སྙམ་པའམ་གཞན་དུ་སྣང་བ་དེ་འདྲ་བས། དེ་ལ་ཅི་བྱ་ཞེས་དོན་ནོ །སྤྱོད་འཇུག་ཏུ། ཤིང་བལ་
རེག་ན་འཇམ་པ་ལ། སྔས་ལ་དགའ་བར་མི་བྱེད་པར། །ཉལ་བོ་བྱ་བར་མི་ནུས་ཞེས། །དེ་ལ་ཁྲོ་བ་
དབང་དུ་བྱེད། །ཞེས་གསུངས་པ་དང་ཚུལ་མཐུན་ནོ། །དྲུག་པ་ནི་ཆུ་ལས་སྐྱེས་པ་པདྨའི་འདབ་མའི་
མལ་སྟན་ཉམས་སུ་མྱོང་བཞིན་ས་འདིས་འདོད་པ་སྐྱེས་ཏེ་བདག་གི་ལུས་གདུང་ཞིང་སྲེག་པར་
བྱེད་དོ།།དེ་སྒྲུབ་པར་བྱེད་པ་དེ་འདྲ་དེ་ནི་རིགས་ཏེ།སྲེག་པར་བྱེད་པའི་བདག་ཉིད་པདྨ་དམར་བོའི་
མལ་སྟན་འདི་དམར་བ་ཉིད་ཀྱི་ཕྱིར་སྲེག་ཟ་མེ་དང་འདྲ་བས་ན་གདུང་བར་རིགས་མ་ཡིན་ནམ་སྟེ་དེ་
ཡིན་པས་སོ། །བདུན་པ་ནི། བསིལ་ཟེར་ཅན་ཟླ་བས་བདག་ཉམས་གདུང་བར་བྱེད་པ་འོས་མོད།
དཔྱིད་ཀྱི་དུས་ཀྱིས་བདག་ལ་ཅི་སྟེ།ཅིའི་ཕྱིར་གདུང་བར་བྱེད་དེ། དེ་མི་འོས་སོ །དེ་དག་སྒྲུབ་པར་
བྱེད་པ་གསུངས་པ།དྲི་མ་ཅན་རྙོག་པ་ཅན་ཟླ་བས་སྤྱོད་པའི་ལས་གདུང་བྱེད་པ་གང་ཡིན་པ་དེ་དག་
དཔྱིད་ཀྱིས་བྱ་བར་མི་འོས་པ་མ་ཡིན་ནམ་སྟེ།ཡིན་པས་སོ། །
འདིར་རི་བོང་ཅན་གྱི་གདུང་བར་རིགས་ཤིང་དཔྱིད་ཀྱིས་མི་རིགས་པར་སྟོན་པས་ན་འོས་
ཤིང་མི་འོས་པའི་དོན་གཞན་བཀོད་པའོ། །བརྒྱད་པ་ནི། ཀུ་མུད་དང་ལྡན་པ་ཟླ་བའི་ཕྱོགས་ཀྱང་
81

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཆགས་པའི་མེ་བསྐྱེད་ནས་འདོད་ལྡན་གྱི་ལུས་སེམས་སྲེག་པའམ གདུང་བར་བྱེད་པ་མ་འོས་ཞེས་
པའི་དོན་ཏེ། ཡང་ཞེས་པ་མི་འོས་པ་གསལ་བར་བྱེད་པའོ། །པདྨའི་འབྱུང་གནས་ཉི་མའི་ཕྱོགས་
ཀྱིས་གདུང་བར་བྱེད་པས་ན་ཉི་མ་མཐའ་གཅིག་ཏུ་ཚ་བས་གཟུང་བར་བྱ་བ་སྟེ། དེའི་སྡེར་གཏོགས་
པ་པདྨའི་འབྱུང་གནས་དེ་འཇམ་ཞིང་བསིལ་བར་མི་འགྱུར་། །ཞེས་ཀུ་མུ་ད་ཡིས་གདུང་བར་བྱེད
པ་མི་འོས་པ་དང་པདྨའི་འབྱུང་གནས་ཀྱིས་དེ་བྱེད་པ་འོས་པར་སྒྲུབ་པར་བྱེད་།།
བརྒྱད་པ་འབྱེད་པ་ཅན་གྱི་རྒྱན་ལ་མཚན་ཉིད་ནི། སྒྲས་དངོས་སུ་ཟིན་པས་དངོས་པོ་
གཉིས་འདྲ་བའམ། སྒྲས་མ་ཟིན་ཡང་སྒྲས་ཟིན་པའི་དོན་གྱི་ཤུགས་དང་སྐབས་ལ་སོགས་པ་ཡིས་
རྟོགས་པས་བརྗོད་པའི་དངོས་པོ་གང་ཡང་རུང་བ་གཉིས་མཚུངས་པར་གྱུར་པ་ལས་དངོས་པོ་དེ་དག་
ན་དེ་ནི་ལོག་པ་ཅ
ཡུལ་དེར་དབྱེ་བ་སྟེ། ཁྱད་པར་འགའ་ཞིག་བརྗོད་པ་གང་ཡིན་དེ་ནི་ལྡོག་པ་ཅན་ནམ་འབྱེད་བྱེད་ཀྱི་
རྒྱན་ཞེས་བརྗོད་པར་བྱའོ །དབྱེ་བ་ལ་སྒྲས་ཟིན་པས་མཚུངས་པ་ལས་འབྱེད་པ་ཅན་བརྗོད་པར་
འདོད་པའི་སྐྱེས་བུ་ཁྱོད་དང་རྒྱ་མཚོ་གཉིས་བརྟན་པ་རྣམ་འགྱུར་མེད་པ་དང༌། ཆེ་བའི་བདག་ཉིད་
ཡོན་ཏན་གྱི་མཚན་ཉིད་དམ། ཡངས་པ་དང༌། ལ་ཝ་ཎྱ་མཛེས་པ་ཉིད་དང་ལྡན་ཞིང་མཛེས་པ་མཐོང་
བཞིན་འདི་འདྲ་ཉིད་ཀྱིས་ཁོང་དང་རྒྱ་མཚོ་ཐ་དད་།དེ་ལ་འདི་འདྲའི་ལུས་མེད་པས་སོ །དེ་འཆད་པ།
གཅིག་སྐྱེས་བུ་ལ་གནས་པའི་ཆོས་ལུས་འདི་འདྲ་ཞེས་པ་སྒྲས་ཟིན་པ་ཉིད་ཀྱིས་སྐྱེས་བུ་དང༌། རྒྱ་
མཚོ་གཉིས་ལ་གནས་པའི་ཐ་དད་པ་མི་འདྲ་བ་རྟོགས་པར་བྱ་བ་ཉིད་ཡིན་པའི་ཕྱིར་འདི་འདྲ་འདི་ནི་
གཅིག་གི་ལྡོག་པ་ཅན་དུ་ཤེས་པར་བྱའོ། །ཆུའི་ཕུང་པོ་རྒྱ་མཚོ་དང༌། སྐྱེས་བུ་ཁྱོད་རིམ་པ་ལྟར་
མཚམས་པ་དང༌། ལུས་ལས་མི་འདའ་བ་དང༌། ཟབ་པས་འདྲ་བ་སྟེ། དབྱེ་བ་གསུངས་པ་རྒྱ་མཚོ་
འདི་ནི་མིག་སྨན་དང་མཚུངས་པ་སྔོ་ནག་ཡིན་ལ། སྐྱེས་བུ་ཁྱོད་ནི་གསེར་གྱི་འོད་དེ།མདོག་ཅན་ནི་
ཞེས་པའོ །དེ་འཆད་པ་ནི། འདི་གཉིས་ཀའི་ལྡོག་པ་ཅན་ཡིན་པ་གང་གིས་ཕྱིར་ཚིག་སྦྱོར་འདི་ནི་རྒྱ་
མཚོ་དང་སྐྱེས་བུ་གཉིས་ཀ་ལ་ཡོད་པའི་ཐ་དད་དུ་འབྱེད་པར་བྱེད་པའི་ཡོན་ཏན་ནག་པོ་དང་སེར་བོ་
སྒྲས་ཟིན་པ་གཉིས་ཀས་ཐ་དད་དུ་བསྟན་པ་དེའི་ཕྱིར་ཚིག་སྦྱོར་འདི་ནི་གཉིས་ཀའི་ལྡོག་པ་ཅན་ནོ། །
སྐྱེས་བུ་ཁྱོད་དང་རྒྱ་མཚོ་གཉིས་གསུམ་འདིས་ཆོས་མཚུངས་ཏེ། དུར་བཱ་རོ་རིམ་པ་ལྟར་ཆུ་ངན་པ་
82

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
བ་ཚྭའི་ཆུ་དང་ཟློག་དཀའ་བ་དག་དང༌། མ་ཧཱ་ས་ཏྭ་ཞེས་པ་ཆུ་སྲིན་ལ་སོགས་པ་སེམས་ཅན་ཆེན་པོ་
ཅན་དང་སྙིང་སྟོབས་ཆེན་པོ་ཅན་དང༌། ཏེ་ཛས་ཞེས་པ་མེ་ལ་ཡང་འཇུག་པས་རྒོད་མ་ཁའི་མེ་དང་
བཅས་པའམ།གཟི་བརྗིད་ཡོད་པས་སོ། །འདི་གསུམ་ཀའང་སྒྲ་སྦྱར་བའོ། །འབྱེད་བྱེད་གསུངས་པ།
འདིས་དེ་འོག་ནས་འཆད་པ་འདི་ཙམ་གྱིས་རྒྱ་མཚོ་དང་སྐྱེས་བུ་ཐ་དད་མེད་དེ། རྒྱ་མཚོ་དེ་ནི་ཛ་ཌའི་
སྒྲ་གསལ་དག་ཅིག་ཡིན་པས་ཛ་ལ་ཆུའམ། སེམས་མེད་པ་བླུན་པོའི་བདག་ཉིད་ཡིན་ཞིང་། ཁྱོད་ནི་
མཁས་ཤིང་གསལ་བའི་བདག་ཉིད་ཡིན་པས་སོ །དེ་འཆད་པ་ཚིག་སྦྱོར་འདི་འདྲ་འདི་ནི་སྦྱོར་བའི་
ཚུལ་ལམ། རང་བཞིན་དང་ལྡན་པའི་ཕྱིར་སྦྱར་བའི་རྒྱན་དང་ཐབས་གཅིག་པ་ཅན་ཞེས་བཟུང་ཞིང་
ཐ་སྙད་བྱ་བར་མཛོད་ཅིག་ཅེས་པའོ །དེ་བཞིན་དུ་འགོག་པ་ཅན་གྱི་ལྡོག་རྒྱན་དང་། གཏན་ཚིགས་
སམ་རྒྱུ་ཅན་གྱི་ལྡོག་པ་ཅན་གཉིས་པོ་དེ་ཡང་བསྟན་པ་དཔེར་བརྗོད་པར་བྱའོ །དེ་གཉིས་ལས་དང་
པོ་ནི། རྒྱ་མཚོ་ཆེན་པོ་ནི་ལུགས་དང་ལྡན་པ་དུས་རླབས་ལས་མི་འདའ་བ་དང༌། བརྟན་པ་རྣམ་
འགྱུར་མེད་པ་དང་འདོམ། བདུན་ནམ། བཅུ་གཉིས་མན་ཆད་མི་གཡོ་བ་དང་། རིན་ཆེན་མུ་ཏིག་ལ་
སོགས་པའི་འབྱུང་གནས་ཡིན་པས་ཁྱོད་དང་མཚུངས་མོད་ཀྱང་ཞེས་པ་སྟེ སྐྱེས་བུ་ཡང་དམ་པའི་
ཀུན་ཏུ་སྤྱོད་པ་ལས་མི་འདའ་བའི་ཕྱིར་ལུགས་དང་ལྡན་པས་སོ། །དེ་འབྱེད་པར་གསུངས་པ་ནི།ཆུ་
སྲིན་གྱི་གནས་ནི་རྒྱ་མཚོའི་མིང་སྟེ། དེ་དྲི་མ་དང་ལྡན་པ་མ་དག་པར་གྱུར་པ་ནི་སྐྱེས་བུ་ཁྱོད་ཀྱི་དགྲ་
གནས་ན་རྒྱ་མཚའ་མང་།
ཟླ་སྟེ། ཁྱོད་དང་འདྲ་བར་འགྱུར་བ་མ་ཡིན་ལ་ཁྱོད་ནི་ཡོངས་སུ་དག་པ་ཡིན་པས་སོ།། །དེ་ནི་མ་
ཞེས་དགག་པ་བརྗོད་པས་ན་འགོག་པ་ཅན་ནོ། །གཉིས་པ་རྒྱུ་ཅན་ལ་ལྷག་མ་ཅན་ནི་ཀླུའི་རྒྱལ་བོ
མཐའ་ཡས་ཏེ། ངག་དབང་གི་ནོར་རྒྱས་ཀྱི་བུ་མོ་ཞེས་འཆད་དོ། །ཀླུ་བདག་དེ་ནི། རི་ཀུན་ནས་
བརྩེགས་པ་ལ་སོགས་པ། གླིང་སིང་གྷ་གླིང་ལ་སོགས་དང་། རྒྱ་མཚོ་བཞི་དང་བཅས་པའི་ས་གཞི་
མཐའ་དག་འཛིན་པར་ཁྱོད་དང་འདྲ་མོད་ཀྱང་། མི་བདག་ཁྱོད་པས་དམན་ཏེ། ལག་འགྲོ་ཀླུ་རྣམས་
ཀྱི་རྗེ་བོར་གྱུར་པའི་ཕྱིར་། །ལག་འགྲོ་སྐྱེ་བོ་ངན་པ་ལ་ཡང་འཇུག་པས་ན། དེ་ལས་ལྡོག་པས་ཁྱོད་
ནི་དམ་པ་རྣམས་ཀྱི་རྗེ་བོ་ཡིན་པས་སོ། །འདི་ནི་ཕྱིར་ཞེས་བསྟན་པའི་ཕྱིར་གཏན་ཚིགས་ཅན་ནོ། །
དོན་སྡུད་པ་ནི། སྒྲ་འཇུག་པའམ། སྒྲས་ཟིན་པས་དངོས་པོ་གཉིས་མཚུངས་པ་ཐ་དད་དུ་འབྱེད་པའི་
83

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལྡོག་ཅན་བཤད་ཟིན་པ་འདི་འདྲ་བ་ཡིན་།
གཉིས་པ་དོན་གྱིས་གོ་བས་མཚུངས་ལས་འབྱེད་པའི་ལྡོག་པ་ཅན་ནི་སྒྲས་ཟིན་པ་མེད་ཀྱང་
དོན་གྱི་ཤུགས་དང་།སྐབས་ལ་སོགས་པ་ལས་ཆོས་གཉིས་མཚུངས་པ་རྟོགས་པར་འགྱུར་པ་ལས་འབྱེད་
པའི་ལྡོག་པ་ཅན་ཡང་ཡོད་པས་ན་དེ་རྗེས་སུ་སྒྲུབ་ཅིང་བརྗོད་པར་བྱའོ། །དེ་ནི་ཁྱོད་ཀྱི་གདོང་དང་པདྨ་
ཞེས་པས་དེ་གཉིས་འདྲ་བ་སྒྲས་དངོས་སུ་བསྟན་པ་མེད་ཀྱང་མཛེས་པ་ལ་སོགས་པས་དེ་གཉིས་མཚུངས་
པར་དོན་གྱིས་རྟོགས་པའོ། །དེ་དག་འབྱེད་བྱེད་ནི། འདི་གཉིས་ཀྱིས་ཞེས་པ་རྐང་བ་གསུམ་སྟེ། འདི་
དག་རྟེན་ཐ་དད་པས་མི་འདྲ་བའོ །ཞེས་པའོ །དཔེར་བརྗོད་གཞན་སྟོན་པ་རི་དྭགས་ཀྱི་མིག་ལ་སྨིན་
མའི་གར་སྒེག་པ་མེད་ཅིང་མྱོས་པས་བྱས་པའི་དམར་བས་མ་རེག་ལ།ཁྱོད་ཀྱི་མིག་མངོན་སུམ་པ་འདི་
གཉིས་ཡོན་ཏན་སྨིན་སྒེག་དང་མྱོས་པས་དམར་བ་དེ་གཉིས་ཀྱིས་བརྒྱན་ཅིང་མཛེས་པར་བྱས་སོ །
འདིར་རི་དྭགས་དང་མཛེས་མའི་ངག་སྒྲས་དངོས་སུ་འདྲ་བར་མ་བསྟན་ཀྱང་འབྱེད་བྱེད་བརྗོད་པའི་
ཤུགས་ལས་གཡོ་བ་དང་མཛེས་པ་ལ་སོགས་པས་དཔེར་བྱ་ལྷག་པ་ཉིད་བསྟན་།།
གསུམ་པ་འབྱེད་བྱེད་མཚུངས་པའི་ལྡོག་པ་ཅན་ལ་བཤད་པར་དམ་བཅའ་བ་ནི། སླར་
ཡང་ཆོས་གཉིས་མཚུངས་པ་ལ་འབྱེད་བྱེད་ཀྱང༌། མཚུངས་པའི་ལྡོག་ཅན་སྔ་མར་མ་ཟད་ཀྱི་གཞན་
འབྱེད་བྱེད་མཚུངས་པ་ཅུང་ཟད་ཀྱང་རབ་ཏུ་བསྟན་པར་བྱའོ། །ཞེས་པའོ། དེ་དཔེར་བརྗོད་པ།
བརྗོད་འདོད་པའི་སྐྱེ་བོ་ཁྱོད་ཀྱིས་གདོང་དང་པདྨ་དཀར་པོ་གཉིས་རྒྱས་པར་རབ་ཏུ་བྱ་ཞིང༌།དྲི་
བཟང་པོ་ཡིད་དུ་འོང་པ་དང་ལྡན་པར་འདྲ་བ་སྟེ། དེ་ནི་མཚུངས་པའི་ཆོས་རྒྱས་པ་དང་།དྲི་བཟང་པོ་
སྒྲས་དངོས་སུ་ཟིན་པའོ །འབྱེད་བྱེད་ནི་པདྨ་ལ་ཞེས་རྐང་བ་གཉིས་ཏེ། དེ་ཙམ་གྱི་ཁྱད་པར་ཡོད་
པའོ །ཡང་དཔེར་བརྗོད་པ། ཟླ་བ་མཐོང་བཞིན་པ་འདི་ནི་མཁའི་རྒྱན་ཏེ། ནམ་མཁའི་མཐོངས་ལྟ་
བུར་གྱུར་པས་སོ།།ངང་བ་མངོན་སུམ་པ་འདི་ཞེས་པའོ། །དེའི་བཤད་པས་ནི།ངག་འདི་མཚུངས་པ་
དོན་གྱིས་རྟོགས་པ་ལས་ལྡོག་པ་ཅན་ཡིན་གྱི། མཚུངས་པ་སྒྲས་ཟིན་པ་སྔ་མ་ལྟ་བུ་ནི་མ་ཡིན་ནོ། །
ཞེས་སྟོན་པ་། སྦྱོར་བ་འདིར་ཟླ་བ་དང༌། ངང་བ་དག་གི་མཚུངས་ཆོས་དཀར་བ་ཉིད་དང་མཛེས་
སོགས་སྒྲས་མ་ཟིན་ཡང་རྟོགས་པ་སྟེ། རིགས་པས་ཐོབ་དག་གི་དབྱེ་བ་འབྱེད་མཁན་རྒྱན། ཆུ་རྒྱུན་
84

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཞེས་དངོས་སུ་སྒྲས་ཟིན་པ་བྱས་ཤིང་།མཁའ་དང་ཆུ་དག་གི་མཚུངས་པའི་ཆོས་དག་པ་དང་། སྔོ་བ་
ལ་སོགས་པ་དངོས་སུ་སྒྲས་ཟིན་ཡང་དེ་དག་པ་ལ་མི་འཁྲུལ་བས་ན་ཤུགས་ཀྱིས་བརྟག་པར་བྱ་བའི་
དབྱེ་བ་རྒྱུ་སྐར་ཕྲེང་བ་ཅན་དང༌། ཀུ་མུད་རྒྱས་པ་ཅན་བྱས་ཞེས་པའོ། །ངག་སྦྱོར་གཏན་ལ་འབེབས་
པ་ནི།དཔེར་བརྗོད་ཕྱི་མ་ནི་མཚུངས་པ་རྟོགས་པ་ཅན་ཡིན་གྱི།མཚུངས་པ་སྒྲ་ལྡན་མ་ཡིན་ཞིང༌།སྔ་
མ་ལ་ནི་སྒྲ་ལྡན་མཚུངས་ཞེས་པ་དཔེར་བརྗོད་སྔ་མ་ཁྱོད་ཀྱི་གདོང་ཞེས་པ་ལ་སོགས་ལ་བཤད་ཟིན་པ་
ལྟར་སྒྲས་ཟིན་པ་དང་ལྡན་པར་མཚུངས་ཆོས་བརྗོད་ལ།དཔེར་བརྗོད་སྔ་གཉིས་ཀ་ལ་ཡང་ཐ་དད་
བྱེད་པའི་འབྱེད་ཆོས་བུང་བ་དང༌།མིག་དག་དང༌།སོགས་པས་མཁའ་དང༌།ཆུ་དག་དང༌།རྒྱུ་སྐར་དང་།
ཀུ་མུད་དག་མཚུངས་པ་དེའི་ཕྱིར་དཔེར་བརྗོད་སྔ་ཕྱི་གཉིས་ཀའང་མཚུངས་པའི་ལྡོག་པ་ཅན་ཏེ། འབྱེད་
བྱེད་ཟུང་གསུམ་མཚུངས་པས་སོ །ཡང་ན་སྔ་མ་ནི་གཉིས་ཀ་ལའང་། །མཚུངས་པ་སྒྲ་ལྡན་ཐ་དད་བྱེད། །
བུང་བ་མིག་ལ་སོགས་པ་མཚུངས།།དེ་ཕྱིར་མཚུངས་པའི་ལྡོག་པ་ཅན། །ཅེས་པར་སྒྱུར་ནས་བཤད་པར་
བྱ་སྟེ།གལ་ཏེ་དཔེར་བརྗོད་ཕྱི་མ་ལའང་ཟླ་བ་དང༌།།ངང་བ་དག་ངང་མཁའ་དང་ཆུ་དག་ཀྱང་དག་པ་ལ་
སོགས་པར་འདྲ་བ་དག་གི་དབྱེ་བ་ཇི་སྐད་བཤད་པ་བརྗོད་པའི་ཕྱིར་མཚུངས་པའི་ལྡོག་པ་ཅན་ཡིན་མོད
སྔ་མ་ཁོ་ན་མཚུངས་པའི་ལྡོག་པ་ཅན་དུ་འཆད་པ་ཇི་ལྟར་ཡིན་ན།དཔེར་བརྗོད་སྔ་མ་ལ་ནི་གདོང་བ་
དང་པདྨ་དཀར་པོ་གཉིས་ལའང་མཚུངས་པ་སྒྲས་དངོས་སུ་ཟིན་པ་དང་ལྡན་ཞིང་ཕྱི་མ་ལ་དེ་ལྟར་མ་
་ངག་ཐ་ངང་ང་བེད་
ཡིན་ནོ། །ཡང་ན་དེ་དག་དད་དུ་བྱེད་པའི་ཆོས་བུང་བ་དང༌། མིག་དག་དང་སོགས་པས་དེ་དག་གཡོ་
བ་མཚུངས་ཤིང་འདྲ་བ་དེའི་ཕྱི་སྔ་མ་ཁོ་ན་མཚུངས་པའི་ལྡོག་པ་ཅན་ཡིན་གྱི་དཔེར་བརྗོད་ཕྱི་མ་རྣམས་
ཡིན་ཏེ།མཚུངས་པས་སྒྲས་ཟིན་པ་མེད་པས་སོ།།ཞེས་སོ།11
བཞི་པ་རིགས་མཐུན་ལས་འབྱེད་པ་ནི་འགོག་པར་བྱེད་ཅེས་སྦྲེལ་ལོ། །ཅི་ཞེ་ན། ན་ཆུང་
གཞོན་ནུ་མ་རྣམས་ཀྱི་ལང་ཚོ་དར་ལ་བབ་པ་ལས་བྱུང་བའི་མུན་པ་ཡང་དག་པ་དང་།ཡང་དག་པ་མ་
ཡིན་པ་རྣམ་པར་འབྱེད་པའི་གེགས་སུ་གྱུར་པས་མི་ཤེས་པ་སྟེ་ངེས་སོ། །དེ་ཁྱད་པར་ཇི་ལྟ་བུས་ཞེ་ན།
ཡན་པ་རྣམ་པར་འབྱད་པའ་གགས་སུ་གྱུར་པས་མཤས་
རིན་ཆེན་ནོར་བུ་རྣམས་ཀྱི་སྣང་བ་འོད་ཀྱིས་མི་འཕྲོག་སྟེ། མ་ཞི་བས་སོ། །སླར་ཡང་ཁྱད་པར་ཇི་ལྟ་
བུས་ཞེ་ན།ཉི་མའི་འོད་ཀྱིས་མི་ཟློག་སྟེ། མི་སེལ་བས་སོ། །ཅི་འགོག་ཞེ་ན།ལྟ་བ་ཡོད་མེད་མཐོང་
85

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བ་འགོག་སྟེ།དེས་ན་མུན་པ་འདི་ཤིན་ཏུ་གདུག་པའོ།དེ་འཆད་པ།ཕྱི་རོལ་གྱི་མུན་པའི་རིགས་རབ་
ཏུ་གྲགས་པ་ལས་ལང་ཚོ་ལས་བྱུང་བ་མི་ཤེས་པའི་མུན་པ་འདི་ཤིན་ཏུ་གདུག་པའོ །དེ་འཆད་པ། །
ཕྱི་རོལ་གྱི་མུན་པའི་རིགས་རབ་ཏུ་གྲགས་པ་ལས་ལང་ཚོ་ལས་བྱུང་བ་མི་ཤེས་པའི་མུན་པ་འདི་ལྟ་བུ་
འགོག་པ་བླང་བར་བྱ་བ་དང༌། འདོར་བར་བྱ་བ་མཐོང་བའི་གེགས་བྱེད་པ་ཉིད་ཀྱིས་མཚུངས་པར་
བསྟན་ཅིང༌། །དེ་ལས་གཞན་རིན་པོ་ཆེ་དང༌། ཉི་མའི་འོད་ཀྱིས་མི་སེལ་བས་ཕྱིའི་མུན་པ་ལས་ཐ་
དད་ཅིང་མཚན་ཉིད་མི་མཐུན་པར་བསྟན་ཏེ། དེས་ན་འདིར་མུན་པར་རིགས་མཐུན་པ་གྲགས་པའི་
མུན་པ་ལས་ལྡོག་པ་ཅན་ཞེས་བྱ་བའོ།།
དགུ་པ་སྲིད་པ་ཅན་གྱི་རྒྱན་ལ་མཚན་ཉིད་ནི། ཚིག་སྦྱོར་གང་དུ་བསྟན་བྱའི་འབྲས་བུ་
འགའ་ཞིག་གི་འཇིག་རྟེན་ལ་རབ་ཏུ་གྲགས་པའི་རྒྱུ་མཐོང་བ་དང་མ་མཐོང་བ་དག་གིས་ངེས་པ་དེ་
བཟློག་ཅིང་བཀག་ནས་གྲགས་པའི་རྒྱུ་ལས་རྒྱུ་གཞན་རྗེས་སུ་མཐུན་པ་གང་ཅུང་ཟད་སྟོན་པ་རྟོགས་
པར་བྱེད་པའམ ཡང་རབ་ཏུ་གྲགས་པའི་གསལ་ཞིང་གཞན་གང་རུང་ལ་ཡང་མི་ལྟོས་པར་
རང་གིས་ངོ་བོ་དངོས་པོའོ་ཆོས་གྲུབ་པ་ཉིད་སྟོན་པ་དེ་ནི་སྲིད་པ་ཅན་ནམ། སྟོན་པར་བྱེད་པའི་རྒྱན་ཏེ
འདིས་རྒྱུ་རྣམས་རང་གི་ངོ་བོ་སྟོན་ཞིང་གསལ་བར་བྱེད་པའོ །དབྱེ་བ་ནི། མ་འཐུངས་ཏེ་གྲགས་
་་སོགས་པ་འཐུང་བ་མེད་པར་མྱོས་པར་གྱུར་པའི་ཀ་དམ་པ་ཞེས་བྱ་བ་ཐིང་རིལ་
ཆུ་སྦྲང་རྩ་ལ་སོགས་པ་འཐུང་བ་
དུའང་སྒྱུར་བ་ཆུ་ནང་རྒྱུ་བའི་བྱ་སྐད་སྙན་པས་སྒྲ་སྒྲོག་པ་ཅན་དང་། མ་ཕྱིས་ཤིང་དག་པར་མ་བྱས་ཀྱང་དྲི་
མ་མེད་པའི་མཁའ་ཅན་དང་ཀཱ་ཏ་ཀ་ལ་སོགས་པས་དྲུང་བར་མ་བྱས་ཀྱང་དང་བའི་ཚུལ་ཅན་ཏེ། །
འདི་འདྲའི་སྟོན་ཀའི་ཚུལ་འདིས་འགྲོ་བའི་ཡིད་ནི་འཕྲོག་པར་གྱུར་། །ཡང་དཔེར་བརྗོད་པ། །ཀྱེ་
མཛེས་མ་ཁྱོད་ནི་མིག་ནག་པོར་བྱེད་པའི་མིག་སྨིན་མ་བསྐུས་པར་དཀའ་བ་མ་ཡིན་པ་ནག་པའི་
མིག་ཅན་ཏེ། མནན་པ་མིན་ཏེ། དམའ་བར་བྱེད་པའི་འབད་པའི་གང་རུང་མ་བྱས་པ་ཡང་སྨིན་མ་
དམའ་བ་ཅན་ཡིན་ལ་ཚོན་རྒྱ་སྐྱེགས་ཀྱི་ཁུ་བ་ལ་སོགས་མ་བསྒོས་པར་དམར་བ་ཁྱོད་ཀྱི་མཆུ་འདིའོ །
ཞེས་པའོ །དེ་དག་འཆད་པ། །འོ་ན་མྱོས་པ་ལ་སོགས་པ་འབྲས་བུ་དེ་རྣམས་རང་གི་རྒྱུ་མེད་པར་ཇི་
ལྟར་འབྱུང་སྟེ། །རྒྱུ་དང་འབྲས་བུའི་དངོས་པོ་ནི་སོ་སོར་ངེས་པས་སོ། །དེས་ན་འགལ་བ་སྟེ། འགལ་
86

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
བ་དྲུག་སྙན་ངག་ལའང་སྙན་དུ་འཆད་པས་ན་འདི་ནི་མི་མཐོང་ཞེས་དགོངས་པར་བྱས་ནས་དེ་སྤོང་
བ་ནི་འདི་མི་འགལ་བ་གང་གི་ཕྱིར་ངག་གཉིས་པོ་འདིར་མ་མཐོང་བ་ལ་སོགས་པ་ཚོན་མ་བསྐུས་
པའི་བར་ལས་སྐྱེས་པའི་མྱོས་པ་ཉིད་ལ་སོགས་པ་དམར་བའི་བར་དུ་གྱུར་པ་རྒྱུ་རབ་ཏུ་གྲགས་པའི་
རྒྱུ་མཐོང་བ་ལ་སོགས་པ་ལས་གཞན་པའི་རྒྱུ་དག་སྔ་མ་ལ་སྟོན་དུས་འོངས་པ་དང༌། ཕྱི་མ་ལ་ལང་
དར་ལ་བབ་པ་ཅན་བརྗོད་པར་འདོད་པ་དང༌། རབ་ཏུ་གྲགས་པའི་རྒྱུ་ཟློག་པ་མེད་ཀྱང་ཡིན་
པས་སོ། །འོ་ན་ཚིག་སྦྱོར་དེ་དག་རྒྱུ་གཞན་ཅི་ཡང་ཐོས་པ་མེད་པས་བཤད་ཚུལ་དེ་མི་འཐད་ཞེ་ན། །
རྒྱུ་གཞན་དངོས་སུ་མ་སྨོས་ཀྱང་ཤུགས་ལས་རྟོགས་པ་སྟེ། དེ་དག་དེ་རྣམས་ཀྱི་རྒྱུར་འཇིག་རྟེན་ན་
གྲགས་པས་སོ །དེ་ཡང་སྙན་ངག་ལ་ཐམས་ཅད་དུ་དོན་སྒྲས་ཟིན་པས་མ་ཁྱབ་ཅིང་རིགས་པ་དང༌།
དོན་གྱི་ཤུགས་ཀྱིས་རྟོགས་པ་ཡང་ཡོད་པར་བཤད་ཟིན་པས་སོ །གཞན་ཡང་ཀྱེ་མཛེས་མ་དྲི་བཟང་
གིས་བསྒོས་པ་མེད་པར་རང་བཞིན་གྱིས་ཁྱོད་ཀྱི་ཁ་དྲི་ཞིམ་ཞིང་། བཅོས་པ་སྟེ་དེ་བསྒྲུབ་པའི་འབད་
རྩོལ་བྱས་པ་མིན་པར་ཁྱོད་ཀྱི་ལུས་པོ་མཛེས་ཤིང་ཡིད་དུ་འོང་བའི་ཞེས་པ་དང་། བྲལ་བས་ཉེན་པ་
རྣམས་ལ་རྒྱུ་མེད་པར་ཏེ་གནོད་པ་མ་བྱས་པར་ཟླ་བ་གདུང་བར་བྱེད་པའི་རྒྱུ་ཉིད་ཀྱིས་ནི་དགྲ་བོ་སྟེ།
གྲོགས་སུ་འགྱུར་བའི་རྒྱུ་མཚན་མེད་དེ་ཕན་པ་བྱས་པ་མེད་པར་ཡང་བརྗོད་པར་འདོད་པའི་སྐྱེས་བུ་
དེ་བདག་གི་གྲོགས་པོ་སྟེ། ཡིད་དུ་འོངས་པར་གྱུར་། །དེ་འཆད་པ་ནི། སྦྱོར་བ་འདིར་དགོས་པ་
མེད་པ་ལ་སོགས་པ་རྒྱུ་མཚན་མེད་པའི་བར་གྱི་ཚིག་རྣམས་ཀྱིས་དྲི་ཞིམ་པོ་སོགས་ཀྱི་རྒྱུ་ཁར་བྱུག་པ་
ལ་སོགས་པ་དངོས་སུ་སྟེ་ཤུགས་ལས་མིན་པའི་ཚིག་གི་བྱེད་པས་ཟློག་སྟེ་བཀག་ཅིང་། རྒྱུ་དེ་རྣམས་
ཀྱི་འབྲས་བུ་དྲི་ཞིམ་པ་ཉིད་ལ་སོགས་གྲོགས་སུ་གྱུར་པའི་བར་སྒྲོ་བཏགས་པ་དངོས་སུ་བརྗོད་པ་
དེའི་ཕྱིར་ཚིག་སྦྱོར་དེ་ནི་སྲིད་པ་ཅན་གྱི་རྒྱན་།འབྲས་བུ་རང་གི་ངོ་བོ་ཙམ་སྟོན་པས་སོ། །
བཅུ་པ་བསྡུས་པ་བརྗོད་པའི་རྒྱན་ལ་མཚན་ཉིད་ནི་བརྗོད་པར་འདོད་པའི་དངོས་པོ་
ཆགས་ལྡན་ལ་སོགས་པ་འགའ་ཞིག་ལ་བསམས་ཤིང་ཡིད་ལ་བྱས་ནས་བསམ་བྱའི་དངོས་པོ་དང་
འུ་ཞག་ལ་བསམས
བའི་དངོས་པོ་
མཚུངས་ཤིང་འདྲ་བའི་དངོས་པོ་བུང་བ་ལ་སོགས་པ་གཞན་ཡང་བསྡུས་པ་སྟེ། །བརྗོད་པར་འདོད་
པའི་དངོས་པོ་ལ་ལྟོས་ནས་ཤིན་ཏུ་ཆུང་བའི་ཚུལ་ལམ།ངོ་བོས་བརྗོད་པར་བྱེད་པ་བཞིན་བཟུང་བས་
87

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཞན་རྟོགས་པར་བྱེད་པ་དེ་ནི་བསྡུས་པ་བརྗོད་པའི་རྒྱན་ཞེས་བྱ་བར་མཁས་པ་རྣམས་ཀྱིས་འདོད་།
འདི་ནི་འདྲ་བའི་དོན་གཞན་ཡང་འཛིན་པས་ན་རང་གི་དོན་ཙམ་འཛིན་པ་མ་ཡིན་པའོ། འདི་ཉིད་སྒྲ་
ཙམ་གྱི་རྒྱན་ཞེས་བྱ་བར་ཡང་ཐ་སྙད་བྱས་ཏེ། གང་གསུངས་པ་གང་དུ་དོན་ནམ་སྒྲ་ཡིས་དོན་དེ་ནི།
ཉེ་བར་མཚོན་པར་བྱས་ཤིང་རང་གི་དོན། གསལ་བར་གྱུར་པ་སྙན་ངག་ཁྱད་པར་ཏེ། སྒྲ་ཙམ་ཞེས་
པར་མཁས་པ་རྣམས་ཀྱིས་བཤད་ཅེས་སོ །དབྱེ་བ་ནི་བུང་བ་འགའ་ཞིག་པདྨ་རྒྱས་པ་ལ་རང་ཇི་
ལྟར་འདོད་པ་བཞིན་དུ་སྦྲང་རྩི་འཐུང་བཞིན་པ་ཡང་དྲི་ཞིམ་པ་མ་སྐྱེས་པའི་མེ་ཏོག་ཁ་མ་ཕྱེ་བ་ལ་
ཡང་སྦྱོར་བ་འདི་ནི་ཤིན་ཏུ་འདོད་བྱའོ། །ཞེས་མངོན་པར་ཕྱོགས་པར་བྱེད་པ་ལ་ལྟོས་ཞེས་པ་སྒྲ་ཇི་
བཞིན་གྱི་དོན་ནོ། །དགོངས་པའི་དོན་ནི་སྦྱོར་བ་འདིར་བུང་བ་དང་འདྲ་བའི་ཆགས་ལྡན་འགའ་ཞིག་
བུད་མེད་དར་མ་པདྨ་རྒྱས་པ་ལྟ་བུ་ལ་སྦྲང་རྩི་འཐུང་བ་བཞིན་དགའ་བའི་རྩེ་དགས་བཅིངས་པ་ཡང་
དེས་མ་ཚིམ་པར་དྲི་ཞིམ་མ་རྒྱས་པའི་མེ་ཏོག་ཁ་འབུས་པ་ལྟ་བུ་བུ་མོ་འགའ་ཞིག་ལའང་འདོད་པ་
འཕེལ་བ་སྦྱོར་བ་དང་འདྲ་བ་སྟོན་ཞིང་རྟོགས་པར་བྱེད་ཀྱི་དངོས་སུ་མ་བརྗོད་པའོ། །དགོངས་པའི་
དོན་ཉིད་གཙོ་བོ་ཡིན་གྱི། སྒྲ་ཇི་བཞིན་པའི་དོན་ནི་ཉེ་བར་མཚོན་བྱེད་སྟོང་བ་མ་ཡིན་པ་གཅིག་པུ་
འདུས་པ་ཤིན་ཏུ་འཁྲིགས་པ་དེ་ནི་ཞེས་བཀའ་བསྩལ་བ་དེ་ལ་མདོའི་ཚིག་དེ་ཙམ་ལ་བསྡུས་པ་བརྗོད
པར་བཤད་དུ་རུང་། །
གཞན་ཡང་ཁྱད་པར་ཅན་ཆོས་ཙམ་ཐ་དད་ཅིང་ཁྱད་པར་ཆོས་རྣམ་པ་མཚུངས་པའི་བསྡུས་
པ་བརྗོད་པ་ཡང་ཡོད་དེ། ཙམ་ཞེས་པས་ཁྱད་པར་ཐ་དད་པ་གཅོད་། །རྒྱན་འདི་ནི་ཁོ་ནར་མ་ཟད་
ཀྱི་གཞན་ལ་ཡང་ཡོད་དེ། ཁྱད་པར་ཐ་དད་ཅིང་ཁྱད་པར་འགའ་ཞིག་ཐ་དད་པ་འགའ་ཞིག་ཐ་དད་
མིན་པའོ །དེ་གཉིས་ལས་དང་པོའི་དཔེར་བརྗོད་ནི་རྩ་བ་ཞེས་ཏེ།ལྗོན་པ་ལ་སྦྱར་བ་ནི་གོ་སླ་ཞིང་
འབྲས་བུ་ནི་ཤིང་ཏོག་སྟེ། གྲིབ་མ་སྣུམ་པ་ནི་གྲིབ་མ་བར་མེད་པའོ། །སྐྱེས་བུ་ནི་རྩ་བ་གདོད་གནས་
ཀྱི་རང་བཞིན་གྱི་སྟོབས་བརྟན་ཞིང་གྲགས་པ་གྲིབ་མ་བར་མེད་པ་དང༌།འབྲས་བུ་ལོངས་སྤྱོད་ཕུན་
སུམ་ཚོགས་པ་རྣམས་ཀྱིས་སློང་བ་རྣམས་རྒྱས་པར་བྱེད་པ་ཕན་འདོགས་པ་དང་། གྲིབ་མ་བསམ་པ་
ལུས་ཀྱི་རང་བཞིན་གྱི་འོད་དམ། གྲགས་པའི་ངོ་བོ་ཅན་ནོ། །འདི་ཁྱད་པར་ལྗོན་དང་བརྗོད་པར་
88

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
འདོད་པའི་སྐྱེས་བུ་ཐ་དད་ཀྱང་ཁྱད་པར་རྩ་བ་བརྟན་པ་ལ་སོགས་པ་ཐ་དད་མིན་པའོ ཕྱི་མའི་
དཔེར་བརྗོད་ནི་ཡལ་ག་ཞེས་པ་རྐང་བ་སྔ་མ་གཉིས་ཀྱིས་ཁྱད་པར་ནི་ཤིང་སྡོང་ཉིད་ལ་ཡོད་པའོ། །
ཞེས་འགྲེལ་བ་གཉིས་ཀས་འཆད་དེ། བརྗོད་འདོད་ཙམ་དུ་ཟད་དོ། །དམ་པའི་གྲིབ་མ་ཅན་ནི་ཤིང་
སྡོང་གི་གྲིབ་མས་ཉི་ཟླའི་འོད་སྒྲིབ་པ་དང༌།སྐྱེས་བུའི་གཟུགས་མཛེས་པ་ལ་སོགས་པ་སྟེ།བརྟན་པ་
དང་ལྡན་པ་ནི་ཤིང་སྡོང་རླུང་ལ་སོགས་པས་དབྱུང་བར་མི་ནུས་པ་དང༌། སྐྱེས་བུ་ནི་མི་མཐུན་པའི
ཕྱོགས་ཀྱིས་ཐུབ་པར་དཀའ་བའོ །དེ་གཉིས་ཀ་འགྲེལ་བ་ནི། དཔེར་བརྗོད་གཉིས་ཀ་ལ་ཡང་སྐྱེས་
བུ་ཆེན་པོ་འགའ་ཞིག་བསམ་པའི་དོན་དུ་བྱས་ནས་དངོས་སུ་ལྗོན་པ་བརྗོད་པ་ཉིད་ཀྱིས་ཉེ་བར་
བསྔགས་ཤིང་ཡོན་ཏན་གསལ་བར་བྱས་སོ། །ཆོས་ཁྱད་པར་རྣམས་ཀུན་དཔེར་བརྗོད་སྔ་མ་ལ་སྐྱེས་
བུ་དང༌། ལྗོན་པ་གཉིས་ཀའི་ཐུན་མོང་བ་སྟེ། གཞན་དཔེར་བརྗོད་ཕྱི་མ་ལ་བསམ་དོན་དང་དངོས་
དོན་གྱི་ཐུན་མོང་དང་ཐུན་མོང་མ་ཡིན་པ་རྣམ་པ་གཉིས་བཤད་ཟིན་པ་ལྟར་རོ །འདིར་སྡོང་པོ་ལ་
སོགས་པའི་སྒྲས་སྐབས་ལ་སོགས་པའི་དབང་ལས་སྐྱེས་བུ་ལ་སོགས་པ་རྟོགས་པ་ཡིན་། །སྦྱོར་བ་
གཞན་ཡང་བྱ་ཞེས་པ་སྦྲུལ་དང་སྐྱེ་བོ་ངན་པ་གཉིས་ཀ་ལ་ཡང་འཇུག་པས་སྒྲའི་ངོ་བོར་བྱས་པ་ལ་
སྦྲུལ་ངན་ཞེས་རྒྱ་སྐད་གཅིག་ལ་བོད་སྐད་གཉིས་སུ་བསྒྱུར་ཏེ། རྒྱ་མཚོ་སྦྲུལ་དང་འགྲོགས་པ་ལས་
སྐྱེས་བུ་སྐྱེ་བོ་ངན་པ་དང་འགྲོགས་པ་དང་བྲལ་ཞིང་། རྒྱ་མཚོ་རང་བཞིན་གྱིས་བ་ཚྭ་ཆུའི་རོ་ཅན་ཡིན་
ན་གྱིས་མངར་བར་དགཔ་ལས་སྐྱེས་བུ་རང་བཞིན་གྱིས་མངར་བར་དགའ་བར་བྱེད་ནའང་བསམ་པ་ཅན་ཞེས་པས་སྔོན་
མེད་པའི་རྒྱུ་བརྗོད་ནས། ཀྱེ་མ་ཞེས་པ་སྐྱོ་བ་ལས་ཏེ།སྔོན་མེད་པའི་ཆུའི་གཏེར་རྒྱ་མཚོ་འདི་འཇིག་
པའི་དུས་ཀྱིས་བསྐམ་པར་འགྱུར་ཞིང་།བསམ་དོན་སྐྱེས་བུ་ནི་དུས་ཀྱིས་ཏེ།འཆི་བས་བསྐམས་ཤིང་
ཤི་བར་འགྱུར་། །དེའི་བཤད་པ་ནི། རྒྱ་མཚོའི་དེ་དང་བརྟན་པ་དང༌། རྒྱ་ཆེ་བ་ལ་སོགས་པར་
མཚུངས་པའི་སྐྱེས་བུ་མེད་པར་འགྱུར་བ་གསལ་བར་བྱེད་ཅིང༌། སྔ་མ་སྔོན་ཡོད་པ་རབ་ཏུ་གྲགས་
པའི་རྒྱ་མཚོའི་ཆོས་སྦྲུལ་ལམ་རླུང་འགྲོགས་དང༌།ཚྭའི་རོ་བཟློག་པའི་ཕྱིར་ན། འདི་འདྲ་འདི་ནི་སྔོན་
མེད་པའི་རྒྱ་མཚོ་དངོས་སུ་བརྗོད་པ་ལས་སྐབས་ལ་སོགས་པའི་དབང་གིས་སྐྱེས་བུ་འགའ་ཞིག་
བསྔགས་པས་སྔར་མེད་ཀྱི་བསྡུས་པ་བརྗོད་པའོ །དེས་ན་འཕགས་པ་ཡུལ་འཁོར་སྐྱོང་གིས་ཞུས་
89

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པར། ཟླ་མེད་སྨན་པ་ལྟ་བུར་རྣམ་པར་། །ཞེས་པ་སྔོན་མེད་ཀྱི་དཔེ་དང༌། བསྔགས་འོས་བསྔགས་
བསྟོད་དུ།ཚུལ་ཁྲིམས་ཕུང་པོའི་སྐུ་ཆེ་ཞིང༌། །ཏིང་འཛིན་ཤིང་གིས་རྣམ་པར་བརྒྱན།།ཡེ་ཤེས་འབབ་
ཆུའི་ཁྱབ་གྱུར་པ། །རྒྱུ་བའི་གངས་ཅན་རི་བོ་ལགས། །ཞེས་གསུངས་པ་ནི། སྔོན་མེད་པའི་གཟུགས་
ཅན་ཞེས་པ་ཡིན་སྙམ་མོ།།
བཅུ་གཅིག་པ་ཕུལ་བྱུང་གི་རྒྱན་ལ་མཚན་ཉིད་ནི། ཁྱད་པར་ཏེ་དངོས་པོར་གཏོགས་པའི
ཤིན་ཏུ་མཆོག་ཏུ་གྱུར་པས་བརྗོད་པར་འདོད་པ་འཇིག་རྟེན་གྱི་འཇིག་རྟེན་ན་ཇི་ལྟར་གནས་པ་ལས་
བརྒལ་བ་བུད། ཤིན་ཏུ་ཆེ་བར་བསྟན་པ་གང་དེ་ཕུལ་བྱུང་བརྗོད་པ་ཞེས་བྱ་བ་རྒྱན་གཞན་གྱི་མཆོག་
གཙོ་བོ་སྟེ་ཤིན་ཏུ་ཡིད་འཕྲོག་པ་ཉིད་ཀྱི་ཕྱིར་རོ །བརྗོད་པར་འདོད་པའི་ཁྱད་པར་ནི། བརྗོད་དེ་
རྟོགས་པར་བྱ་བའི་བསམ་པའི་ཁྱད་པར་ཆེས་མཆོག་ནི་འཇིག་རྟེན་གྱི་བློ་ལས་འདས་པའི་རྟེན་སྟོན་
པ་ཞེས་བཤད་པར་བྱའོ དབྱེ་བ་ནི། འདོད་པས་གཟིར་བ་རང་ཉིད་མཛའ་བོའི་གཞན་དུ་མངོན་
པར་འགྲོ་བ་ཁྱད་པར་གྱི་གཞི་སྟེ། དེའི་ཁྱད་ཆོས་ནི། མ་ལླི་ཀ་མེ་ཏོག་གི་བྱེ་བྲག་དཀར་པོའི་ཕྲེང་
ཚོགས་ཅན་ཞེས་པ་མགོ་དཀར་བ་དང་། ལུས་ཀུན་ཙན་དན་གྱིས་བཤེར་བ་དང༌། དཀར་ཞིང་སྲབ་
པའི་གོས་འཛིན་པས་ལུས་ལྷག་མ་དཀར་བ་སྟེ།དེ་འདྲ་དེ་ཡང་ཟླ་བའི་འོད་འདི་རྣམས་སྔོན་འགྲོ་
ཡིན་ལ། འདི་ཟླ་བའི་འོད་ཡིན་ནོ། །ཞེས་མཚོན་པ་མ་ཡིན་ཏེ། འོ་མའི་རྒྱ་མཚོ་ལ་ངང་བའི་བུ་མོ་
ཞུགས་པ་བཞིན་ནོ། །འདིར་དངོས་པོར་ན་དེ་ལྟ་བུ་མེད་ཀྱང་ཁྱད་པར་དེ་འདྲ་བ་སྒྲོ་བཏགས་ཏེ་
བསྟན་པས་སྙན་ངག་མཁན་དགའ་བྱེད་པའོ །འདིར་ཅིའི་ཁྱད་པར་བརྗོད་པར་འདོད་ཅེ་ན། ཟླ་
བའི་འོད་ནི་ལྷག་ཅིང་མང་བའམ་སྟུག་པ་ཉིད་ཁྱད་པར་དུ་འཕགས་ཤིང་ཕུལ་དུ་བྱུང་བ་ལྡན་པར་
བརྗོད།ཇི་ལྟར་འདི་ཕུལ་བྱུང་ཡིན་པ་དེ་བཞིན་དུ་ཐེ་ཚོམ་གྱི་གནས་མེད་པ་ལ་ཐེ་ཚོམ་བྱུང་བར་འུད་
བྱས་པ་སོགས་ཀྱང་ཕུལ་བྱུང་ཡིན་ལ། དེ་གསལ་ཞིང་ཁྱད་པར་དུ་འཕགས་པར་རྟོགས་པའི་ཆེད་དུ་
ཅུང་ཟད་བསྟན་ཅིང་དཔེར་བརྗོད་པར་བྱའོ། །ཀྱེ་དགའ་མ་ཁྱོད་ཀྱི་ནུ་མ་གཉིས་དང༌། དཔྱི་ཚང་རའི་
བར་སྟོང་པ་ན་སྐེད་པ་ཡོད་དམ་མེད་ཅེས་བདག་གིས་ཐེ་ཚོམ་ཡུན་རིང་པོར་བལྟས་ཀྱང་ད་དུང་ཟློག་
པར་མ་གྱུར་ཏོ། །འདིར་འཇིག་རྟེན་ལ་འདི་འདྲ་བའི་ཐེ་ཚོམ་ནམ་ཡང་མི་སྐྱེ་ཞིང་སྙན་ངག་མཁན་
90

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
གྱིས་སྒྲོ་བཏགས་ཏེ་འུད་བྱས་པའོ །སོགས་པས་བསྡུས་པའི་ངེས་པ་ཕུལ་བྱུང་ནི།ཀྱེ་ནི་ཏཾ་བི་ནི་
ཞེས་པ་བསྒྱུར་ན་ཚང་ར་ཆེན་པོ་ཅན་ཞེས་པ་སྟེ་བོས་པའོ །ཁྱོད་ལ་ནུ་མ་དང་དཔྱིའི་བར་ན་སྐེད་པ་
ཡོད་པར་ངེས་པར་ནུས་ཏེ།འོ་མ་འཛིན་པ་ནུ་མ་ཉིད་ཁུར་ཡིན་ལ་དེར་གནས་པ་གཞན་དུ་སྟེ། དེའི་
རྟེན་སྐེད་པ་མེད་ན་སྲིད་པ་མ་ཡིན་པས་སོ། །དེ་དག་གིས་སྐེད་པ་ཕྲ་བའི་ཕུལ་བྱུང་བ་ཉིད་བསྟན་།
གྲགས་པ་ཕུལ་བྱུང་ནི། ཀྱེ་ས་སྐྱོང་རྒྱལ་བོ་ཁྱོད་ཀྱི་གྲགས་པ་ཡོན་ཏན་སྒྲོག་པའི་ཕུང་པོའམ། ཚོགས་
འདི་ཙམ་ཞེས་དཔག་པར་ནུས་པ་མ་ཡིན་ཡང་སྲིད་གསུམ་འདིར་ཤོང་ཞིང་དོགས་པ་མེད་པ་སྲིད་པ་
མཐོ་རིས་དང་ས་སྟེང་དང༌། ས་འོག་གསུམ་གྱི་ཁོངས་ནང་འདི་ཤིན་ཏུ་ཡངས་ཤིང་རྒྱ་ཆེ་བའོ །ཨེ་མ་
ནི་ངོ་མཚར་བ་གསལ་བར་བྱེད་པའོ །འདིར་གྲགས་པ་ཤོང་བས་ཡངས་པར་བསྒྲུབ་པའི་ཕྱིར་
གྲགས་པ་ཆེ་བ་ཆེས་ཆེ་བར་བརྗོད་པར་འདོད་པའོ། །དེའི་བསྔགས་པ་ནི། ངག་གི་དབང་པོ་སྙན་
ངག་མཁན་རྣམས་ཀྱིས་མཆོད་ཅིང༌། ཆེས་བསྔགས་པ་ཕུལ་བྱུང་གི་མིང་གིས་བརྗོད་པ་འདི་རྒྱན
གཞན་ལྷག་མ་རྣམས་ཀྱི་ཡང་དཔུང་གཉེན་རྟེན་གཅིག་པུ་སྟེ། ཟླ་བོ་མེད་པ་མཁས་པ་རྣམས་ཀྱིས་
བརྗོད་། །ཡང་ནི་ཆོས་དོན་སྙན་ངག་ཁོ་ནའི་རྒྱན་ཡིན་པ་ཙམ་དུ་མ་ཟད་པའོ། དེ་ཡང་རང་བཞིན་
གྱི་རྒྱན་ཇི་ལྟ་བ་བཞིན་གྱི་དངོས་པོའི་ངོ་བོ་བརྗོད་པ་ཡང་ཁྱད་པར་བརྗོད་པའི་སྒོ་ནས་ཕུལ་བྱུང་གི་
རྒྱན་དང་ལྡན་ན་མཛེས་ཀྱི། མི་ལྡན་ན་སྙན་ངག་གི་རྒྱན་དུ་མི་འགྱུར་ན་འཁྱོག་པོར་བརྗོད་པ་དཔེ་
དང་གཟུགས་ཅན་ལ་སོགས་པ་རྣམས་ལྟ་ཅི་སྨོས་ཞེས་པས་། །འདིར་སློབ་དཔོན་རཏྣ་ཤྲིར་སོགས་
པས་བསྡུས་པ་ཟློག་པའི་ཕུལ་བྱུང་གི་དང༌། དཔེའི་རྗེས་སུ་སོང་བའི་ཕུལ་བྱུང་དང༌། གཟུགས་ཅན་
དང་ལྡན་པའི་ཕུལ་བྱུང་དང་། རབ་རྟོག་དང་ལྡན་པའི་ཕུལ་བྱུང་བརྗོད་པ་དཔེར་བརྗོད་ཅིང་། དེ་
བཞིན་དུ་ཕུལ་བྱུང་གཞན་ཡང་རྟོགས་པར་བྱའོ་ཞེས་འཆད་དོ། །
བཅུ་གཉིས་པ་རབ་རྟོག་གི་རྒྱན་ལ་མཚན་ཉིད་ནི། བརྗོད་པ་གང་དུ་སེམས་ལྡན་སྲོག་
ཆགས་དེ་དག་གམ་དེ་ལས་ཅིག་ཤོས་སེམས་མེད་པའི་དངོས་པོའི་རྣམ་པ་རབ་ཏུ་རྟོག་པ་བོས་བརྗོད་
འནམཔརལ
པར་འདོད་པ་ལས་གཞན་དུ་ཇི་ལྟ་བ་བཞིན་དུ་ཡོད་པའི་བོར་གནས་པའི་ཚུལ་ཇི་ལྟར་གནས་པ་
བཞིན་ལས་རྣམ་པ་གཞན་དུ་རྟོག་ཅིང་སྒྲོ་འདོགས་པ་དེ་ནི་རབ་རྟོག་ཡིན་པར་རིག་གོ།དབྱེ་བ་ལ་
91

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སེམས་ལྡན་གྱི་འཇུག་པ་རྣམ་པ་གཞན་དུ་རྟོགས་པ་ནི། དེ་དཔེར་བརྗོད་ན་ཉིན་མོའི་གུང་ལ་ཉི་མ་ནི་
ཤིན་ཏུ་ཚ་བས་གདུངས་པའི་གླང་པོ་ཆེ་པདྨའི་མཚོར་འཇུག་པ་ནི།དེ་ལ་དངོས་སུ་གནོད་པ་བྱ་བར་
མ་ནུས་པས་ཉི་མའི་ཕྱོགས་དེ་ལ་རྟེན་པའི་པདྨ་རྣམས་གཞོམ་པ་སྟེ།རྩ་བ་ནས་དབྱུང་བར་འདོད་པ་
ཡིན་ནམ་སྙམ་མོ་ཞེས་པའོ། །དེའི་དོན་བཤད་པ་ནི། ཁྲུས་བྱ་བ་དང་། ཆུ་བཏུང་བ་དང༌། པདྨའི་རྩ་
བ་བཟའ་བའི་ཆེད་དུ་ལག་ལྡན་གླང་པོ་ཆེ་ཆུར་འཇུག་པ་ནི་ཇི་ལྟ་བ་བཞིན་གནས་པའི་ཚུལ་ཡིན་ལ།
དེ་ཉིད་མ་ལ་འཁོན་ལན་གླན་པའི་ཆེད་དུ་སྟེ། དེའི་ཕྱོགས་པདྨ་ལ་གནོད་པ་བྱས་པའི་སྒོ་ནས་དེ་ལ་
གནོད་པར་བྱའོ། །ཞེས་པར་སྙན་ངག་མཁན་གྱིས་རབ་ཏུ་བཏགས་ཤིང་སྒྲོ་བཏགས་ཏེ་བརྗོད་། །
སེམས་མེད་ཀྱི་འཇུག་པ་གཞན་དུ་སྒྲོ་བཏགས་པ་ནི།ཨུཏྤལ་འདི་ནི་མིག་དག་གིས་རིང་བའམ།
རོལ་བ་འགོག་པའི་རྣ་བའི་རྒྱན་ཞེས་ཏེ།ཀྱེ་མིག་ཡངས་མ་ཁྱོད་ཀྱིས་མིག་རྣ་བའི་མཐའ་ཉེ་བར་གྱུར་
པའི་མཛེས་པས་རྣ་བའི་རྒྱབ་ཀྱི་ཨུཏྤལ་ལ་འགོངས་ཤིང་དེ་ཟིལ་གྱིས་མནན་པའམ། སྒྲིབ་པ་འདྲའོ་
ཞེས་པ་། འདྲ་ཞེས་པར་རབ་རྟོག་ལ་བྱེད་དོ། །དེའི་བཤད་པ་ནི། གལ་ཏེ་སྔ་མ་ནི་རབ་རྟོག་གི་ས་
བོན་དེ་ལྟ་བུའི་ཆུར་འཇུག་ལ་མཐོང་བས་རིགས་མོད། འདིར་མིག་དང་མིག་གིས་མཛེས་པས་རྣ་
བའི་ཨུཏྤལ་ལ་རེག་པ་མེད་པས་རབ་རྟོག་གི་ས་བོན་མེད་། །ཞེ་ན། མིག་ཟུར་གྱི་ཆར་ལྷུང་བའི་
མིག་གིས་འོད་ཀྱིས་རྣ་བའི་ཨུཏྤལ་ལ་མཛེས་མ་མཆོག་འགའ་ཞིག་གིས་རེག་པ་སྲིད་ཅིང༌།ཅི་སྟེ་
ན་ཡང་སྙན་ངག་མཁན་གྱིས་ཕུལ་བྱུང་བརྗོད་པས་མིག་གི་འོད་ཀྱིས་རྣ་བའི་ཨུཏྤལ་ལ་
རེག་པ་གྲུབ་པར་བྱས་ནས། དེ་ལྟར་རྣམ་པ་གཞན་དུ་བཏགས་པས་ན་འདི་ཕུལ་བྱུང་གི་མཐུ་ལས་
རབ་རྟོག་ཡིན་ནོ། །ལོག་རྟོག་དགག་པ་ནི། བརྗོད་མ་ཐག་པའི་དཔེར་བརྗོད་འདིར་ནི་གཞན་གྱི་སྒྲ་
ཡིས་འཁྲུལ་རྒྱུ་བྱས་ཏེ། རྒོལ་བ་འགའ་ཞིག་དཔེའི་རྒྱན་ཉིད་དུ་འཁྲུལ་བ་སྐྱེད་དོ། །དེ་ལུང་དང་
འགལ་བར་སྟོན་པ་ནི་འཇུག་གོ་ཆར་འབེབས་སོ་ཞེས་པ་ནི། ལི་ར་བ་ཏི་བ་ར་ཥ་ཏི་ཞེས་རྟིང་བའི་
མཐའ་ཅན་ཡིན་ཞིང་།རྟིང་བའི་མཐའ་བྱ་བ་གཙོ་བོ་ཅན་དང༌། ལྷན་ཅིག་འགའ་ཡང་དཔེ་སྟེ་འདྲ་བ་
རྟོགས་པ་མ་ཡིན་ཞེས་པ་ཡིད་ཆེས་པའི་གསུངས་ལས་བཟླས་ཏེ། འདས་ཤིང་དགོངས་ནས་དེ་ལྟར་
སྨྲའོ་ཞེས་པའོ །ཡིད་ཆེས་པའི་ཚིག་དེ་རིག་པ་དང་ལྡན་པར་སྟོན་པ་སྤྱིར་དཔེ་དང་དཔེར་བྱ་བའམ།
92

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཡོན་ཏན་མཚུངས་པའོ་ཆོས་ལ་ལྟོས་ཤིང་བརྟེན་པ་ཡིན་ལ། དེ་འདི་ལ་མེད་དེ། དཔེ་བྱ་འཇུག་པ་དང༌།
དཔེར་བྱ་མུན་པ་ལ་མཚུངས་ཤིང་མཐུན་པའི་ཆོས་འདི་མངོན་པར་གྱུར་རམ། ཅི་སྟེ་མ་མཐོང་བའི་
ཕྱིར་དེ་དག་གི་དཔེ་དོན་ཡིན་ནོ། དེ་ཡང་འཇུག་པ་སྒྲའི་བདག་ཉིད་དང༌། བྱ་བའི་ངོ་བོ་དག་དང༌།
མུན་པ་ཆོས་མཐུན་འགའ་ཡང་མེད་དོ། །གལ་ཏེ་འཇུག་པ་ཉིད་བྱ་བའི་ངོ་བོ་ནི་དེ་དག་གི་མཚུངས་
པའི་ཆོས་སུ་ངེད་འདོད་དོ་ཞེ་ན། འཇུག་གོ་ཞེས་བྱ་བ་ཆ་དོན་དཔེར་འགྱུར་བ་མཚུངས་ཆོས་སུ་འདོད་
པའི་འཇུག་པ་ལས་གཞན་པ་ཅི་སྟེ། དེ་གཉིས་ཐ་མི་དད་པས་དཔེ་དང་མཚུངས་ཆོས་སུ་མི་རུང་
གལ་འཇུག་པ་དེ་ཉིད་ཆོས་།བརྟེན་པ་མཚུངས་ཆོས་གང་གི་རྒྱུས་འཇལ་བ་དང་།ཆ་དོན་རྟེན་
འཇལ་བྱེད་ཀྱང་ཡིན་པས་སྐྱོན་མེད་དོ །ཞེས་པ་དེ་ལྟ་བུ་སྨྱོས་པ་སྨྲ་བ་སྲིད་ཀྱི མ་སྨྱོས་པ་སེམས་
རང་བཞིན་དུ་གནས་པ་འཆད་པ་མ་ཡིན་ཏེ། ཆོས་དང་ཆ་དོན་བརྟེན་པ་དང་རྟེན་དག་ནི་འཇིག་རྟེན་
དང་བསྟན་བཅོས་ལས་གྲུབ་པས་སོ །གལ་ཏེ་བྱེད་པོ་བྱ་བ་ལ་འཇུག་པ་ལ་རང་དབང་ཅན་གྱི་བྱེ་
བྲག་གཅིག་མིན་པའི་དཔེ་ཡིན་ནོ་ཞེ་ན། བྱེད་པ་པོའི་དཔེར་གྱུར་བ་འདི་དབྱེ་བའི་ཚིག་འཇུག་གོ་
ཞེས་པ་རྟིང་པའི་མཐའ་ཅན་ལ་དབང་དང་བྲལ་ཏེ་ནུས་པ་ཉམས་པར་འགྱུར་ཞིང་། དེ་ལྟར་ན་རང་གི་
བྱ་བ་འཇུག་པའང་སྒྲུབ་པར་བྱེད་མི་ནུས་པར་བྱེད་པ་པའོ་གཞན་དཔེར་བྱར་འདོད་པའི་ལྟོས་བྱའི་
དཔེ་ཡིན་པའི་སྒོ་ནས་བརྟེན་བྱར་མི་འགྱུར་ཞིང་མི་ནུས་ཏེ། དཔེ་ནི་རབ་ཏུ་གྲུབ་པ་དང་ཆོས་མཐུན་
ཀྱིས་བསླབ་བ་སྐབ་པར་
པ་ཉིད་ཀྱིས་བསྒྲུབ་བྱ་སྒྲུབ་པར་བྱེད་པ་ཡིན་ན་འདིར་འཇུག་པའི་བྱེད་པོ་ནི་མུན་པའི་དེ་ལྟ་བུའི་སྒྲུབ་
བྱེད་མ་ཡིན་པས་སོ། །གལ་ཏེ་བྱ་བ་དང་མི་འགལ་ཞིང༌། མུན་པའི་དཔེར་ཡང་འགྱུར་བ་ཡོད་དེ།
ལྷས་བྱིན་ལ་སོགས་པ་གང་གིས་འཇུག་པའི་བྱ་བ་ཀུན་ཏུ་སྤྱོད་པ་བྱ་བ་འཇུག་པས། ཁྱད་པར་དུ་
བྱས་པའི་བྱེད་པ་པོ་འདི་དང་མུན་པ་མཚུངས་ཞེས་སྨྲ་ཞིང་ཐ་དད་པར་སེམས་ན་ཡང་སྨྲ་བ་པོ་དེའི་
ལུགས་ལའང་མུན་པ་ནི་འཇུག་གོ་ཞེས་བརྗོད་པར་བྱའོ། །ལུས་ལ་ཞེས་པ་ལས་ཀྱི་ཚིག་མ་འབྲེལ་ཏེ།
འཇུག་པ་བྱེད་པོ་ཙམ་དང་རྗེས་སུ་འབྲེལ་བ་དེ་ལས་ལྟོས་པ་མེད་པའོ། །གལ་ཏེ་གང་གི་ལུས་ལ་
འཇུག་པ་དེ་དང་མུན་པ་མཚུངས་སོ་ཞེས་བརྗོད་པར་འདོད་པ་ན་ཇི་ལྟར་མ་འབྲེལ་ཞེ་ན། འཇུག་པའི་
ཡུལ་ཅན་གྱི་བྱེད་པ་བོ་ལུས་གཞན་ལ་ལྟོས་པ་དེ་ཇི་ལྟར་དོན་གཞན་མུན་པའི་ལྟོས་བྱར་འགྱུར། དེ་
93

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དང་འདི་ལྟར་འགྱུར་དུ་ཆུག་ཀྱང་དཔེ་དང་དཔེར་བྱར་བྱ་བ་མ་ཡིན་ཏེ། ཆོས་མཐུན་པ་མ་མཐོང་
བས་སོ །ཞེས་སྟོན་པ་ནི་ཡོན་ཏན་ཆོས་གང་གི་དཔེར་འགྱུར་བ་མཚུངས་པ་ཆོས་མཐུན་པ་དེ་ཡང་ལྟ་
ཞིང་བཙལ་བར་བྱ་ན་དེ་འདིར་མེད་དེ། འཇུག་པ་ནི་བྱེད་པ་བོ་ཁོ་ན་ཆོས་ཡིན་གྱི། མུན་པའི་མ་ཡིན་
པས་། །དེ་ཆོས་མི་མཐུན་པའི་དཔེས་གསལ་བར་བྱེད་པ། དཔེར་ན། ཁྱོད་གདོང་ཟླ་བ་བཞིན།
ཞེས་པ་ལ་གདོང་བ་དང་ཟླ་བའི་ཡོན་ཏན་མཛེས་པར་རྟོགས་པ་དེ་བཞིན་དུ་འཇུག་གོ །ཞེས་པ་
འཇུག་པ་བོའི་བྱེད་པ་བའི་འདི་ལ་ནི་འཇུག་པའི་ཆོས་ལས་གཞན་པའི་ཆོས་མུན་པ་དང་མཚུངས་
པར་རྟོགས་པ་མ་ཡིན་། །
དེ་ལྟར་ལོག་རྟོག་བཀག་པས་གྲུབ་པ་བསྡུས་ཏེ།གང་གིས་ཕྱིར་དེ་ལྟར་ཡིན་པ་དེའི་ཕྱིར།
ལྷས་བྱིན་འབྲས་ཆེན་འཆད་ཞེས་པའི་ངག་ལ་འཚེད་དོ་ཞེས་པ་བྱ་བ་དང༌།ལྷས་བྱིན་བྱེད་པ་བོ་
དང་འབྲས་ཆན་ལས་ཡིན་པ་ལྟར། ངག་འདི་ལ་ཡང་ཉེ་བར་སྦྱར་བ་འཇུག་པར་བྱ་བའི་ངོ་བོ་དོན་
བརྗོད་བྱ་འདི་འཇུག་གོ་ཞེས་པས་བརྗོད་ཅིང་། མུན་པ་བྱེད་པ་དང་ལུས་ཀྱང་ལས་ཡིན་པ་ལ་སྐྱེས་
བུ་སྙན་ངག་མཁན་གྱིས་དེ་ལྟར་བརྗོད་པའི་རྣམ་པས་དངོས་པོར་མུན་པ་ལུས་ལ་བྱུགས་པ་མེད་ཀྱང་
ཤིན་ཏུ་སྟུག་པ་ལས་བྱུགས་པ་བཞིན་ཞེས་རབ་ཏུ་བརྟགས་པས་ན་རབ་རྟོག་ཅེས་འདོད་པར་བྱ་བའི་
དཔེ་མ་ཡིན་ནོ། །དེ་བཞིན་དུ་མཁའ་ནི་ཞེས་པ་ལའང་ཤེས་པར་བྱ་སྟེ། འདི་དག་གི་ས་བོན་ནི་མུན་པ་
སྟུག་པོ་དང༌། མཁའ་ཆེས་ནག་པའོ། རབ་རྟོག་གསལ་བྱེད་ཀྱི་རྣམ་གྲངས་ནི། དཔག་བསམ་འཁྲི་
ཤིང་དུ།སྟོབས་ལྡན་ས་འོག་རབ་ཏུ་ཞུགས། །ད་དྷི་ཙ་ཡང་རུས་ལྷག་ཉིད། །ཆུ་གཏེར་དེང་སང་འཁུ་
མི་འདོར། །འདིར་ཡི་གཏོང་བས་ཡིན་ནམ་སྙམ། །ཞེས་པ་ལྟ་བུ་སྙམ་དང༌།སྟོབས་དང་མི་འཇིགས་
ཐུབ་པའི་མ་འདྲེས་ཆོས །ཐུགས་རྗེ་ཆེ་སོགས་ཕུལ་བྱུང་ཡོན་ཏན་རྣམས། །མ་ལུས་ཁྱོད་ཀྱིས་ཐུགས་
ལ་བསྡུས་པ་ཡིས། །སྐྱེ་དགུ་འདི་རྣམས་འཁོར་བར་འཁྱམས་པར་འགོས །ཞེས་པ་རྫོགས་སངས་
རྒྱས་ཆོས་དེ་རྣམས་དང་ལྡན་པ་དང༌། འགྲོ་བ་སྲིད་པ་ན་རྒྱུ་བའི་ས་བོན་ཅན་ལྟ་བུ་དོགས་པ་དང༌།
འགྲོ་བའི་བླ་མ་ཁྱོད་ཀྱིས་སྐུ་མཐོང་བས། །གཟི་བརྗིད་ཕུང་པོ་ཆེན་པོ་འདི་འདྲའི་ཁུར། །བདག་གིས་
བཟོད་པར་ནུས་པ་མིན་ནོ་ཞེས། །རྒྱ་མཚོའི་གོས་ཅན་སྐྲག་པས་འདར་བ་འདྲ། །ཞེས་པ་རྒྱལ་བ་
94

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
བཞུགས་པ་ནས་གཡོས་པའི་ས་བོན་ལྟ་བུ་འདྲ་དང་།ཚངས་པས་རྩེ་མོ་ལྟ་ཕྱེད་སྟེང་སོང་ཡང་། །ཕྱིན་
པས་ཆེས་ཆེར་མཐོ་བར་གྱུར་པ་བཞིན། །ཁྱོད་ཀྱི་གཙུག་ཏོར་རྩེ་མོ་མ་མཐོང་བས། །ཡི་ཆད་ཚངས་
པའི་གནས་ལ་གནས་པར་དེས། །ཞེས་པ་ལྟ་བུ་ངེས་པ་དང་། དཔག་བསམ་འཁྲི་ཤིང་དུ། གང་གི་
བཞིན་རས་མཛེས་དང་སྲང་ལ་གཞལ་ཚེ་ཡང་བ་ཉིད་ཀྱིས་ན།རྒྱུ་སྐར་བདག་པོ་དེ་ནི་མཁའ་ལ་ལྷག་
པར་འཛེག་པ་མ་ཡིན་ནམ།ཞེས་པ་གསུངས་པ་ལྟ་བུ་མིན་ནམ་ཞེས་པ་དང༌།རྟོག་གོ་རྣམ་པར་རྟོག་
གོ་ཆེས་མཐོང་ངོ་། ཇི་ལྟ་བའོ་ཞེས་པ་ལ་སོགས་པའི་སྒྲ་ཡིས་རབ་རྟོག་སྒྲ་གཞན་གྱིས་བརྗོད་ཀྱང་མི་
གསལ་བ་དེ་གསལ་བར་བྱེད་ཅིང་གཞན་གྱིས་སྒྲའང་བཤད་ཟིན་པའི་རྣམ་པས་རབ་རྟོག་གསལ་
བྱེད་དེ་འདྲ་བ་ཡིན་ཏེ།དཔག་བསམ་འཁྲི་ཤིང་ལས།ཁྲོ་དང་རྨོངས་པ་མི་ཐུལ་ན། །བདག་ཅག་དོན་
མེད་ཁུར་གྱུར་ཞེས། །དེ་རྣམས་རལ་བ་ངོ་ཚ་ནས། ས་གཞི་ལ་ནི་འབྱར་བ་བཞིན།ཞེས་གསུངས་ལྟ་
བུའོ།།
རྒྱུ་དང་ཕྲ་མོ་ཞེས་བྱ་བར་སྙན་ཚིག་རྣམས་ཀྱི་རྒྱན་མཆོག་བཤད་པའི་རྒྱུའི་རྒྱན་ལ་གསུམ།
བསྟན། བཤད། བསྡུ་བའོ། དང་པོ་ནི།རྒྱུ་དང་ཕྲ་མོ་དང༌། ཆ་ཞེས་བྱ་བ་གསུམ་ནི།ཚིག་སྙན་ངག་
རྣམས་ཀྱི་རྒྱན་གྱི་མཆོག་གཙོ་བོའོ །གཉིས་པ་ལ་གསུམ་ལས་རྟོགས་པར་བྱེད་པ་དུ་བ་སོགས་ལྟ་བུ་
གཉིས་སུ་ཤེས་པར་བྱའོ།།རྒྱུ་དེ་དག་གིས་དབྱེ་བ་ནི།བསྐྱེད་བྱ་དང་།ཤེས་པར་བྱ་བ་སྣ་ཚོགས་པའི་
ཕྱིར་རྣམ་པ་དུ་མའོ། །བཤད་པ་ལ་གསུམ་རྒྱུ་དངོས་པོར་གྱུར་པ། དངོས་མེད་དུ་བགྲང་བ། མཚར་
བའི་རྒྱུའོ། དང་པོ་ལ་གཉིས། བྱེད་པ་བོའི་རྒྱུ། ཤེས་བྱེད་ཀྱི་རྒྱུའོ། དང་པོ་ལ་གསུམ་ལས་འགྲུབ་
པའི་རྒྱུ་བཤད་པ་ནི།དཔེར་བརྗོད་ན།ལྷོ་མ་ལ་ཡའི་རླུང་ཉམས་སུ་མྱོང་བཞིན་པ་འདི་ནི་འཇིག་རྟེན་
ཀུན་གྱི་དགའ་བ་སྐྱེད་ཅིང་འགྲུབ་པར་བྱེད་དོ། །རླུང་ཇི་ལྟ་བུ་ན། ཙན་དན་གྱི་ལྗོན་པ་རྣམས་ཀྱི་
ཡལ་འདབ་གསར་བ་བསྐྱེད་ཅིང་འགུལ་བར་བྱེད་པའོ །འོ་ན་དེ་ནི་འདིས་འདི་བྱེད་དོ་ཞེས་རང་གི་
ངོ་བོ་བརྗོད་པ་ཙམ་ཡིན་གྱི་ཁྱད་པར་ཅི་ཡང་མི་བརྗོད་པས་རྒྱན་དུ་མི་འགྱུར་རོ་ཞེ་ན། དགའ་བ་
བསྐྱེད་པར་འོས་པས་དགའ་བའི་རྗེས་སུ་མཐུན་པའི་རང་བཞིན་དྲི་བཟང་བ་ལ་སོགས་པ་ཙན་དན་
ཞེས་པ་ལ་སོགས་པས་གསལ་བར་བྱས་པ་བར་སྦྱར་བ་བཀོད་པ་ནི་ངག་འདིར་རྒྱན་ཉིད་། སྙན་
95

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ངག་གི་ངོ་བོར་བསྟན་པས་ཁྱད་པར་བརྗོད་པ་ཡོད་། །འདི་ནི་དངོས་པོའི་འབྲས་བུ་ཅན་གྱིས་བྱེད་
པའི་རྒྱུ་དཔེར་བརྗོད་ལ།དེ་ཉིད་ལྡོག་པ་འབྲས་བུ་ཡོད་པ་མེད་པར་བྱེད་པ་ལ་མཚུངས་།རླུང་དེས་
འབྲས་བུ་དངོས་མེད་འགའ་ཞིག་ཀྱང་བྱེད་པས་སོ །དེ་དཔེར་བརྗོད་ན། མ་ལ་ཡའི་རི་བོ་ལ་ཡོད་
པའི་རི་ངོས་ནས་བབས་པའི་ཆུ་རྒྱུན་ལ་རེག་ཅིང་ཞེས་པས་རླུང་དེ་བསིལ་བར་བསྟན་ལ།ཙན་དན་
གྱི་ནགས་སྐྱོན་ནས་ཞེས་པས་དྲི་བཟང་དགའ་བར་འོས་པར་བསྟན་ཅིང་། དེ་འདྲའི་རླུང་ཡིད་དུ་འོང་
བ་འདི་ནི་མགྲོན་པོ་ཆུང་མ་དང་བྲལ་བ་རྣམས་ཉམས་པ་སྟེ མེད་པར་བྱ་བའི་ཆེད་དུ་སྟེ་འཆི་བའི་
དོན་དུ་ཉེ་བར་གནས་སོ། །འོ་ན་དེ་ལྟར་དགའ་བར་བྱེད་པའི་རླུང་དེ་འཆི་བའི་ཆེད་དུ་ཇི་ལྟར་འགྱུར་
ཞེ་ན། དེ་ལྟར་དྲི་བཟང་ཞིང་བསིལ་བར་གྱུར་པའི་རླུང་གི་རྒྱུས་ནི་འབྲས་པའི་སྐྱེ་བོ་དང་བྲལ་བ་ཉིད་
གདུང་བར་བྱེད་པའི་ཕྱིར་མ་ཡིན་ཞིང་དེ་ལས་བྱུང་བའི་ཡིད་དུ་འོང་བའི་དངོས་པོ་མ་ལ་ཡའི་རླུང་ལ་
སོགས་པ་སྲེད་པའི་སྐྱེ་བོ་ལ་ཉམས་པ་སྟེ་མེད་པ་ཉིད་སྒྲུབ་པར་བྱེད་པར་ནུས་སོ། །འདི་ནི། ཕུལ་
བྱུང་གི་རྒྱན་གྱིས་འཆི་བར་བརྟགས་ཤིང་མགྲོན་པོ་མེད་པར་བྱེད་པའི་འབྲས་བུ་ཅན་གྱི་བྱེད་པའི་
རྒྱུའོ །རྒྱུ་གསུམ་གྱི་རྣམ་བཞག་དཔེར་བརྗོད་ཀྱི་བཀོད་རིམ་དང་བཅས་པ་ནི་འགྲུབ་པར་བྱ་བ་སྔར་
མེད་སྐྱེ་བར་བྱ་བ་སྔར་ཡོད་པ་ཉིད་སྐབས་གཞན་དུ་བྱ་བའི་ལས་དག་ལ་ནི་འགྲུབ་བྱ་དང་རྣམ་པར་
བསྒྱུར་བྱ་དེ་ཉིད་ལ་ལྟོས་ཤིང་བརྟེན་པའི་ཡིན་ཏེ་ཐོབ་བྱ་སྟེ་བྱ་བ་ཡིས་འབྲེལ་བར་བྱ་བ་རིག་བྱེད་
བསྐྱུག་ས་པ་ས་ལ་ཝར་ཤ་བ་
བཀླགས་པས་ཐོབ་པར་བྱ་བ་ལྟ་བུའི་ལས་ལ་ཉིད་དུ་འགྱུར་བ་བྱ་བ་ལས་ལྟོས་པ་ཁོ་ན་ཡིན་གྱི།
ལས་ཀྱི་ངོ་བོ་ལ་ལྟོས་པ་མ་ཡིན་ནོ། །
ཅི་སྟེ་འདི་ལ་ཡང་བྱ་བ་དང་འབྲེལ་བའི་ངོ་བོ་གཞན་བྱ་བའོ། །ཞེས་པས་རྣམ་པར་བསྒྱུར་
བྱ་ཡོད་དོ་ཞེ་ན། དངོས་པོ་འཇུག་པ་དེ་འདྲ་ཡིན་ཡང་ཕལ་ཆེར་སྔར་བརྗོད་པ་དེ་ཉིད་ཡིན་ནོ། །
འགྲུབ་པར་བྱ་བའི་ལས་དངོས་པོའི་དངོས་མེད་ཀྱི་ངོ་བོ་དག་གི་རྒྱུ་བསྟན་ཟིན་ཏེ། ལྷག་མ་རྣམ་པར་
བསྒྱུར་བྱ་དང༌།འཐོབ་བྱའི་ལས་དག་གི་རྒྱུའི་དཔེར་བརྗོད་གཉིས་བཀོད་ནས་དེའི་རྗེས་སུ་ཤེས་པར་
བྱེད་པའི་རྒྱུ་བསྟན་ཅིང༌། དཔེར་བརྗོད་པར་བྱའོ། །རྣམ་འགྱུར་དང་ཐོབ་པའི་རྒྱུའི་དཔེར་བརྗོད་ལ་
སྔ་མ་ནི་ལོ་འདབ་གསར་དུ་འཁྲུངས་པའམ། མཐོན་པོར་སྐྱེས་པའི་ནགས་ཚལ་དང་། འདམ་སྐྱེས་
96

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
པདྨ་རབ་ཏུ་རྒྱས་པའི་རྫིང་བུ་དང་ཟླ་བ་གང་བ་སྟེ་ཡིད་དུ་འོང་བའི་དངོས་པོ་དེ་རྣམས་བསྒྱུར་བྱ་ཡིན་
ལ་སྒྱུར་བྱེད་འདོད་པའི་རྒྱུས་འགྲོན་པོ་དགའ་མ་དང་བྲལ་བས་ཉེན་པ་རྣམས་ཀྱི་ལྟ་བྱེད་མིག་གི་དུག་
ཏུ་བྱས་ཤིང་ཡོངས་སུ་བསྒྱུར་ཏེ་འདོད་པའི་དབང་གིས་མིག་གི་གདུང་བ་བསྐྱེད་པའི་ཕྱིར་རོ །འདིར་
རྣམ་པར་བསྒྱུར་བྱའི་ལས་ཀྱི་རྒྱུ་འདོད་པ་ཡིན་ཏེ།དེས་ནགས་ལ་སོགས་པ་རྣམས་དུག་ཏུ་བྱ་བའི་
ཕྱིར་། །ཕྱི་མ་ནི་ཁས་འཆེས་པ་མཛའ་བོ་དང་རྗེས་སུ་མི་མཐུན་པ་གོམས་པར་བྱའོ །ཞེས་བྲལ་བ་
ལ་འདི་ལྟ་བུ་མི་འཐད་པས་ན་གྲོགས་མོ་མཛའ་བོའི་གནས་སུ་བཀོད་པ་འགའ་ཞིག་ལ་བུ་མོ་འགའ་
ཞིག་སྨིན་མ་འཁྱོགས་ཤིང་མིག་གཡོ་བ་ཅན་གྱིས་མཆུ་གཡོ་ཞིང་ལྟ་བར་བྱེད་། །འདི་ནི་འཐོབ་བྱའི་
ལས་ཀྱི་རྒྱུ་ཡིན་ཏེ། འགྲུབ་བྱེད་དང་རྣམ་པར་འགྱུར་བྱེད་ལས་ཐ་དད་པ་ཞིག་གིས་གྲོགས་མོའི་ཡུལ་
ཅན་གྱི་ལྟ་བ་ཙམ་བུ་མོས་སྒྲུབ་པར་བྱེད་པའི་ཕྱིར་རོ། །ཤེས་བྱེད་ཀྱི་རྒྱུ་ནི་ཉི་མ་ནུབ་ཅིང་ཟླ་བ་ཤར་
བ་མཛེས་ཤིང་སྣང་བར་བྱེད་ལ་འདབ་ཆགས་བྱ་རྣམས་རང་གི་གནས་ཀྱི་ཆེད་དུ་སོང་ངོ་ཞེས་པ་རང་
གི་ངོ་བོ་བརྗོད་པ་ཙམ་འདི་ཡང་ལེགས་པ་སྟེ་རྒྱན་ཉིད་ཡིན་ནོ། །ཅི་ཞིག་ལ་ཞེ་ན དུས་ཀྱི་སྐབས་
སྲོད་ཅེས་པར་གོ་ཞིང་ཤེས་པར་བྱེད་པ་ལའོ། །ཉི་མ་ནུབ་པ་ལ་སོགས་པ་དེ་ལས་མི་འཁྲུལ་བས་སྲོད་
ལ་བཤད་པས་ན་ཤེས་བྱེད་ཀྱི་རྒྱུ་སྟེ།དེ་འདི་རྒྱན་མ་ཡིན་པར་སྨྲ་བ་གསལ་ལོ།།1
གཞན་ཡང་ཀྱེ་གྲོགས་མོ་ཁྱོད་ཀྱི་ཡིད་འདོད་པས་གཟིར་བ་གོ་ཆར་གྱུར་པ་འདི་ནི་ཤིན་ཏུ་
བའི་འོང་ཟེར
བསིལ་བའི་འོད་ཟེར་གྱིས་མི་བཟློག་ཅིང༌།ཙན་དན་གྱི་ཆུ་ཡིས་མི་བཟོད་པ་བསམ་བྱ་མ་ཡིན་པའི་
ལུས་ཀྱིས་རྟོགས་པར་སླ་སྟེ། གསལ་བར་ཤེས་སོ །ཞེས་པ་རྣམས་དང་ལྟ་བུས་སྦྱོར་བ་སྙན་ངག་
རྣམས་ལ་ཡིད་འོང་བའི་ཤེས་བྱེད་ཀྱི་རྒྱུ་རྣམས་མཚོན་ཞིང་ཤེས་པར་བྱའོ །རིགས་ཀྱང་སྦྱར་བར་
བྱའོ །དངོས་སུ་བགྲང་བའི་རྒྱུ་མེད་པ་བཞིས་དངོས་པོ་སྐྱེད་པ་ནི།དངོས་པོ་མེད་པ་ཡང་ཡིན་ལ་རྒྱུ་
ཡང་ཡིན་པས་ཡིད་འཕྲོག་ཅིང་ཉམས་དང་ལྡན་པ་བསྟན་ཅིང་དཔེར་བརྗོད་པར་བྱའོ། །དེ་ཡང་
འགའ་ཞིག་ཅུང་ཟད་དེ།ཐམས་ཅད་ནི་མཐའ་ཡས་པའི་ཕྱིར་མ་ཡིན་ནོ། །མེད་པ་བཞི་ལས་དང་པོ་ནི།
རིག་པ་ཡོན་ཏན་དང་སྐྱོན་འབྱེད་པའི་ས་གཞི་སྟེ། གཞིའི་བསྟན་བཅོས་མ་གོམས་པ་དང༌།བློ་ལྡན་
བསྟན་བཅོས་ཤེས་པ་རྣམས་དང་མ་འགྲོགས་པ་དང༌། དབང་པོ་མིག་སོགས་རྣམས་མ་བསྡམས་ཏེ།
97

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཉེས་པ་སྐྱེད་པའི་ཡུལ་ལ་མ་བཀག་པའི་རྒྱུས་མི་རྣམས་ཕོངས་པ་སྐྱེས་ཤིང་གདུང་བར་འགྱུར་རོ། །
འདིར་རིག་པ་མ་གོམས་པ་ལ་སོགས་པ་མ་སྐྱེས་པ་ལས་འབྲས་བུ་ཕོངས་པ་དངོས་པོ་སྐྱེ་བས་ན་སྔ་ན་
མེད་པའི་བྱེད་པ་བོའི་རྒྱུའོ།།ཡང་འདོད་པ་ཡུལ་གྱི་ལོངས་སྤྱོད་ཀྱིས་གཏམ་མངོན་པར་འདོད་པ་དང་
བཅས་པའི་བརྗོད་པ་བྱ་བ་བར་ཆད་བྱེད་པ་ཉིད་མྱོས་པ་འཁྲུལ་བ་ཡིན་ལ་དེ་སོང་ཞིང་ཞིག་གོ། །
ལང་ཚོ་གཞོན་པ་དུལ་བར་གནས་པ་དང་འགལ་བ་ཁོ་ན་ཤིན་ཏུ་ཆགས་པས་གདུང་བར་བྱེད་པས་
རིམས་ཡིན་ལ་དེ་ཉམས་ཤིང་བྲལ་ལོ །རྨོངས་པ་འཁོར་བ་སྡུག་བསྔལ་གྱི་བདག་ཉིད་ལ་བདེ་བའོ་
ཞེས་ཕྱིན་ཅི་ལོག་པ་ཟད་ཅིང༌། སྲེད་པ་རྨོངས་པའི་རྗེས་སུ་འབྲང་བའི་ཡུལ་ལ་ཆགས་པས་གདུང་
བར་བྱེད་པས་རིམས་ཡིན་ལ།དེ་ཉམས་ཤིང་བྲལ་ལོ། །རྨོངས་པ་འཁོར་བ་སྡུག་བསྔལ་གྱི་བདག་
ཉིད་ལ་བདེ་བའོ །ཞེས་ཕྱིན་ཅི་ལོག་པ་ཟད་ཅིང་སྲེད་པ་རྨོངས་པའི་རྗེས་སུ་འབྲང་བའི་ཡུལ་ལ་
ཆགས་པ་འཕོས་ཏེ་ཉམས་སོ །རྒྱུ་དེ་ལས་བསོད་ནམས་ཀྱི་གནས་ཆོས་ཞེས་བྱ་བ་ཆགས་བྲལ་དུ་རོ་
གཅིག་པ་ལ་ཡིད་བྱས་ཏེ་སེམས་བཞག་པའོ །འདིར་འདོད་པའི་གཏམ་གྱིས་མྱོས་པ་ལ་སོགས་པ་
སྐྱེས་པ་རྣམས་མེད་པ་གྱུར་པ་ལས་ཆོས་ཀྱི་ལམ་ལ་བློ་སྐྱེས་སོ་ཞེས་པས་ཞིག་ནས་མེད་པར་བྱེད་པའི་
རྒྱུའོ།།
གསུམ་པ་ནགས་ཚལ་སྣང་བཞིན་པ་འདི་རྣམས་ཁྱིམ་སྐྱོན་མང་པོ་དང་ལྡན་པ་མ་ཡིན་ཞིང༌།
ཆུ་ཀླུང་མཚོན་བཞིན་པ་འདི་རྣམས་བུད་མེད་ཡུལ་གྱི་དུག་གིས་རྒྱལ་བར་བྱེད་པའི་ས་གཞི་མིན་ལ།
རི་དྭགས་འདི་རྣམས་བུ་ཚ་མཛའ་བོས་འཆིང་བའི་རྒྱུ་མ་ཡིན་།དེ་ལྟར་ཐམས་ཅད་དགེ་བར་གནས་
པའི་དེའི་ཕྱིར་བདག་གི་ཡིད་དགའ་བ་ཉམས་སུ་མྱོང་། །ཞེས་ཁྱིམ་ན་རྒྱུ་བ་ལས་ཆགས་པ་དང་
བྲལ་བའི་བློ་ཅན་ཞིག་ནགས་སུ་གནས་པར་བྱས་ཏེ།མངོན་པར་དགའ་བར་བྱེད་དོ། །འདིར་ནགས་
དང་ཁྱིམ་ལ་སོགས་པ་རྣམས་ཕན་ཚུན་གཅིག་ལ་གཅིག་མེད་པས་ཡིད་དགའ་བར་བྱེད་། །ཞེས་
པས་ཕན་ཚུན་མེད་པའི་བྱེད་པ་བོའི་རྒྱུ་ཡིན་ནོ། །བཞི་པ་ནི།མ་བརྟགས་པ་དམ་པ་དང་། དམ་པ་མ་
ཡིན་པ་མ་དཔྱད་པའི་སྤྱོད་པ་སྐྱོན་གྱི་ངོ་བོ་འཕགས་པ་རྣམས་ལ་སྟེ་དམ་པ་ཀུན་ལ་ཤིན་ཏུ་སྤོངས་མ་
ཡིན་ཏེ། རྟག་ཏུ་དཔྱད་ནས་བྱེད་པའི་ཕྱིར་།རྒྱུ་དེའི་ཕྱིར་འཕགས་པ་དེ་རྣམས་ཀྱི་ཚེ་འདི་དང་ཕྱི་
98

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ།
མའི་ཕུན་སུམ་ཚོགས་པ་ཐམས་ཅད་ལྷག་པར་ཕུན་སུམ་ཚོགས་པ་ཐམས་ཅད་རྟག་པར་རྒྱུན་དུ་
འཕེལ་ཏེ་རབ་ཏུ་གྱུར་པར་འགྱུར་རོ། །འདིར་བརྟགས་པའི་དཔྱོད་པ་རྣམ་པ་ཐམས་ཅད་དུ་མེད་པར་
ཕུན་སུམ་ཚོགས་པ་ཀུན་འཕེལ་བའི་འབྲས་བུ་བསྐྱེད་། །ཞེས་པས་དངོས་པོའི་འབྲས་བུ་ཅན་གྱི་
ཤིན་ཏུ་མེད་པའི་བྱེད་པ་བོའི་རྒྱུའོ། །དངོས་མེད་སྐྱེད་པ་ནི། སྐྱེད་མོས་ཚལ་གྱི་ས་ཧཱ་ར་ཨ་མྲ་རྣམས་
ཀྱི་སྙེ་མ་མ་འཁྲུངས་པ་མིན་པ་ཞེས་པ་དགག་པ་གཉིས་ཀྱིས་རྣལ་མ་གོ་བས་དེའི་སྙེ་མ་སྐྱེས་པས་ནི་
མགྲོན་པོའི་བུད་མེད་སྙེ་མ་དེ་མཐོང་བས་ཆགས་པའི་ནི་མེས་སྲེག་པ་རྣམས་ཏིལ་དང་བཅས་པའི་
ཁྱོར་ཆུ་སྦྱིན་བྱར་གྱུར་ཏེ་ཤིའོ་ཞེས་ཕུལ་བྱུང་བརྗོད་པའི་རྒྱན་གྱིས་བསྟན་། །ཤི་བ་ལ་ཏིལ་དང་
བཅས་པའི་ཁྱོར་ཆུ་སྦྱིན་ནོ་ཞེས་པ་འཇིག་རྟེན་གྱི་ལུགས་སོ །འདིར་མ་འཁྲུངས་པ་སྔར་མེད་པ་དེ་
འཁྲུངས་པའི་ངོ་བོ་ནི། མགྲོན་པོའི་བུད་མེད་བའི་སྐྱེད་བྱེད་ཡིན་ནོ། །ཞེས་པས་དངོས་པོ་མེད་
པའི་འབྲས་བུ་ཅན་གྱིས་སྔ་ན་མེད་པའི་བྱེད་པ་བོའི་རྒྱུའོ། །ངག་གི་དབང་ཕྱུག་ནི་མ་སྐྱེས་པ་ཞིག་
པའི་འཁྲུངས་པའི་འབྲས་བུ་མགྲོན་པོའི་བུད་མེད་འཆི་བ་ཡིན་པས་ཞིག་ནས་མེད་པ་རྒྱུའོ་ཞེས་
འཆད་དོ། །དོན་བསྡུ་བ་ནི་ཡོད་པ་བསྒྲུབ་པའི་རང་བཞིན་དང་མེད་པ་དགག་པའི་རང་བཞིན་གྱི་
འབྲས་བུ་སྐྱེད་པར་བྱེད་པ་ལ་སྐབས་འདིར་སྔ་མ་མེད་པ་དང༌། སོགས་པས་ཞིག་ནས་མེད་པ་དང་།
ཕན་ཚུན་མེད་པའི་དང༌། ཤིན་ཏུ་མེད་པའི་རང་བཞིན་ནམ། ངོ་བོའང་ཡིན་ལ། དངོས་པོ་སྟེ་ཚིག་གི་
དོན་ཡང་ཡིན་པའི་རྒྱུ་ཉིད་དུ་བསྟན་། །དེ་ཡང་ལྡོག་པའི་རྗེས་སུ་ཞུགས་པའི་བློས་གཟུང་བར་བྱ་བ་
ཉིད་ཀྱི་ཕྱིར་དངོས་པོ་མེད་པ་ཡང་དངོས་པོར་མི་འགལ་ལོ་ཞེས་འཆད་དོ། །མཚར་བའི་རྒྱུ་ལ་མིང་གི་
དབྱེ་བ་ནི། རྒྱུའི་བྱ་བ་ལས་ཐག་རིང་དུ་འབྲས་བུ་སོན་པ་དང༌།རིང་གི་འབྲས་བུ་དེ་དང་ལྷན་ཅིག་རྒྱུ་
སྐྱེས་པ་དང་འབྲས་བུ་སྔར་སྐྱེས་ཤིང༌། དེའི་དེ་མ་ཐག་ཏུ་རྒྱུ་སྐྱེས་པ་དང༌། རིགས་པ་མ་ཡིན་པའི་
འབྲས་བུ་བྱེད་པ་ཞེས་པ་ལྔ་། དེ་ལ་སོགས་པ་འཆར་བའམ། སྔོན་མེད་པའི་རབ་ཏུ་གྲགས་པའི་
རྒྱུ་དང་མི་མཐུན་པ་རྣམས་གྲངས་མེད་པ་ཡོད་དོ། །
འོ་ན་འདི་ལྟ་བུའི་རྒྱུ་དངོས་མཐོང་བ་མེད་ན་ཇི་ལྟར་སྲིད་ཅེ་ན།དེ་འདྲའི་རྒྱུ་འདི་རྣམས་
སྦྱོར་བའི་ལམ་སྙན་ངག་རྣམས་ལ་དངོས་པོ་མིན་ཀྱང་བཏགས་པའི་ཚུལ་ཏེ།རྣམ་བཞག་ལ་བརྟེན་པ་
99

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཤིན་ཏུ་མཛེས་པ་མཐོང་ངོ༌། །དེ་རྣམས་ཀྱི་དཔེར་བརྗོད་ནི། ཇི་ལྟར་དང་པོ་ནི་རབ་ཏུ་གྲགས་པའི་
མཚོན་ནི་གང་ལ་འཕངས་པ་དེ་འབིགས་པ་ཡིན་པ་ལ། ཀྱེ་ལུས་ཅན་ཁྱོད་ཀྱི་མིག་ཟུར་ཞེས་བྱ་བ་
ལུས་སྐྱེས་འདོད་པའི་མཚོན་ཆ་འགྲོ་བ་ལས་རྒྱལ་བར་བྱེད་པ་གང་ཡིན་པ་དེ་ཁྱོད་ཀྱིས་གཞོམ་བྱ་
སྐྱེས་པ་གཞན་ལ་འཕངས་པ་དེས་དབེན་བྱས་པ་བདག་གི་ཡིད་ཀྱང་བཅོམ་སྟེ། ཀྱང་གི་སྒྲས་གཞན་
ཁོ་ནར་མ་ཟད་པའོ། །དེ་འདྲ་དེ་ནི་མཚར་ཆེའོ །གཉིས་པ་རབ་ཏུ་གྲགས་པའི་རྒྱུ་རྣམས་འབྲས་བུ་
ལས་སྔར་སྐྱེ་བ་ཡིན་པ་ལ་སྐྱེས་བུ་རྣམས་ཀྱི་ལུས་སྐྱེས་འདོད་པ་ཉིད་རྣམ་འགྱུར་གྱི་རྒྱུ་ཡིན་པའི་ཕྱིར་
མྱོས་པ་ཡིན་ཞིང༌། དེའི་རྣམ་པར་འཕྲུལ་བ་མིག་ཚུགས་སུ་བལྟ་བ་ལ་སོགས་པ་འབྲུར་འགྱུར་བ་
རྣམས་དང་ལྷན་ཅིག་དུས་གཅིག་ཉིད་དུ་བུད་མེད་རྣམས་ལ་བུ་མོ་རྩེད་མོ་དང་། སྨྲ་བར་མི་ནུས་པ་
ཡོངས་སུ་ནུབ་པའི་ན་ཚོད་ལང་ཚོ་དར་ལ་བབ་ན་རྒྱུར་གྱུར་པ་སྐྱེས་པ་མཚར་ཆེའོ། །གསུམ་པ་ནི་ཟླ་
བ་ཤར་བ་ལ་སྔར་ཉིད་དུ་རི་དྭགས་མིག་ཅན་མས་མཛེས་མ་རྣམས་ཀྱི་ཆགས་པ་སྐྱེས་བུ་འདོད་པའི་
རྒྱ་མཚོ་རྒྱས་པ་འབྲས་བུར་གྱུར་བ་འབྱུང་ཞིང༌། ཕྱི་ནས་དེ་ཆགས་པའི་རྒྱ་མཚོ་རྒྱས་ཟིན་ནས་འོད་
ཟེར་རྣམས་འཕྲོས་པས་ཟླ་བའི་དཀྱིལ་འཁོར་ཤར་བ་རྒྱུར་གྱུར་པ་འབྱུང་བས་ལས་འབྲས་བུ་འདི་
ནི་སྔོན་མེད་པས་མཚར་བའོ། །བཞི་པ་ནི་ལྷ་རྒྱལ་བོ་ཁྱོད་ཀྱི་ཞབས་གཉིས་པོ་དམར་བ་ཉི་མའི་
མདོག་གཞོན་ནུ་རྣམས་ཀྱིས་རེག་པའི་རྒྱལ་བོ་གཞན་རྣམས་ཀྱི་ལག་པའི་པདྨ་ཕྱག་འཚལ་བའི་ཐལ་
མེདགགཞནནུནས
མོ་སྦྱར་ཞིང་ཟུམ་པར་བྱེད་པ་ཅི་། ཉི་འོད་ཀྱིས་པདྨ་རྒྱས་པར་རིགས་པས་སོ། །ལྔ་པ་། དཔེར་
བརྗོད་ནི་སྐྱེས་མཆོག་ཁྱེད་ཀྱི་ཞབས་སེན་ཉིད་མཛེས་པ་ལ་སོགས་པས་ཟླ་བ་ཡིན་ལ།དེའི་འོད་ཟེར་
ཤིན་ཏུ་དཀར་བས་ཀུན་ད་རུ་བཀོད་པ་དྲི་མ་མེད་པ་དག་པ་རྣམས་ས་སྐྱོང་རྒྱལ་བོ་རྣམས་ཀྱི་ལག་པ་
ཉིད་མཛེས་པ་ལ་སོགས་པས་པདྨ་ཡིན་ཞིང༌།དེ་ཟུམ་པར་བྱེད་པ་སྔ་མ་ལྟ་བུ་དབང་ཞིང་རིགས་སོ །
གསུམ་པ་དོན་བསྡུ་བ་ནི། ཞེས་པ་བཤད་པའི་རྣམ་པར་རྒྱུའི་རྒྱན་གྱི་རྣམ་རྟོག་དབྱེ་བའི་
ལུགས་བཤད་མ་ཐག་པ་འདི་འདྲ་བར་བསྟན་ནས་རྟོགས་པར་བྱས་སོ །
སྤྱིའི་བཅུ་བཞི་པ་ཕྲ་མོའི་རྒྱན་ལ མཚན་ཉིད་ནི་དོན་གསལ་བར་མ་བརྗོད་པར་བརྡའི་
ཟུར་དང་དོན་གྱི་རྣམ་པས་མཚོན་པའི་སྙན་ངག་ནི་གཞན་གྱི་རྟོགས་དཀའ་བས་ཕྲ་བའི་དོན་ཅན་གྱི་
100

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཕྱིར་ཕྲ་མོ་ཞེས་བརྗོད་། །དབྱེ་བ་ལ་ཟུར་གྱི་ཕྲ་མོ་ནི་དུས་ནམ་ཞིག་འུ་ཅག་འགྲོག་པར་འགྱུར་ཏེ
འགྲོགས་ན་དགའ་བོ་ཞེས་སྐྱེ་བོས་གང་བའི་ཚོགས་སུ་བརྗོད་པ་ངོ་ཚ་ནས་མ་བཟོད་དེ། མ་ནུས་པའི་
མཛའ་བོ་རྣམས་ལས་རིག་ནས་བུད་མེད་སྒེག་མོ་འགའ་ཞིག་གིས་རྩེ་དགའི་དོན་གྱི་པདྨ་ལག་པས་
ཁ་ཟུམ་པར་བྱས་ཏེ། མཚན་མོ་འགྲོག་པར་བྱའོ་ཞེས་པའི་དོན་རྟོགས་པར་བྱ་བའི་ཆེད་དུའོ། །དེ་
འཆད་པ་སྦྱོར་བ་འདིར་ནི། ལུས་སྐྱེས་འདོད་པས་གཟིར་བའི་མཛའ་ཟུར་གྱིས་སྨོས་པ་ལ་མཁས་
པ་དེ་དབུགས་བྱུང་བར་འདོད་པའི་བུད་མེད་ཀྱིས་པདྨ་ཁ་བསྡུས་པའི་ཟུར་གྱིས་ཁྱད་པར་ལས་མཚན་
མོ་འགྲོག་པ་གསལ་བར་བྱའོ། །རྣམ་པའི་ཕྲ་མོ་ནི་ཀླུའི་མདུན་སར་ལང་ཚོ་ཅན་ཁྱོད་ལ་མིག་གཏད་
པ་དེའི་གདོང་བ་མཛེས་པ་སོགས་ཀྱི་ཆུ་སྐྱེས་པདྨ་ཡིན་པ་ལ་ཆགས་པ་འཁྲིག་པ་བྱ་བའི་བསམ་པ་
རྒྱས་པས་གསལ་བའི་མཛེས་པ་ཅི་ཡང་སྟེ། ཆེན་པོ་བྱུང་བར་གྱུར་། །འདི་ནི་རྣམ་པ་ཕྲ་མོའི་གདོང་
བའི་མཛེས་པ་དེ་ལྟ་བུ་ནི་ཆགས་པའི་དབང་ལས་བློ་སྔོན་དུ་མ་བཏང་ཡང་རིགས་གསལ་བར་གྱུར
པའི་ཕྱིར་རོ །དེ་འཆད་པ་ནི་ཞེས་པ་བཤད་པའི་རྣམ་པས་འཁྲིག་པ་ལ་འདུན་པའི་རང་བཞིན་མ་
བརྗོད་ཅིང་སྒྲས་གསལ་བར་མ་བྱས་པར་དགའ་བའི་དགའ་སྟོན་འཁྲིག་པ་འདོད་པ་གནས་པར་གྱུར་
ཅིང་གསལ་བར་བྱེད་པ་ནི་མཚོན་པར་དཀའ་བས་ཕྲ་ཉིད་ལས་མ་འདས་སོ། །
ཆའི་རྒྱན་ལ་དངོས་པོ་གསལ་བ་ཟོལ་གྱིས་སྦེད་པའི་ཆ་ནི་གཞན་གྱིས་རིག་པར་དོགས་
ནས་ཟོལ་གྱིས་ཆ་ཡིས་དངོས་པོ་རྗེས་སུ་ཆགས་པ་ལ་སོགས་པའི་རང་བཞིན་རྣམས་ལས་གསལ་
བར་གྱུར་པ་སྒྲིབ་ཅིང་སྦེད་ལ་འཆབ་པས་སྙན་ངག་མཛེས་པར་བྱེད་པས་། །དེ་ལྟ་ན་ཡང་འདིའི་
རང་བཞིན་མི་གསལ་བའོ། །ཞེ་ན། དཔེར་བརྗོད་ཉིད་ལ་ཆའི་རྒྱན་འདིའི་ཞེས་སོ། །དེ་ཉིད་ནི་
བདག་རྒྱལ་བོའི་བུ་མོ་ཆགས་པ་མེད་ཀྱང་དེ་ལ་ཆགས་པར་སྤུ་ལོང་རྒྱས་པའི་རྟགས་ཀྱིས་བུ་མོ་བསུ་
བ་བོས་རིག་པར་གྱུར་པ་ལ་ཞེས་པས་དངོས་པོའི་རང་བཞིན་ངེས་པར་གསལ་བར་བསྟན་ཏོ། །དེ་
སྒྲིབ་པའི་ཆེད་དུ་སྤུ་ལོང་གི་རྒྱུ་གཞན་འགོད་པ་ཨེ་ནགས་ཚལ་བསིལ་བའི་རླུང་དང་ལྡན་པ་ཡིན་
པར་ཤེས་ཏེ།རླུང་གྲང་མོས་རེག་པས་སྤུ་ལོང་རྒྱས་སོ་ཞེས་སྟོན་པའོ །གཞན་ཡང་བུ་མོ་ཁྱོད་འདམ་
མ་མཐོང་བ་ཉིད་ལ་ཆགས་པ་མེད་ཀྱང་བདག་ལ་དགའ་བའི་མཆི་མ་ཇི་ལྟར་བྱུང་སྟེ།དེ་མི་རིགས་སོ་
101

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཞེས་རྗེས་སུ་ཆགས་པའི་དངོས་པོ་གསལ་བར་གྱུར་པ་ལ་དེ་སྡུག་བསྔལ་གྱིས་རེག་པས་མཆི་མ་བྱུང་
བའོ་ཞེས་སྒྲིབ་པ་ནི་རླུང་གིས་གཙུབ་པའམ། སྐྱོད་པའི་མེ་ཏོག་གི་རྡུལ་བདག་གི་མིག་ཏུ་ལྷུང་བས་
མཆི་མ་བྱུང་ངོ་ཞེས་པའོ །ཞེས་པ་རྒྱལ་བོའི་བུ་མོ་མཐོང་བ་དང༌། མྱ་ངན་སྦེད་པ་ལ་སོགས་པའི་
སྐབས་སུ་ཆའི་རྒྱན་ཤིན་མཛེས་ཤིང་བཟང་པོ་ཞེས༌རང་ལུགས་བསྡུས་པའོ །གཉིས་པ་ནི། སྙན་
ངག་མཁན་གཅིག་ཆ་སྟེ།ཟོལ་ལས་སྨད་པར་སྐྱོན་བརྗོད་པའམ། ཆ་ཡིས་ཅུང་ཟད་བསྟོད་པ་ཡོན་
ཏན་གསལ་བར་བྱེད་པ་ནི་ཆའི་རྒྱན་ཞེས་བརྗོད་པར་བྱེད་དོ། །དེ་དག་དཔེར་བརྗོད་ན། སྔ་མ་ནི་
རྒྱལ་བོ་གང་གི་ཡིད་གཡུལ་འཐབ་མོ་ཉིད་ལ་སེམས་དགའ་བར་བྱེད་པས་དགའ་སྟོན་ཡིན་ཞིང༌། དེ་
ལ་འདོད་པ་འཁྲིག་པའི་དགའ་སྟོན་ལ་ཆགས་པ་ལས་ཀྱང་ལྷག་པར་ཆགས་ཤིང་གཟི་བརྗིད་དང་
མཐུ་ཆེན་པོ་དང་ལྡན་པ་ལང་ཚོ་གཞོན་ནུ་ཡོན་ཏན་དུལ་བ་ཕུན་སུམ་ཚོགས་པ་ཅན་རྒྱལ་བོ་མི་ཡི་
འཇིག་རྟེན་སྐྱོང་བ་འདི་བུ་མོ་ཁྱོད་ཀྱི་བདག་པོར་འོས་སོ །དེ་འཆད་པ་ནི་འདིར་ཡོན་ཏན་ཁོ་ན་
བརྗོད་པས་ན་སྐྱོན་ཅི་ཡང་མ་བརྗོད་པའི་ཕྱིར་ཇི་ལྟར་ཆ་ལས་སྨད་པ་ཡིན་ཞེ་ན།བརྩོན་འགྲུས་སམ་
ཕ་རོལ་གནོན་པ་ཁྱད་པར་དུ་འཕགས་པ་བསྟོད་པ་ཡིན་ཡང་རྒྱལ་བོ་དེ་ལྟ་བུ་འདི་ལ་ཟོལ་གྱིས་དུས་
རྒྱུན་དུ་ཡུལ་ཁོ་ན་བྱེད་པའོ་ཞེས་སྨད་པ་ཉིད་དེ།ལོངས་སྤྱོད་འཁྲིག་པའི་བདེ་བ་རྒྱུན་དུ་གཅོད་པར་
འདོད་པའི་བུ་མོ་འགའ་ཞིག་གིས་བསམ་པ་བདག་པོར་འདོད་པ་བཟློག་པར་ནུས་ཏེ། དེའི་འདོད་པ་
དང་མི་མཐུན་པས་། །ཕྱི་མའི་ནི་གནོད་པ་སྐད་ཅིག་སོ་ལ་འབྱུང་བ་རབ་ཏུ་གཞིལ་བ་ཁོ་ནའི་
ཆེད་དུ་སྟེ་ཕན་གདགས་པའི་ཆེད་དུ་མ་ཡིན་པ་སྙན་པར་སྨྲ་བའི་བསྟོད་བསླབས་མོད། །སྐྱེ་བོ་འདི་
ནི་བརྩེ་བ་མེད་པ་མ་རུངས་པ་དང་གཡོ་བ་མ་དུལ་ཞིང་ཅི་འདོད་པ་བྱེད་པ་སྟེ། ཀྱེ་གྲོགས་མོ་སྡུག་
བསྔལ་སྟེར་བ་ཡོན་ཏན་མེད་པ་དེ་ཡིས་བདག་ལ་ཅི་སྟེ་དགོས་པ་མེད་པའམ།ངོ་བསྟོད་དེས་བདག་
ལ་ཅི་ཞེས་ཀྱང་སྦྱོར། དེ་འཆད་པ་ནི།འོ་ན་འདིར་སྐྱོན་ཁོ་ན་བརྗོད་ཀྱི་ཡོན་ཏན་མ་བརྗོད་ཇི་ལྟར་ཆ་
ལས་བསྟོད་པ་ཡིན་ཞེ་ན།སྐྱེ་བོ་གྲོགས་བུད་མེད་ཅིག་ཤོས་ལ་ཁེངས་ཤིང་མ་འདོད་པ་གྱིས་ཤིག་ཞེས་
བསྟན་ཡང་རང་ཉིད་ཆགས་པའི་རྒྱུ་ལས་དེ་བྱེད་པར་མ་ནུས་པའི་བུད་མེད་ཀྱིས་གནོད་པ་ཞི་བའི་
ཆེད་དུ་ཙམ་ཡིན་པས་སྐྱོན་ལྟར་སྣང་བའི་ཡོན་ཏན་དངོས་པོ་ཁྱད་པར་སྙན་པར་སྨྲ་བ་ཉིད་ཅེས་པ་
102

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
འགའ་བསྟན་པས་ཆ་ལས་བསྟོད་པའོ། །
བཅུ་དྲུག་པ་རིམ་པའི་རྒྱན་ལ་གཉིས་ལས། མཚན་ཉིད་། དངོས་པོ་རབ་ཏུ་བསྟན་པ་
སྔོན་ལ་བཀོད་པ་རྣམས་ཀྱི་རིམ་བཞིན་དུ་སྟེ་སྔར་བརྗོད་པ་དེའི་རིམ་པ་ལས་མ་འདས་པར་དེ་དང་
འབྲེལ་བའི་དོན་རྣམས་རྗེས་སུ་སྟོན་པ་ཕྱིས་འགོད་པ་ནི་གྲངས་བགྲང་བ་བཞིན་ཞེས་པ་དང་། རིམ་
བཞིན་ཞེས་པ་དང༌། གྲངས་བཞིན་ཞེས་པའི་རྒྱན་དུ་སྔོན་གྱི་སློབ་དཔོན་རྣམས་ཀྱིས་རབ་ཏུ་
བརྗོད་། །དཔེར་བརྗོད་ནི། ཀྱེ་གཟུགས་ཅན་མ་ཁྲུས་ལ་མེ་ཏོག་གི་རྫིང་བུའི་ཆུར་ཞུགས་པར་གྱུར་
པ་ཁྱོད་ཀྱི་འཛུམ་པའི་མཛེས་པ་དང་། མིག་གི་མཛེས་པ་དང༌། གདོང་བའི་མཛེས་པ་ཞེས་པ་རབ་ཏུ་
བསྟན་པ་དང༌། ཀུ་མུ་ཏ་དང་། ཨུཏྤལ་དང༌། པདྨ་ཡིས་ཞེས་པ་རྗེས་སུ་བསྟན་པ་སྟེ། དེ་དག་གི་རིམ་
པ་ལྟར་རྐུས་ཞེས་པ་དཔེ་གསལ་བྱེད་དང༌། ངེས་སོ་ཞེས་པ་རབ་ཏུ་རྟོགས་གསལ་བྱེད་དེ། མིག་ལ་
སོགས་པས་ཨུཏྤལ་ལ་སོགས་པ་འདྲ་བ་དང༌། མེ་ཏོག་གི་རྫིང་བུར་ཁྲུས་བྱས་པ་ནི་ས་བོན་ནོ །
དགའ་བ་ཉམས་ལྡན་གཟི་བརྗིད་ཅན་རྣམས་ལ་མཚན་ཉིད་དགའ་བའི་རྒྱན་ནི་མཆོག་ཏུ་སྟེ། ཁྱད་
པར་དུ་འཕགས་པས་ཤིན་ཏུ་དགའ་བ་སྐྱེས་པར་བརྗོད་ཅིང་རྟོགས་པར་བྱེད་པ།ཁྱོད་ཀྱི་གཞན་གྱིས་
དོན་སླད་དུ། །སྐུ་སྲོག་བཏང་ནས་དགེས་གྱུར་གང་། །དེ་འང་སྲོག་ཆགས་འགུལ་བ་ལས། །སོས་པ་
རྣམས་ལའང་བྱུང་མ་གྱུར །ཅེས་བསྟོད་པ་བཅུ་པར་གསུངས་པ་ལྟ་བུའོ །ཉམས་ལྡན་གྱི་རྒྱན་ནི།
ཉམས་སྒེག་པ་ལ་སོགས་པ་རྟོགས་པར་བྱེད་པ་ཡིད་དུ་འོང་བའི་ངག་གོ།གཟི་བརྗིད་ཀྱི་རྒྱན་ནི། ང་
རྒྱལ་སྐྱེས་པའམ་རྒྱས་པར་སྟོན་པ་སྤྲོ་བ་བརྗོད་པའི་ཚིག་སྟེ། དེ་གསུམ་ཁྱད་པར་དུ་འཕགས་ཤིང་
ཕུལ་དུ་བྱུང་བ་དང་ལྡན་ན་རྒྱན་ཡིན་ནོ། །དཔེར་བརྗོད་ལ་དགའ་བའི་རྒྱན་ནི་གོ་བིན་ད་ཞེས་པ་ཁྱབ་
འཇུག་། གླང་རྫི་ཞེས་པར་བསྒྱུར་ཡང་གཞི་ཐོབ་ཞེས་པར་རུང་ངོ་།ཀྱེ་གོ་བིན་ད་ལྷ་ཁྱོད་བདག་གི་
ཁྱིམ་དུ་འོངས་པ་ཁང་བ་ཤིན་ཏུ་བསྔགས་པར་འོས་པ་འདིར་སྟེང་བསོད་ནམས་ཀྱི་ཉིན་མོ་འདི་ལ་
བདག་ཤིན་དགའ་བ་སྐྱེས་པ་གང་ཡིན་པའི་དགའ་བ་འདི་གཞན་ལས་མི་སྐྱེའི སླར་ཡང་ལྷ་ཁྱོད་
འདི་ལྟ་བུའི་དགའ་བའི་དུས་ཀྱིས་བྱིན་ན་འབྱུང་བར་འགྱུར་རོ། །
དགའ་བ་འདི་འདྲའི་ཐུན་མོང་མ་ཡིན་པ་ནི། ཁྱོད་བྱོན་པ་ཁོ་ན་སྟེ།ཟླ་འོད་ཀྱིས་ཟླ་བ་
103

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཞིན་། འདིའི་དཔེར་བརྗོད་རྣམས་ཤིན་ཏུ་གསལ་བ་ནི་ཀླུ་ཀུན་ཏུ་དགའ་བའི་ཟློས་གར་དུ།ཇི་
ལྟར་མངོན་པར་འདོད་དོན་བསྒྲུབ་པའི་སླ། །གསོད་པའི་རྡོ་འདི་ལ་འཛེགས་དགའ་བ་ལྟར། །མ་ལ་
ཡ་ཡི་ཙན་དན་རོས་བརླན་པའི། །མ་ལ་ཡ་ཅན་མས་ཀྱང་དགའ་མི་བྱེད། །ཅེས་བྱང་ཆུབ་སེམས་
དཔའ་སྤྲིན་ལ་ཞོན་གྱིས་ཀླུ་དུང་གི་གཙུག་གི་སླད་དུ་རང་གི་སྐུ་ལུས་བཏང་བ་ན་གསུངས་པར་སྙན་
ངག་མཁན་གྱིས་བཀོད་པ་དེ་ཡིན་། །དེ་འཆད་པ་གོ་བིན་ད་འོངས་པ་ལས་དགའ་བ་ཁྱབ་འཇུག་
འོངས་པ་ལས་གཞན་པའི་ལས་སྐྱེ་བ་ཡིན་ཞེས་བི་དུ་ར་ཞེས་པའི་མིའི་མཆོག་འགའ་ཞིག་གིས་
རིགས་པར་སྟེ་དུས་ལ་བབ་པར་སྨྲས་ཤིང༌།ཤིན་ཏུ་དགའ་བར་སྟོན་པའི་ཚིག་དེ་ལས་ཚིག་དེ་ལྟ་བུ་
སྨྲ་བ་ལ་སོགས་པའི་གུས་པ་ཙམ་ལས་རབ་ཏུ་བརྟན་པར་བྱ་བ་འཕྲོག་བྱེད་སེང་གེར་བསྒྱུར་བ་ཁྱབ་
འཇུག་དེ་དགོས་སོ །ཡང་དབུ་མ་སྤྱན་རས་གཟིགས་བརྟུལ་ཞུགས་སུ། དབང་ཕྱུག་ལ་དད་པ་
རྣམས་པ་དང་།ཆུ་དང་།མེ་དང་། རླུང་དང༌། མཆོད་སྦྱིན་བྱ་བ་དང་།ནམ་མཁའ་དང་།ཟླ་བ་དང༌།
ཉི་མ་དང༌།ཆུ་ཞེས་པ་གསལ་བར་གྱུར་བའི་གཟུགས་རྒྱན་དུ་གཏོགས་ཤིང༌།དེ་རྣམས་ལ་ཕྱག་
འཚལ་བར་བྱེད་པས་ཞེས་གསུངས་པ་ལྟར། ཟླ་བ་དང༌། ཉི་མ་དང༌། རླུང་དང༌། ས་དང༌། ནམ་
མཁའ་དང་། སྦྱིན་སྲེག་བྱེད་པ།མཆོད་སྦྱིན་བྱེད་བཞིན་པ་དང་།མེ་དང་ཆུ་ཞེས་པ་གསལ་བར་གྱུར་
པའི་གཟུགས་རྒྱན་རྣམས་བཟླས་ནས་ཏེ།དེ་རྣམས་མ་གཏོགས་པར་ཤིན་མི་གསལ་བ་རྣལ་འབྱོར་
ཆགསརྒྱུནརྣམས
ཆེན་པོ་རྣམས་ཀྱིས་རྟོགས་བྱ་མ་ཡིན་པའི་ལྷ་བདེ་བྱེད་ཁྱོད་ལྟ་ཞིང་མངོན་དུ་བྱ་བར་ངེད་སྐྱེ་བོ་གཞན་
རྣམས་ཀྱིས་ཅི་སྟེ། ཁྱོད་ལྷ་བདག་ཅག་ལྟ་བུ་རྣམས་ཀྱི་སྤྱོད་ཡུལ་གཏན་མ་ཡིན་ནོ། དེ་འཆད་པ།
མཆོག་ཏུ་གུས་པར་མཉེས་པར་བྱས་པ་ལྷ་དབང་ཕྱུག་མངོན་སུམ་དུ་བྱས་ཏེ་མཐོང་བ་ལའ
རིགས་ལས་བྱུང་བའི་རྒྱལ་བོ་དགའ་བའི་གོ་ཆའམ། གླེགས་བམ་ལ་ལར་རྒྱལ་བོ་གོ་ཆ་ཞེས་ཀྱང་
འབྱུང་སྟེ། དེ་སྐད་ཅེས་བྱ་བས་དགའ་བ་རབ་ཏུ་གསལ་བར་བྱས་པ་མཐོང་བར་ཆེས་ཤིན་ཏུ་དགའ་
བ་ཁྱོད་མཐོང་བ་ནི་ཤིན་ཏུ་ཁྱད་པར་འཕགས་པར་དགའ་བའོ། །ཞེས་རྟོགས་པར་བྱེད་པ་གང་ཡིན་
པ་དེ་ཡང་ཆེས་དགའ་བའི་རྒྱན་དུ་རྗེས་སུ་རྟོགས་པར་བྱའོ། །
བཅོ་བརྒྱད་པ་ཉམས་ལྡན་གྱི་དཔེར་བརྗོད་ལ་ཉམས་བརྒྱད་ཀྱི་རྒྱན་ནི། ཨུད་མ་ན་ཞེས་བྱ་
104

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
བའི་རྒྱལ་བོ་འགའ་ཞིག་རྒྱལ་བོ་ཨ་བན་ཏིའི་བུ་མོ་ལ་ཆགས་ནས་རྒྱལ་སྲིད་ཀྱི་བྱ་བ་ཤོར་བ་ན་སློབ་
དཔོན་རྣམས་ཀྱིས་དེ་ཕྱོགས་གཅིག་ཏུ་སྦས་ནས་ཤིའོ་ཞེས་སྨྲས་པས་རྒྱལ་བོ་དེ་ཡང་དེ་དང་བྲལ་བ་
མི་བཟོད་པས་ཤིན་ཏུ་ཆགས་པས་དེ་དང་འགྲོགས་པའི་ཆེད་དུ་བདག་འཆི་བར་འགྱུར་རོ་ཞེས་ཞེན་
པར་གྱུར་ཏོ་ཞེས་པའི་གཏམ་དཔེར་བརྗོད་དུ་བྱས་པ་སྟེ། དགའ་མ་ཨ་ཝན་ཏཱི་དེ་ཤིའོ་ཞེས་གྲགས་
པའི་རྒྱུ་ལའང་ཤི་ནས་སྐྱེ་བ་ཕ་རོལ་ཏུ་སྟེ་ཚེ་ཕྱི་མ་ལ་མཛེས་མ་གང་དང་འགྲོགས་ཤིང་བརྩེ་བའི་ཆེད་
དུ་བདག་འཆི་བར་འདོད་དེ། བདག་ཤི་ནས་དེ་དང་འགྲོགས་པར་འདོད་པས་སོ །གལ་ཏེ་མ་ན་ཨ་
ཝན་ཏི་ཤི་ཟིན་པ་དེ་ཉིད་བདག་གསོན་པས་ནི་སྐྱེ་བ་འདི་ལ་ཇི་ལྟར་ཐོབ་སྟེ་མི་འཐོབ་པས་སོ། །དག་
དེས་དེ་དང་འགྲོགས་པས་ཤིན་ཏུ་དགའ་བར་སྟོན་པའི་ལུས་ངག་གི་རྣམ་འགྱུར་བྱུང་བར་བསྟན་། །
དེར་སློབ་དཔོན་རྣམས་ཀྱིས་དེ་སླར་ཡང་འཚོའོ་ཞེས་སྨྲས་སོ།|།དེ་འཆད་པ་ནི་དགའ་བ་འདི་རྒྱན་སྔ་
མས་བརྗོད་པས་འདིར་ཅི་བྱེད་ཅེ་ན དགའ་བ་སྐྱེས་བུའི་ཡུལ་ཅན་ནི་སྔར་དགའ་བའི་རྒྱན་ལ་
བསྟན་ཅིང་དཔེར་བརྗོད་དེ།བུད་མེད་ཀྱི་ཡུལ་ལས་བྱུང་བའི་དགའ་བ་ཞེས་བྱ་བའི་འགྱུར་བའམ།
བསམ་པ་སྒེག་པའི་ཉམས་ཀྱི་སྐྱེ་གནས་དེ་སྒེག་པ་ཉིད་དུ་གྱུར་པ་དཔེར་བརྗོད་ཕྱི་མ་འདི་ཡིན་ནོ། །
དེ་དེར་ཅི་འགྱུར་ཞེ་ན། འགྱུར་བའམ་བསམ་པ་དེ་ངོ་བོ་རང་བཞིན་ཆེ་བ་ཉིད་དང་ལྡན་ཏེ། རྒྱས་ཤིང་
ངག་དང་ལུས་ཀྱི་བྱ་བས་གསལ་བར་གྱུར་པས་དེར་འགྱུར་།དེ་ཡང་སྤྱིར་འཆི་མེད་མཛོད་དུ།
ཡིད་ཀྱི་རྣམ་འགྱུར་བསམ་པའོ །ཞེས་འབྱུང་བ་ལྟར་དགའ་བ་དང༌། ཁྲོ་བ་དང༌། འདོད་པ་ལ་
སོགས་ནང་གི་དེ་ཁོ་ན་ཉིད་འཇུག་ཅིང་ལུས་ངག་གི་རྣམ་འགྱུར་དུ་མ་ཤོར་བ་ནི་འགྱུར་བའམ
བསམ་པ་ཞེས་བྱ་ཞིང་། དེ་ཉིད་རྒྱས་པར་འཛུམ་པ་དང་ཁྲོ་གཉེར་ལ་སོགས་པ་རྗེས་སུ་འགྱུར་བ་དེ་
ཉིད་དུ་བསམ་པའི་གོ་བྱེད་རྗེས་སུ་འགྱུར་བའོ། །ཞེས་འབྱུང་བ་ལྟར་ལུས་ངག་གི་བྱ་བས་གསལ་
བར་གྱུར་པ་ནི་ཉམས་ཞེས་བྱའོ། །དེ་དག་བསྡུ་བའི་ཚིགས་སུ་བཅད་པ། སློབ་དཔོན་རཏྣ་ཡིས་
མཛད་པ་ནི། དགའ་དང་དགོད་སྤྲོ་མྱ་ངན་དང༌། །ཁྲོ་བ་སྤྲོ་བ་དེ་བཞིན་འཇིགས། །སྐྱུག་བྲོ་ངོ་མཚར་
ཞེས་པ་རྣམས། །གནས་བྱེད་འགྱུར་བར་རབ་ཏུ་བསྒྲགས། །སྒེག་དང་རྒོད་དང་སྙིང་རྗེ་དང༌། །དྲག་
པོ་དཔའ་བོ་འཇིགས་བྱེད་དང༌། །མི་སྡུག་རྨད་བྱུང་མིང་ཅན་ཞེས། །རྒྱན་རྣམས་གར་གྱི་ཉམས་སུ་
105

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཤད། །ཅེས་སོ། །སྐབས་ཀྱི་དོན་བསྡུ་བ་ན། དགའ་བ་སྒེག་པར་སོན་པ་དེའི་ཕྱིར་དཔེར་བརྗོད་
འདི་ནི་སྒེག་པའི་རོ་དང་བཅས་པས་ཉམས་དང་ལྡན་པའི་ཚིག་གོ། །གཉིས་པ་ལ་གང་གི་ནི་བསྟན་
དཀའ་བས་སོ། །ནག་མོ་ནི་འཇིགས་སྡེའི་དགའ་མ་སྟེ།བདག་གི་ནི་འཇིགས་སྡེའོ། །སྡིག་པ་སྟེ་ངན་
པའི་བདག་ཉིད་ཅན་ཁོ་བོས་ཐོབ་པ་འདི་སྐད་ཅིག་ཙམ་ཡང་འཚོའམ་ཅི་སྟེ་ངས་གསོད་པས་སོ། །དེ་
འཆད་པ་ཞེས་བརྗོད་པའི་རྣམ་པས་རྒྱལ་བོ་སྐྱ་བསེང་གི་བུ་འཇིགས་སྡེ་དགྲ་བསྟན་དཀའ་ལྟ་ཞིང་
མཐོང་བར་གྱུར་པའི་ཁྲོ་བར་འགྱུར་བས་མཆོག་གི་མཐར་འཛེགས་ཏེ། རྗེས་སུ་འགྱུར་བས་གསལ་
བར་གྱུར་ནས་དྲག་པོའི་ཉམས་ཀྱི་བདག་ཉིད་གྱུར་པ་འདི་རོ་སྟེ་མྱོང་བྱ་དྲག་པོའི་ཉམས་དང་ལྡན་
པའི་བརྗོད་པའོ །གསུམ་པ་ལ་ས་ལས་རྒྱལ་བས་ནི་ནོར་ཕུན་སུམ་ཚོགས་འགྱུར་ཞིང༌།རྣམ་པ་མང་
པོས་ཚོགས་པ་རྟས་བཙང་རྟས་བཙང་ཞེས་པ་མ་ཡིག་སོར་བཞག་བྱས་ཡོད།དང་། རཱ་ཛ་སུ་ཡ་ལ་སོགས་པའི་
མཆོད་སྦྱིན་ཡང་རྒྱལ་བོའི་སྒྲུབ་བྱེད་དམ་པ་གྲགས་ལ། རྒྱལ་བོ་བྱེད་པ་ན་སློང་བ་ལ་ནོར་ཇི་ལྟར་
འདོད་པ་ལྟར་སྦྱིན་དོགས་པ་ཡིན་ན། རྒྱལ་བོའི་ཆོས་ཀྱིས་སྟོང་པ་ལས་སའི་བདག་པོར་བདག་ཅི་
ལྟར་འགྱུར་། འདི་རྨི་ལམ་མ་ཡིན་ནམ། དེ་འཆད་པ་ནི་ཞེས་པ་སྤྲོ་བ་ཞེས་པའི་འགྱུར་བ་ཁྱད་པར་
དུ་འཕགས་ཤིང་མངོན་པར་གསལ་བའི་བདག་ཉིད་ནི་དཔའ་བའི་ཉམས་ཀྱིས་བདག་ཉིད་གནས་
པས་ན་ཉམས་ལྡན་ཞེས་ཏེ་མིག་འདི་ནི་འཚེར་བཅས་ཞེས་སོགས་། །བཞི་པ་ནི། ལུས་འཇམ་པ་
ཅན་གྱི་ལྷ་མོ་གང་ལ་པདྨའི་མལ་སྟན་ཤིན་ཏུ་འཇམ་པ་ཉིད་ཀྱང་རྩུབ་པར་བྱེད་ན་གཞན་
སོགས་ལྟ་ཅི་སྨོས། དེ་འདྲའི་ལྷ་མོ་རྒྱལ་བོའི་བཙུན་མོ་ཤིན་ཏུ་གཞོན་ཤ་ཅན་རོ་སྲེག་པའི་ཐབ་སྲེག་བྱ་
ཟ་བའི་མེ་སྟན་བར་ཇི་ལྟར་ཉལ། ཀྱེ་ཧུད་བསྲེགས་སོ་ལྷས་བསྐོས་སོ །ཁྱོད་ཀྱིས་འདི་ལྟར་ཕོངས་
པར་བྱས་སོ །ཞེས་རྒྱལ་བོ་ཤི་བ་ན་རོ་དང་ལྷན་ཅིག་བཙུན་མོ་བསྲེགས་པ་ན་སྐྱོ་བ་ཅན་འགའ་ཞིག་
གིས་སྨྲས་པའོ །དེ་འཆད་པ་ནི་ཞེས་པ་དེ་ལྟ་བུ་ནི་སྙིང་རྗེ་བྱ་བར་འོས་པ་མྱ་ངན་བྱེད་པར་འགྱུར་བ་
རྒྱས་ཏེ་གསལ་བར་གྱུར་པ་སྙིང་རྗེའི་ཉམས་ཡིན་པས་སྙན་ངག་རྒྱན་དུ་བཤད་དོ། །གཉིས་པ་ལ་
མིང་ནི་ཇི་ལྟར་དགའ་བ་ལ་སོགས་པའི་འགྱུར་བ་འཕེལ་བ་སྒེག་པ་ལ་སོགས་པའི་ཉམས་ཡིན་པ་དེ་
བཞིན་དུ། འགྱུར་བ་གཞན་སྨད་པ་དང་དགོད་བྲོ་བ་དང༌།ངོ་མཚར་བ་དང༌། འཇིགས་པ་སྟེ་བཞི་
106

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
འཕེལ་བ་ཡང་རིམ་པ་བཞིན་དུ་མི་སྡུག་པ་དང༌། བཞད་གད་དང༌། རྨད་བྱུང་གི་ཉམས་དང༌།
འཇིགས་རུང་གི་ཉམས་སུ་བརྗོད་དོ། །དེ་བཞིའི་དཔེར་བརྗོད་ལ་དང་པོ་ནི། ཀྱེ་ལྷ་རྒྱུ་མ་ཁྲག་གི་མེ་
ཏོག་གི་ཕྲེང་བ་ཅན་གྱིས་བརྒྱན་པའི་སྲིན་པོ་རོ་ཟ་བ་རྣམས་མགོ་བོ་མེད་པ་ཁྱོད་ཀྱི་དགྲ་བོ་ཁྱོད་ཀྱི་
རལ་གྲིས་བཅད་པས་སྲོག་ཆད་པའི་ཁྲག་ཡང་དང་ཡང་དུ་འཐུངས་ཤིང་གར་བྱེད་ཞེས་པ་སྐྱུག་ཁྲོ་
བའམ་སྨད་པ་འཕེལ་བའོ །གཉིས་པ་ནི། ཀྱེ་གྲོགས་མོ་མེ་ཏོག་གི་ཕྲེང་བ་མ་རྙིང་མ་ཞེས་པ་སྐྱེས་པ་
དང་རྩེས་པའི་ངལ་དུབ་ཀྱིས་རྙིང་ཡང་བཞད་གད་ཀྱི་དོན་དུ་དེ་སྐད་བརྗོད་པ་སྟེ། སྐྱེས་བུ་གཟུགས་
ངན་འགའ་ཞིག་ལ་གཟུགས་བཟང་པོ་ཞེས་འཛུམ་ཞིང་བཞད་གད་ཀྱི་དོན་དུ་སྨྲས་པ་བཞིན་ནོ། །
ཁྱོད་ཀྱི་ནུ་མའི་ངོས་ལ་སེན་རྗེས་རྨ་བྱའི་རྐང་བ་དང་རི་བོང་འཕར་མ་ལ་སོགས་པ་གསར་བ་ཆགས་
པ་འདི་སྟོད་གཡོགས་ཀྱིས་སྒྲིབ་པར་མཛོད་ཅིག་འདིར་སྐྱེས་པས་རྩེས་པ་སེན་རྗེས་བྱུང་བ་དང༌།མེ་
ཏོག་ཕྲེང་བ་མ་རྙིང་པ་གཉིས་འགལ་བའི་དོན་བསྟན་པས་བཞད་གད་། །གསུམ་པ་ནི་དགའ་བའི་
ཚལ་ཞེས་པའི་སྐྱེད་མོས་ཚལ་གྱིས་ལྗོན་ཤིང་འདི་རྣམས་ཀྱི་ལོ་འདབ་གོས་བཟང་པོ་གྱུར་པ་དང་། མེ་
ཏོག་རྣམས་དོ་ཤལ་དང་།དཔུང་རྒྱན་དང༌།རྣ་རྒྱན་ལ་སོགས་པའི་རྒྱན་དུ་གྱུར་པ་དང་ཡལ་ག་རྣམས་
ཀྱང་ཁང་པར་གྱུར་བ་ཨེ་མ་མཚར་ཏེ།སྔར་མ་མཐོང་ངོ་ཞེས་པའོ། །བཞི་པ་ནི།བརྒྱ་བྱིན་གྱིས་རྗེ་
ཤིན་ཏུ་འཇིགས་སུ་རུང་བར་སྟོན་པ་སྟེ།ལྷ་མིན་གྱི་བུད་མེད་ཀྱི་མངལ་ཤིན་ཏུ་འཇིགས་པས་ཉམས་
198
པས་ལྟུང་བ་ནི་འགའ་ཞིག་ལ་ཕུལ་བྱུང་གི་རྒྱན་ཡང་ཡིན་། །སྙན་པའི་ཉམས་ལྡན་ལས་ཁྱད་པར་
དུ་ཡང་དབྱེ་བ་ནི་ཉམས་ལྡན་འདི་སྔར་སྙན་པའི་སྐབས་སུ་བསྟན་ཟིན་པའི་ཕྱིར་སླར་ཡང་བརྗོད་
པས་ཅི་བྱ་ཞེ་ན །སྙན་པའི་ཡོན་ཏན་གྱི་སྐབས་ལ་བརྗོད་པ་ཉིད་མ་ཡིན་པ་ཚོགས་པར་དབྱུང་བྱས་
ལས་སྐྱེས་པ་སྙན་ངག་གི་བརྗོད་བྱའི་དངོས་པོ་དང་འབྲེལ་བའི་ཉམས་བསྟན་ལ།སྐབས་འདིར་ནི་
སྒེག་པ་ལ་སོགས་པ་ཉམས་བརྒྱད་ཀྱི་དབང་དུ་བྱས་ཏེ། དེ་བརྒྱད་དང་ལྡན་པའི་ཚིག་སྙན་ངག་
རྣམས་དང་ལྡན་པར་སྙན་ངག་མཁན་རྣམས་ཀྱིས་བཤད་དོ།།
བཅུ་དགུ་པ་གཟི་བརྗིད་ཅན་གྱི་རྒྱན་གྱི་དཔེར་བརྗོད་ནི། བདག་ནི་ཞེས་པ་སྟེ། འཇིགས་
མ་བྱེད་དེ་ངས་ཁྱོད་མི་གསོད་པས་སོ །དེའི་རྒྱུ་མཚན་བོའི་རལ་གྲི་ནི་ཕྱིར་ཕྱོགས་པ་བྲོས་ཏེ་འགྲོ་
107

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བ་རྣམས་དུས་ནམ་ཡང་འཇོམས་པར་འདོད་པ་མ་ཡིན་པས་སོ །དེ་འཆད་པ། ཞེས་པ་སྐྱེས་བུ་
དྲེགས་པས་རྒྱགས་པ་འགས་ཏེ་རིགས་དང༌། མིང་མ་བསྟན་པ་ཞིག་གིས་གཡུལ་དུ་གཞན་དགྲ་བོ་
བཀག་པ་མ་བཅོམ་པར་གཏོང་བ་དེ་ལྟ་བུ་ལ་སོགས་པའི་ཚིག་ནི་གཟི་བརྗིད་ལྡན་པའི་རྒྱན་དུ་ཤེས་
པར་བྱའོ། །
རྒྱན་ཉི་ཤུ་བ་ནི། མངོན་པར་འདོད་པའི་དོན་མཛའ་བོ་དང་འགྲོགས་པ་ལ་སོགས་པའི་
དངོས་སུ་སྒྲས་མ་བརྗོད་པར་འདོད་དོན་དེ་ཉིད་འགྲུབ་པའི་ཆེད་དུ་རྣམ་པ་གཞན་འགྲུབ་པ་དང་རྗེས་
སུ་མཐུན་པའི་དོན་བརྗོད་པ་གང་ཡིན་པའི་ངག་དེ་ནི་རྣམ་གྲངས་སམ་རྒྱུད་པས་བརྗོད་པའི་རྒྱན་དུ་
མཁས་པ་རྣམས་ཀྱིས་འདོད་དེ དེ་དཔེར་བརྗོད་ན། མ་ཧཱ་ཀ་ར་ཨ་མའི་སྙེ་མ་རྣམས་གཞན་བྱ་རོག་
གིས་གསོས་པ་ཁུ་བྱུག་འདི་ཡིས་ཟ་བར་བྱེད་པས། ཟ་བའི་ཁུ་བྱུག་དེ་ནི་བདག་གིས་བཟློག་པར་
བགྱི་ཡིས་ང་སོང་བ་དང་། ཁྱོད་གཉིས་ངལ་གྱིས་སམ་རང་དབང་དུ་འདུག་པར་མཛོད་ཅིག་སྟེ། ང་
ལ་ལྟོས་མི་དགོས་སོ་ཞེས་པའོ །དེ་འཆད་པ་དུས་བར་དེ་ཆད་བྱས་པའི་གནས་འགའ་ཞིག་ཏུ་
གྲོགས་མོས་མཛའ་བོ་ལང་། དར་མ་དང་འཕྲད་པར་བྱས་ནས། དེ་གཉིས་དགའ་བའི་དགའ་སྟོན་
འཁྲིག་པའི་བདེ་བ་བསྒྲུབ་ཏུ་གཞུག་པར་འདོད་པས་གྲོགས་མོ་མཁས་མ་འགའ་ཞིག་བརྗོད་མ་ཐག་
པའི་རྣམ་པ་དེ་ལྟ་བུ་ཁུ་བྱུག་ཟློག་པར་སྟོན་པས་དུས་སའི་གནས་དེ་ནས་སོང་བར་གྱུར་ཏོ། །ཞེས་
པའོ།།
རྒྱན་ཉི་ཤུ་རྩ་གཅིག་པ་ནི། བྱ་བ་དགའ་མ་དང་པོར་བྱེད་པ་ལ་སོགས་པ་འགའ་ཞིག་རྩོམ་
པའི་སྐྱེས་བུ་ལ་སྐམ་པ་མཁར་ཆེའི་སྟོབས་ལས་བསྒྲུབ་པར་འདོད་པའི་བྱ་བ་དེ་ནི་སྒྲུབ་བྱེད་མཐུན་
པའི་རྐྱེན་ཕུན་སུམ་ཚོགས་པ་ཉེ་བར་གྱུར་པ་གང་ཡིན་པ་དེ་ཀུན་ཏུ་ཕན་པ་ཞེས་པའི་རྒྱན་དུ་སྙན་ངག་
མཁན་རྣམས་ཀྱིས་རྗོད་པར་བྱེད་། །དེ་དཔེར་བརྗོད་པ་ནི།དགའ་མ་དེའི་ཁེངས་པ་མི་མཐུན་པར་
འཇུག་པ་གཞོམ་པའམ། བསལ་བའི་ཆེད་དུ་མོའི་རྐང་བ་དག་ལ་ཕྱག་འཚལ་ཞིང་འདུད་པ་བདག་
ལ་བརྩམས་པའི་བྱ་བ་ལ་ཕན་པའི་ཆེད་དུ་ཀྱེ་ལྷ་ལས་འོངས་པ་ཞེས་དགའ་བོས་བོས་ཏེ་འབྲུག་གི་སྒྲ་
ཁེངས་ལྡན་མའི་ཁེངས་པས་བཟོད་དཀའ་བ་འདི་ནི་ཡིད་སྲུབས་ཀྱི་དམོད་པ་བཞིན་དུ་གྲགས་པར་
108

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
གྱུར་ཏོ། །ཞེས་པའོ། །འདིར་དཥྚི་ཞེས་པ་ནི།ལྷ་ལས་འོངས་པའམ། ལྷས་བསྐོས་སམ་སྐལ་བ་སྟེ།
དོན་གྲུབ་པ་ལས་ཀུན་དགའ་གསལ་བར་བྱེད་པའི་སྒྲའོ །འདིར་ཁེངས་པ་གསལ་བར་བྱེད་པའི་བྱ་
བ་རྩོམ་པ་དེ་ལ་སྐལ་བའི་སྟོབས་ལས་སྒྲུབ་བྱེད་གཞན་འབྲུག་གི་སྒྲའང་བྱུང་ངོ་ཞེས་མཚན་ཉིད་སྦྱར་
བར་བྱའོ།།
ཉི་རྩ་གཉིས་པ་རྒྱ་ཆེའི་རྒྱན་ལ་མཚན་ཉིད་ནི་བསམ་པ་བཟང་བའམ།སྦྱོར་བ་ཕུན་སུམ་
ཚོགས་པའི་ཆེན་པོ་ཉིད་ཕུལ་དུ་བྱུང་བར་སྟོན་པ་གང་ཡིན་པའི་ཚིག་སྦྱོར་བ་དེ་ནི་རྒྱ་ཆེ་ཞེས་པའི་རྒྱན་
དུ་ཤེས་རབ་ཕུལ་དུ་བྱུང་བ་དང་ལྡན་པ་རྣམས་ཀྱིས་བརྗོད་། །དཔེར་བརྗོད་ལ་སྔ་མ་ནི། སྲིན་པོའི་
རྒྱལ་བོ་རཱ་མ་ཎ་སྟེ་སྒྲ་སྒྲོགས་བུ་ཞེས་བྱ་བ་ལཾ་ཀ་མགྲིན་བཅུའི་མགོ་བོ་གཙོ་བོ་གཅོད་པའི་བྱ་བ་ཤིན་
ཏུ་སྒྲུབ་དཀའ་བའི་ཁུར་ཤིན་ཏུ་ལྕི་བའམ་འདེགས་པར་བཟོད་ཅིང་ནུས་ན་རང་གི་མི་མཐུན་ཕྱོགས་
ཚར་གཅོད་པ་ཙམ་ནུས་པ་ལྟ་ཅི་སྨོས་གར་གྷུའི་བུ་རཱ་མ་དེས་བླ་མ་རང་གི་ཕ་ཤིང་རྟ་བཅུ་པའི་བཀའ
བྷ་ར་ཏ་ལ་ངས་རྒྱལ་སྲིད་བྱིན་ཟིན་པས་ཁྱོད་ནགས་སུ་སོང་ཞེས་པ་ལས་དུལ་བའི་གཞན་དབང་
གིས་འདའ་བར་ནུས་པར་མ་གྱུར་ཏོ། །ཕྱི་མ་ནི། རིན་པོ་ཆེ་པདྨ་རཱ་ག་ལ་སོགས་པའི་རྩིག་པ་ལས་
འཕོས་པ་ནི། སྒྲ་སྒྲོགས་བུ་ཉིད་ཀྱི་གཟུགས་བརྙན་བརྒྱ་མིས་ཡོངས་སུ་བསྐོར་བའི་ལམ་ཀའི་དབང་
ཕྱུག་རཱ་མ་ཎ་དེ་ནི་རཱ་མ་ཎའོ། །འདི་རྣམས་ནི་གཟུགས་བརྙན་རྣམས་སོ་ཞེས་ཏེ་ཁོ་ན་ཉིད་ཀྱིས་ཏེ།
ཉད་ཀྱས་ཏ
ཡང་དག་པའི་ཤེས་པས་ཏེ། ཡང་དག་པའི་ཤེས་པས་ངེས་པར་ཟིན་པའི་སྒོ་ནས་ཨཉྫ་ནེའི་བུ་ཧ་ནུ་
མན་ཐ་ཤཱ་ཏ་ཚོལ་བའི་དོན་དུ་དེར་སོང་བ་ཡིས་དཀའ་བས་ཏེ། ལེགས་པར་བརྟགས་པས་ཤེས་ཀྱི།
ཡུད་ཀྱིས་མ་ཤེས་སོ། །དོན་བསྡུ་བ་ནི། དཔེར་བརྗོད་སྔ་མར་བསམ་པ་སེམས་ཀྱི་བདག་ཉིད་ཆེ་སྟེ།
ཤིན་ཏུ་རྒྱ་ཆེ་བ་བླ་མ་ལ་གུས་ཤིང་རང་གི་སྐལ་བའི་རྒྱལ་སྲིད་གཞན་ལ་གཏད་ཀྱང་རྒྱལ་སྲིད་ལ་
ཆགས་པས་ཟིལ་གྱིས་མ་ནོན་པ་ཉིད་བསྟན་པས་སོ །བརྗོད་མ་ཐག་པའི་དཔེར་བརྗོད་འདིར་
མངོན་པར་འབྱོར་པ་ཕུལ་དུ་བྱུང་བས་རླིང་བར་བསྟན་ཏེ། ཁང་བ་རྣམས་ཀྱང་རིན་པོ་ཆེའི་རང་
བཞིན་པས་སོ །དེ་དག་རབ་ཏུ་མཚོན་པར་བྱས་པས་ན་རྒྱ་ཆེ་བ་གཉིས་ཀའང་གསལ་བར་བླངས་
པའོ།།
109

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཉི་ཤུ་རྩ་གསུམ་པ་བསྙོན་དོར་གྱི་རྒྱན་ལ་མཚན་ཉིད་ནི། དངོས་པོའི་ངོ་བོ་ལ་འདི་མིན་ནོ་
ཞེས་ཅུང་ཟད་བསྙོན་བྱས་ནས་དོན་གཞན་ཆོས་ཀྱི་ངོ་བོའམ་ཆ་དོན་གྱི་ངོ་བོ་སྟོན་པས་སྙན་ངག་
མཛེས་པར་བྱེད་པའོ། །དབྱེ་བ་ལ་ཆོས་ལ་བསྙོན་དོར་ནི། འདོད་པའི་ལྷ་ནི་མདའ་ལྔ་པ་ཞེས་གྲགས་
ཀྱང་དེ་ལ་ལྷ་མིན་གྱི་སྒྲོ་ལྡན་མདའ་སྟོང་ཕྲག་ཡོད་དེ་དེ་མེད་ན་སྲིད་པ་གསུམ་ལས་རྒྱལ་བར་མི་ནུས་
པས་། །འདིར་འདོད་ལྷའི་ཆོས་མདའ་ལྔ་ལ་བསྙོན་ཏེ།ཆོས་གཞན་མདའ་སྟོང་ཕྲག་ཡོད་པ་སྟོན་
པས་ཆོས་ལ་བསྙོན་པའོ །ཡུལ་ལ་བསྙོན་དོར་ནི། ཙན་དན་དང༌། ཟླ་བའི་འོད་དང་།ལྷོ་ཕྱོགས་ཀྱི་
རླུང་དལ་བུ་འདི་བདག་སྲེག་པར་བྱེད་པ་མེའི་རང་བཞིན་སྤྲོ་བ་གདུང་བར་བྱེད་པ་སྟེ། སྐྱེ་བོ་གཞན་
གྱི་ངོར་ནི་བསིལ་ཞིང་དགའ་བ་སྐྱེད་པར་བྱེད་དོ། །ཞེས་དྲག་ཅེས་པས་བསིལ་བ་ནི་ཐོས་པ་ཙམ་
གྱིས་རྟོགས་བྱར་གསལ་བར་བྱེད་དེ། ཚབ་ཉིད་ཉམས་སུ་མྱོང་བས་རྟོགས་པའི་ཕྱིར་རོ །དེ་སྐད་
བྲལ་བས་སེམས་སླད་པའི་འདོད་ལྡན་འགའ་ཞིག་གིས་སྨྲོས་སོ། །དེ་འཆད་པ་འདོད་པ་དང་ལྡན་
པས་གཞན་རང་བཞིན་དུ་གནས་པའི་ཡུལ་ལ་ཙན་དན་ལ་སོགས་པ་དེ་བསིལ་བར་ཁས་བླངས་ནས་
བདག་ཉིད་ཀྱིས་ཡུལ་ལ་ཚ་བར་བསྟན་པའི་ཕྱིར་ངག་འདི་ནི་ཡུལ་འགའ་ཞིག་ལ་ལྟོས་ནས་དངོས་
པོའི་ངོ་བོ་ལ་བསྙོན་གྱི། ཡུལ་ཀུན་ལ་ལྟོས་ཏེ་མ་ཡིན་པས་ན་ཡུལ་ལ་བསྙོན་དོར་ཞེས་བྱའོ། །རང་
བཞིན་ལ་བསྙོན་དོར་ནི་བདུད་རྩི་ཟག་པའི་འོད་ཟེར་ཅན་གྱི་དངོས་པོའི་བྱེ་བྲག་གཅིག་ཟླ་བ་ཞེས་བྱ་
།རབ་ཏུ་གྲགས་སོ །དོན་གྱི་བདག་ཉིད་དངོས་པོ་
བར་ངེད་རྣམས་འདོད་། །རབ་ཏུ་གྲགས་སོ །དོན་གྱི་བདག་ཉིད་དངོས་པོ་རི་བོང་ཅན་འདི་བདུད་
རྩི་ལས་གཞན་ཡིན་ཏེ།དེའི་འགལ་ཟླ་དུག་ཟགས་པའི་འོད་ཟེར་དང་ལྡན་པའི་ཕྱིར་། །ཞེས་བྲལ་
བས་བསླབ་པ་འགའ་ཞིག་གིས་སྨྲས་པའོ། །དེ་འཆད་པ་ནི།ཞེས་པ་བཤད་པའི་རྣམ་པས་ཟླ་བའི་ཟླ་
བ་རང་གི་ངོ་བོ་བདུད་རྩིའི་རང་བཞིན་ཉིད་ཟློག་སྟེ་བསྙོན་དོར་བྱས་ནས་དོན་གཞན་གྱི་བདག་ཉིད་
དུ་དུག་གིས་ངོ་བོར་ནི་འདོད་པས་གཟིར་བ་བྲལ་བས་ཉེན་པས་བརྗོད་པའི་ཕྱིར་དཔེར་བརྗོད་འདི་
ནི་ཟླ་བའི་རང་གི་ངོ་བོ་ལ་བསྙོན་པའི་ཕྱིར་རང་བཞིན་ལ་བསྙོན་དོར་དུ་འདོད་དོ། །དོན་བསྡུ་བ་ནི།
དཔེའི་བསྙོན་དོར་ཟླ་བ་ལ་ནི་ཁྱོད་གདོང་དང༌། འགྲན་པའི་ནུས་པ་ནམ་ཡང་མེད།ཅེས་སྔར་བཀག་
པའི་དཔེ་ལས་བསྟན་ཟིན་། །བཤད་ཟིན་པའི་རྗེས་སུ་འབྲང་བ་དེ་ཡིས་བསྙོན་དོར་གྱི་དབྱེ་བ་
110

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཐམས་ཅད་ལ་བསྙོན་དོར་དང་། རྒྱུ་ལ་བསྙོན་དོར་དང་། སྙན་པར་སྨྲ་བའི་བསྙོན་དོར་ལ་སོགས་པ་
རྣམས་མཚོན་བྱ་སྙན་ངག་རྣམས་ལ་རྒྱ་ཆེར་མཚོན་པར་བྱ་ཞིང་བལྟ་བར་བྱའོ།།
ཉི་ཤུ་རྩ་བཞི་སྦྱར་བའི་རྒྱན་ལ་མཚན་ཉིད་། གཟུགས་སྒྲའི་རང་བཞིན་མཚུངས་པ་
གཅིག་དང་ལྡན་པའི་ཚིག་གང་ཞིག་དུ་མ་སྟེ་ཐ་དད་པའི་དོན་བརྗོད་བྱ་ཅན་ཏེ་ཚིག་གཅིག་གིས་དོན་
གཉིས་ལ་སོགས་པ་རྗོད་པར་བྱེད་པའོ། །དབྱེ་བ་ནི། །སྦྱར་རྒྱན་དེ་ཚིག་སི་སོགས་དང་ཏི་སོགས་
ཀྱིས་མཐའ་ཅན་དོན་གཉིས་ཀ་ལ་གཅོད་མཚམས་ཐ་དད་ཡིན་ཏེ་གཅིག་པ་དང་།དོན་གཉིས་ལ་
ཚིག་གི་གཅོད་མཚམས་འགའ་ཞིག་གཅིག་ཅིང་ཚིག་ཐ་དད་མང་བ་གཉིས་སུ་བྱེད་པའོ། །དེ་ཡང་ཡི་
གེ་གཅིག་པའི་སྦྱོར་བ་ནི། ར་ཛའི་སྒྲ་ཟླ་བའམ། རྒྱལ་བོ་སྟེ་ཁྱད་པར་གྱིས་བཞིའོ། །དེ་དག་གིས་
ཁྱད་པར་གྱི་ཆོས་ལ་དེ་གཉིས་ཀྱི་རིམ་པ་ལྟར་ཨུ་ད་ཡ་ཤར་གྱི་རིའམ། དར་བའི་རྒྱལ་སྲིད་ལ་གནས་
པ་དང་། མཛེས་པ་ལེགས་པ་དང་། གཟུགས་བཟང་བ་དང་། རཀྟ་མཎྜལ་ཞེས་པ་ཤར་མ་ཐག་པའི་
དཀྱིལ་འཁོར་དམར་བ་དང་། དཀྱིལ་འཁོར་དེ་འཁོར་འདས་ལ་བྱམས་པ་དང་མྲྀ་དུ་ཀ་རའི་སྒྲ་
འཇམ་པའི་ཡིན་ཏེ། བསིལ་ཟེར་རམ། འཇམ་པའི་དཔེ་ཡིད་འབྱུང་བར་བྱ་བ་མ་ཡིན་པ་དྲུག་ཆ་
སོགས་པ་རིགས་པ་སྟེ་དེ་རྣམས་ཀྱིས་འཇིག་རྟེན་གྱི་ཡིད་འཕྲོག་སྟེ། དགའ་བར་བྱེད་དོ། །འདི་ནི
དོན་གཉིས་ཀ་ལའང་ཚིག་གི་གཅོད་མཚམས་གཅིག་པས་གཅིག་ལ་སྦྱར་བའི་ཚིག་ལ་ཅིག་ཤོས་ལ་
སྦྱོར་བ་ནའང་ཚིག་གི་དཀྱིལ་དུ་གཅད་མི་དགོས་པའོ།ཡི་གེ་ཐ་དད་པའི་སྦྱོར་བ་ནི་རྒྱ་དཔེའི་ཚིགས་
བཅད་གཅིག་ལ་བོད་སྐད་ཚིགས་བཅད་གཉིས་སུ་བསྒྱུར་བ་ལས་གཅིག་ནི་རྒྱལ་རིགས་ལམ་སྟེ།
ཆོས་བཟང་པོ་སྐྱོང་བ་དང་ངན་པ་ཚར་གཅོད་པ་ལ་སོགས་པ་ལ་མི་གནས་པའི་རྒྱལ་བོ་སྐྱོན་གདུག་
རྩུབ་ལ་སོགས་པའི་འབྱུང་གནས་ཡིན་ཏེ། དབུ་མ་བཞི་པརྒྱ་བར། སྔོན་གྱི་ས་བདག་དགེ་རྣམས་
ཀྱིས། །འཇིག་རྟེན་བུ་བཞིན་ལེགས་བསྐྱངས་པ། །རྩོད་དུས་ཆོས་ལ་རྟེན་རྣམས་ཀྱིས། །དེང་སང་རི་
དྭགས་དགོན་པར་བྱས། །ཞེས་གསུངས་པ་ལྟར་རོ། །དེ་དང་སྡང་ཞིང་སྐྱོན་འདོད་ཆེན་ལ་སོགས་པ་
མང་པའམ་ཤས་ཆེ་བའི་སྐྱེ་བོ་ངན་པ་ཡིས་སྟོབས་ཆུང་བདག་དགའ་བ་མེད་པར་འདི་ལྟར་།རྣམ་པ་
འདིས་ཅིས་མ་མནར་གནོད་པ་མ་བྱས་ཏེ། ཚར་གཅད་པ་ཁོ་ནའོ། །ཞེས་པའོ། །དོན་གཞན་པ་ནི་རྒྱུ་
111

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྐར་གྱི་ལམ་ནམ་མཁའ་ལ་གནས་པའི་ཟླ་བ་ཉིད་མཚན་མོར་བྱེད་པའམ་མཚན་མོའི་འབྱུང་གནས་
ཡིན་ཞིང་དེ་དང་སྡོང་ནས་སྤྲོད་ལ་ལས་ཀྱིས་བྲལ་བས་ཉེན་པ་དག་འདི་ལྟར་དགའ་བ་མེད་པར་ཅིས་
མ་མནར་སྟེ། གདུང་བར་བྱེད་པ་ཁོ་ནའོ། །འདི་ནི་དོན་གཉིས་ལ་ཚིག་གཅོད་མཚམས་ཐ་དད་པ་སྟེ།
ནཀྵ་ཏྲ་ས་ཐ་རྟིན་ཞེས་པ། ནཀྵ་ཏྲ་རྒྱུ་སྐར་དང༌། ས་ཐ་ལམ་དང་།རྟི་འཇུག་པ་ཡིན་པས། རྒྱུ་སྐར་
ལམ་ལ་རབ་འཇུག་པ ཞེས་པའོ །ཡང་ཀྵ་ཏྲ། རྒྱལ་རིགས་དང༌།ཐོག་མའི་ན་ཡིག་དགག་པའི་
ཚིག་ཡིན་པས རྒྱལ་རིགས་ལམ་ལ་མི་འཇུག་པ་ཞེས་པའོ །དེ་བཞིན་དུ། དོ་ཥཱ་ཀ་ར་ཞེས་པ་ལ་དོ་
ཥ་མཚན་མོ་དང༌།ཀ་ར་བྱེད་པ་ཞེས་བཅད་ཅིང་ཅིག་ཤོས་མ་དོ་ཥསྐྱོན་དང༌།ཨ་ཀ་འབྱུང་གནས་ཞེས་
པར་གཅད་པར་བྱའོ། །བཤད་ཟིན་གྱི་དབྱེ་བ་ནི། བསིལ་ཟེར་ཅན་གྱི་འགྲན་ཟླ་དང༌། །ཞེས་པ་ལ་
སོགས་པ་དཔེར་སྦྱར་བ་དང་། ངང་བའི་རྒྱལབོས་ཉེར་སྤྱད་འོས། ཞེས་གཟུགས་ཅན་གྱི་དང༌།
བདུད་རྩིའི་བདག་ཉིད་པདྨར་སྡང་། ཞེས་པ་འགོགས་པའི་དང༌།ཁྱོད་དང་རྒྱ་མཚོ་དུར་བ་ཞེས་
པ་ལྡོག་པ་ཅན་གྱི་དང་། སོགས་པས་དྲི་ཡི་བཞོན་པ་ཡིད་འོངས་མཐོ། ཞེས་པ་གསལ་བྱེད་ཀྱི་སྤྱོད་
ཡུལ་ཅན་གྱི་སྦྱར་བ་གོང་དུ་བཤད་ཟིན་། །སྦྱར་བ་གཞན་བདུན་བཤད་པ་ལ་དབྱེ་བ་ནི། སྦྱར་བ་
གཞན་པ་སྔར་མ་བརྗོད་པ་འགའ་ཞིག་བསྟན་པར་བྱ། །སྦྱར་བ་འགའ་ཞིག་དོན་གཉིས་ཀས་བྱ་བ་
གཅིག་པ་མཛའ་བོ་འགུགས་པ་ལྟ་བུ་བྱེད་པ་ཡོད་དོ། །བྱ་བ་འགལ་མིན་ནི།ཐོས་བྱ་དང་འཁྱུད་བྱ་
ལྟ་བུའོ། །འགལ་བའི་ལས་ནི་ནུབ་པ་དང༌། །རྣམ་པར་རྒྱལ་བ་ལྟ་བུའོ། །དོན་གཉིས་ལ་སྦྱར་བ་
གཅིག་ཁོ་ན་ལ་ངེས་པར་བཟུང་བ་ཡང་ཡོད་ལ་དོན་གཉིས་སྦྱར་ཞིང་དེ་གཅིག་ལ་ངེས་པར་བྱས་པ
ལ་སླར་ཡང་དེ་འགོག་པའི་ངོ་བོ་བརྗོད་པ་དང༌། ཁྱད་པར་གྱི་ཆོས་དེ་དོན་གཉིས་ཀ་ལ་འགལ་བ་མ་
ཡིན་པ་དང༌།དོན་གང་རུང་ལ་མི་འགལ་ཞིང་ཅིག་ཤོས་ལ་འགལ་བ་ཅན་ཡང་ཡོད་དོ། །སྦྱར་བ་
རྣམས་ཀྱི་དཔེར་བརྗོད་རྣམས་གསལ་བར་འགྱུར་རོ། །
དཔེར་བརྗོད་ལ་དང་པོ་།མིག་ཟུར་དང་ཕོ་ཉ་མ་གཉིས་ལ་སྦྱར་བ་སྟེ། ཡིད་འོང་རང་
བཞིན་ཅན་ནི་རིམ་པས་དགའ་བའི་ཉམས་ལས་བྱུང་བ་དང་མི་རྩུབ་པའོ །ལག་པའི་འགྱུར་བ་
གསལ་བར་སྟོན་བྱེད་པ་ནི། ནང་ན་ཡོད་པ་རྣམ་པའི་བྱེ་བྲག་གི་གསལ་བར་བྱེད་པ་དང་། དཔོན་
112

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
མོའི་ཆགས་པ་ལྷག་པ་གོ་བར་བྱེད་པའོ །གཉིས་ཀས་ཀྱང་མཛའ་བོ་འགུག་པའི་བྱ་བ་གཅིག་བྱེད་
པའོ། །གཉིས་པ་ནི། ཁུ་བྱུག་གིས་སྒྲ་དང་མཛེས་མ་ལ་སྦྱར་བ་སྟེ། གཉིས་ཀ་ཡང་ཡིད་དུ་འོང་བ་དང་
ཆགས་པ་འཕེལ་བར་བྱེད་པ་ཡིན་ལ་འཇམ་པ་རིམ་པ་ལྟར། ཉན་པ་ཡིད་འབྱུང་བར་མི་བྱེད་པའི་
ཕྱིར་དང་རེག་ན་བདེ་བའི་ཕྱིར་རོ །གདངས་སྙན་པ་ནི། དགའ་བ་རྒྱས་པར་བྱེད་པ་དང༌། མ་ད་ཀ་
ལཱ་ཞེས་པ་མྱོས་པའི་རྣམ་པར་འགྱུར་བའོ །འདི་དག་གི་བྱ་བ་ཐོབ་བྱ་བ་དང་འཁྱུད་བྱ་ལྷག་གི་འབྱུང་
བའི་ཕྱིར་འགལ་བ་ཡིན་པའོ །གསུམ་པ་ནི། ཚ་བའི་འོད་ཟེར་ཅན་ཉི་མ་དང་འདོད་པ་གཉིས་ལ་
སྦྱར་བ་སྟེ།ཆུ་མ་ནུབ་ཕྱོགས་དང་སྦྱར་བས་དགོང་ཐུན་མཚམས་ལ་དམར་བར་སྟོན་པ་དང༌། ཆུ་མ་
ཆང་དང་སྦྱར་བས་འཕེལ་ཞིང་ར་ག་ཆགས་པ་སྟོན་པའོ། །འདི་དག་གི་བྱ་བ་ནུས་པ་དང་རྒྱས་པ་དག་
ནི་འགལ་བའོ། །བཞི་པ་ནི་ཤ་ཏྲི་ཤ་རལ་གྲི་དང་ཁྲོ་བ་གཉིས་ལ་འཇུག་པ་ལས་མི་དབང་འདིའི་
དབང་དུ་བྱས་ནས་རྒྱལ་བོ་འདི་རྩི་མེད་མ་ཡིན་པར་རལ་གྲི་ཉིད་ལ་སྒྲ་དེའོ། །འཁྱོག་པོའི་སྒྲ་གཞུ་
དང་གཡོ་ཅན་གཉིས་ལ་སྦྱར་བ་ལས། རྒྱལ་བོ་དེའི་སེམས་ལ་གཡོ་བ་མེད་པས་སྒྲ་དེ་གཞུ་ཉིད་ལ་
ངེས་པར་བཟུང་། །མ་རྒ་ན་མདའ་དང་སློང་བ་གཉིས་ལ་སྦྱར་བ་ལས་རྒྱལ་བོ་དེ་བདག་ཉིད་སློང་
བ་མ་ཡིན་པས་སྒྲ་དེ་མདའ་ཁོ་ན་ལ་ངེས་པར་བཟུང་བའོ། །ལྔ་པ་ནི། ཀྱེ་ལྷ་ཞེས་རྒྱལ་བོ་ཞིག་ལ་
བོས་ཏེ་བསྟོད་པ་ནི། ཀ་ཎ་ཊ་ཀའི་སྒྲ་ཚེར་མ་དང་སེམས་ཅན་མ་རུངས་པ་དང༌། པདྨའི་ཡུ་བ་ལ་ཡོད་
པ་དང༌།སྤུ་ལོང་རྣམས་ལ་འཇུག་པ་ལས་ཁྱོད་ཀྱིས་སྲུང་བའི་འགྲོ་བ་རྣམས་ལ་ཀ་
རུངས་པས་འཚེ་བ་མེད་པས་པདྨའི་ཡུ་བ་ཉིད་ལ་འཇུག་གོ་ཞེས་ངེས་པར་བཟུང་ནས་དེ་འགོག་པ་
འོན་ཀྱང་དེ་འདྲའི་ངེས་པ་མེད་པ་སྟེ།ཆགས་པ་ཅན་འཁྲིག་པ་བྱེད་པ་རྣམས་ཀྱི་ཕན་ཚུན་འཁྱུད་པར་
གྱུར་པ་རྣམས་ལ་ཆགས་པས་སྐྱེད་པའི་སྤུ་ལོང་མཐོང་བས་སོ། །དྲུག་པ་ནི། ས་འཛིན་ནམ་རྒྱལ་སྟེ།
ཁྱད་པར་ཅན་ཡིན་ལ། ཁྱད་ཆོས་ནི་ཀ་ཊ་ཀ་རི་ངོས་སམ་ལག་གདུབ་དག་ཆེ་བའམ་མང་བའོ། །ཁྱད་
པར་ཅན་གཟི་བརྗིད་ལྡན་པ་ནི། ཉི་མའམ་རྒྱལ་བོ་སྟེ། ཁྱད་ཆོས་ནི་ཡ་ཏོ་ད་ཡ་ནི་ཉིན་མོ་སོ་སོར་
ངེས་པར་འཆར་བའམ།ངེས་པར་དར་བ་སྟེ་བསྟན་པའི་རྒྱལ་སྲིད་ཅན་། །ཁྱད་པར་ཅན་སྐྱེ་དགུའི་
བདག་པོ་ནི་ཚངས་པ་དང་རྒྱལ་བོ་ལ་སྦྱར་བ་སྟེ། ཁྱད་ཆོས་ནི་དེ་གཉིས་ཀའི་མིང་མཁས་པ་ཞེས་
113

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཏགས་པའོ། །ཡང་ན་ཚངས་པའི་མིང་མཁས་པ་ཞེས་བྱ་བར་བཏགས་པ་སྟེ རྒྱལ་བོའང་མཁས་
ཤིང་འཇིག་རྟེན་རྣམས་ཀྱི་བདག་པོ་ཡིན་པས་དེ་སྐད་དུ་བརྗོད་པའོ། །ཁྱད་པར་ཅན་རྗེ་བོ་ནི་སྨིན་
དྲུག་གི་བུ་དང་། རྒྱལ་བོ་གཉིས་ལ་དོན་སྦྱར་བ་སྟེ། ཁྱད་ཆོས་ཟད་མི་ཤེས་པ་ནི། ནག་ཕྱོགས་ལ་
མཛད་པས་ཟླ་བ་དང་འགལ་ཞིང་། རྒྱལ་བོ་དང་རྒྱལ་སྲིད་མི་ཟད་པ་བ་མི་འགལ་ལོ། །ཡང་ཁྱད་
པར་ཅན་བདེ་བྱེད་ནི་དབང་ཕྱུག་ཆེན་པོ་དང༌། ཞི་བ་བྱེད་པའི་རྒྱལ་བོ་ལ་སྦྱར་བའོ །ཁྱོད་ཆོས་ལ་
ལག་འགྲོ་ནི།ཀླུ་དང་སྐྱེ་བོ་ངན་པ་ལ་འཇུག་པ་ལས་དབང་ཕྱུག་ལ་ཀླུ་མེད་པ་འགལ་ཏེ།གདེངས་ཀ་
འཛིན་པས་རལ་ཐོད་བཅིངས། བྲང་འགྲོས་རྣ་བའི་རྒྱན་བཅས་པ། ཞེས་པས་། །རྒྱལ་ནི་སྐྱེ་བོ་
ངན་པ་དང་མི་འགྲོགས་པས་ལག་འགྲོ་མེད་པ་མི་འགལ་ལོ། །ལྷ་ཡང་མཁའ་བྲལ་མིན་ཤེས་སོ །
ཞེས་པ་ལས་ཁྱད་པར་ཅན་ལྷ་། ལྷའི་འགྲོ་བ་དང་། བསྔགས་པའི་ལྷ་རྒྱལ་སྟེ། ཁྱད་ཆོས་ཨ་བྷི་
བུད་དྷ་ཞེས་པའི་བི་བུ་དྷ་ལྷ་ཡིན་ཞིང༌། ཨ་ཡིས་བཀག་པས་ལྷ་མ་ཡིན་འགྲོ་བ་དང་འགལ་ཞིང༌། བུ་
དྷ་མཁས་པ་དང༌། བི་བྲལ་བ་དང༌། ཨ་དགག་ཚིག་ཏུ་བྱས་པའི་མཁའ་བྲལ་མིན་ནི་རྒྱལ་བོ་དང་མི་
འགལ་ལོ །ཚུལ་འདི་ལྟ་བུར་རྟོགས་པས་ན་ཤེས་སོ་ཞེས་པ་ནི་བྱ་བའི་ཚིག་གོ །ཡང་ཞེས་པ་རྣམས་
ནི་དོན་སྔ་མ་རྣམས་ལ་ལྟོས་ནས་འགལ་བའི་རྒྱན་དུ་གསལ་བར་བྱེད་པའོ། །བདུན་པོ་འདི་ལ་མིང་
དོན་དང་སྦྱར་ཞིང་བཤད་པར་བྱའོ།།
སྒྱུར་ཞང་བཤད་བར་བྱ།།
ཉི་རྩ་ལྔ་པ། ཁྱད་པར་བརྗོད་པའི་རྒྱན་ལ་མཚན་ཉིད་ནི་འབྲས་བུའི་ཡུལ་ཅན་གྱི་རྒྱུ་
འགའ་ཞིག་ཁྱད་པར་འཕགས་པ་ཕུལ་དུ་བྱུང་བ་བསྟན་ཅིང་རྟོགས་པར་བྱ་བའི་ཆེད་དུ་རྒྱུ་དེ་རང་ཉིད་
ཀྱི་ཡོན་ཏན་དང་། རིགས་དང་། བྱ་བ་དང༌། རྫས་སོགས་པ་མ་ཚང་བ་ཉིད་དེ་མེད་པར་སྟོན་པའི་
བརྗོད་པ་གང་ཡིན་པ་དེ་ནི་ཁྱད་པར་བརྗོད་པའི་རྒྱན་དུ་མཁས་པ་རྣམས་ཀྱིས་འདོད་། །དབྱེ་བ་ནི
མེ་ཏོག་གཞུ་ཅན་འདོད་ལྷའི་མཚོན་ཆ་མེ་ཏོག་འདི་རྩུབ་པའམ། སྲ་བ་མ་ཡིན་ཞིང་རྣོ་བའང་མིན་
པས་མཚོན་ཆའི་ཡོན་ཏན་མེད་པ་དེ་ལྟ་ནའང་མེ་ཏོག་གཞུ་ཅན་དེས་སམ།དེའི་མཚོན་ཆ་འདི་ཡིས་
སའམ་སྲིད་པ་གསུམ། མཐོ་རིས་དང༌། ས་སྟེང་དང༌། ས་འོག་གི་འགྲོ་བ་ཀུན་ལས་རྒྱལ་ཞིང༌། དེ་
མནན་པར་གྱུར་པ་ཨེ་མ་མཚར་ཆེའོ། །འདིར་རབ་ཏུ་གྲགས་པའི་མཚོན་ཆའི་ཡོན་ཏན་བཀག་པའི་
114

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
འབྲས་བུ་འགྲོ་བ་ལས་རྒྱལ་བའི་ཡུལ་ཅན་གྱི་མཚོན་ཆ་དེ་ཅི་ཡང་ཁྱད་པར་དུ་འཕགས་པར་
བསྟན་ཏོ། །ཤིན་ཏུ་མཛེས་པའི་བུད་མེད་འདི་ནི་གཟུགས་ཕུལ་དུ་བྱུང་བ་ཅན་གྱི་ལྷའི་བུ་མོ་མིན་ཞིང་
དྲི་ཟ་ཞེས་པ་ལྷའི་བྱེ་བྲག་ལས་བྱུང་བའང་ཡིན་མོད།རིགས་མ་ཚང་བ་དེ་ལྟ་མོད་ཀྱི། གཟུགས་
མཛེས་པས་འདོད་ཆགས་དང་བྲལ་བ་ཚངས་པའི་ཡང་དཀའ་ཐུབ་ཡུལ་ལ་སྡོམ་པར་བྱེད་པ་འདོད་
པའི་དབང་དུ་གྱུར་པས་གཞོམ་པ་སྒྲུབ་པར་ནུས་ན་གཞན་ཐ་མལ་བ་ལྟ་ཅི་སྨོས། འདིས་མི་མོ་འགའ་
ཞིག་མཛེས་པ་ཁྱད་པར་ཅན་དུ་སྟོན་པའོ །ཁྲོ་གཉེར་ཁྲོ་བ་ལས་སྐྱེས་པས་མ་བསྡུས་ཤིང༌།སོའི་
གཡོགས་ཆུ་ཡང་མ་སྐྱོད་དེ།ཁྲོ་བས་འདར་བ་མེད་པ་ལ། མིག་ཀྱང་ཁྲོས་པས་དམར་བོར་གྱུར་པ་
མེད་པས་། །གལ་ཏེ་ཁྲོས་པའི་བྱ་བ་དང་བྲལ་ནའང་དཔའ་བོ་འབིག་གིས་དགྲ་རིགས་ཏེ་སྡེ་
ཉམས་པར་བྱས་པ་མཚར་རོ །འདིར་བྱ་བ་དང་བྲལ་བས་རྣམ་འགྱུར་མེད་པར་དགྲ་ལས་རྒྱལ་བ་
ཁྱད་པར་དུ་འཕགས་པར་བསྟན་ཏོ། །ཤིང་རྟ་ལ་སོགས་པའི་རྒྱལ་བ་ལ་ཕན་འདོགས་པའི་དཔུང་གི་
ཡན་ལག་བཞིའི་རྫས་རེ་རེ་ཙམ་ཡང་མེད་པར་བྱེད་པ་ཟུར་མིག་ཉིད་འགའ་ཞིག་གིས་བྱེད་པ་བོ་བུད་
མེད་རྣམས་འཇིག་རྟེན་མཐོ་རིས་ལ་སོགས་པ་གསུམ་པོ་རྣམས་ལས་རྒྱལ་ཏེ། དེ་རྣམས་དབང་དུ་
བྱས་། །འདིར་བུད་མེད་ཀྱི་མིག་ཟུར་གྱིས་ཁྱད་ཆོས་གླང་ལ་སོགས་པའི་རྫས་མེད་ཀྱང་འཇིག
རྟེན་ལས་རྒྱལ་བ་བསྟན་། །གཞན་ཡང་ཉི་མ་འདྲེན་པའི་ཤིང་རྟ་འཁོར་ལོ་གཅིག་ལས་མེད་པ་དང༌།
ཏནལསརྒྱལ
ཁ་ལོ་བར་བརླ་མེད་པས་བརླ་མ་ཉམས་པ་ཡན་ལག་མ་ཚང་བ་ནི་དྲང་སྲོང་འགྲོ་བ་སྐྱོང་གི་བུ་བྱ་ཁྱུང་
གི་ཕུང་པོ་ཡིན་པས་སྒྲོག་གོ་ཤིང་རྟ་འདྲེན་པའི་རྟ་མི་མཉམ་སྟེ་བདུན་ལས་མེད་པས་སོ །དེ་གསུམ་
རིམ་པ་དེ་ལྟར་ཇི་ལྟར་འདྲེན ཇི་ལྟར་ལས་སུ་རུང་བ་ཡིན།ཇི་ལྟར་བསྟན་པ་ཉིད་ཡིན།དེ་ལྟར་ན་
ཡང་གཟི་བྱིན་ཅན་ཡིན་པའི་རྒྱུ་མཚན་གྱིས་ཉི་མའི་འགྲོ་བ་ས་སྟེང་སོགས་གསུམ་མནན་ཏེ་ཟིལ་
གྱིས་མནན་། །དེ་འཆད་པ་ན། གཟི་བྱིན་ཅན་ཞེས་པའི་ཉི་མའི་ཁྱད་པར་གྱི་རྒྱུ་མཚན་ལས་འགྲོ་བ་
ནན་པར་བརྗོད་པའི་ཕྱིར་སྦྱོར་བ་འདི་ནི་རྒྱུའི་ཁྱད་པར་བརྗོད་པ་ཞེས་བྱ་བར་ཤེས་པར་བྱའོ། །དེ་
ལྟར་རིམ་པ་དེའི་ཚུལ་བཤད་མ་ཐག་པ་འདི་ཡིས་བྱ་བ་མི་འགལ་བའི་ཁྱད་པར་བརྗོད་པ། བྱ་བ་
འགལ་བའི་ཁྱད་པར་བརྗོད་པ།སྙན་སྨྲའི་ཁྱད་པར་བརྗོད་པ་ལ་སོགས་པ་གཞན་རྣམས་ཀྱི་དབྱེ་བ་
115

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྣམས་ཀྱང་ཕྱོགས་འདིས་བརྟག་པར་བྱའོ །
རྒྱན་ཉི་རྩ་དྲུག་པ་མཚུངས་པར་སྦྱོར་བའི་རྒྱན་ལ་མཚན་ཉིད་ནི་བརྗོད་པར་འདོད་ཅིང་
རྟོགས་པར་བྱ་བར་འདོད་པ་ཡོན་ཏན་ཏེ། ཆོས་ལེགས་པའམ། ལེགས་པ་མ་ཡིན་པ་ཞིག་གིས་ཁྱད་
པར་དུ་འཕགས་ཏེ། ཆོས་དེ་ལྷག་པར་གྲགས་པ་ཅིག་དང་སྐྱེས་བུ་ལ་སོགས་པའི་དོན་འགའ་ཞིག་
དངོས་པོར་ན་མི་མཚུངས་ཀྱང་མཚུངས་པར་སྒྲོ་བཏགས་ཏེ་སྡོད་པའམ་སླད་པའི་དོན་དུ་སྒྲག་པ་གང་
ཡིན་པ་དེ་ནི་མཚུངས་པར་སྦྱོར་བའི་རྒྱན་ཞེས་བཤད་། །དབྱེ་བ་ལ་སྟོང་བའི་དོན་དུ་ཡོན་ཏན་
མཚུངས་སྦྱོར་ནི།ལྷོ་ཕྱོགས་ཀྱི་བདག་པོ་གཤིན་རྗེ་དང༌།བྱང་ཕྱོགས་སྐྱོང་བ་ལུས་ངན་ཏེ།རྣམ་ཐོས་
ཀྱི་བུ་དང་། ནུབ་ཀྱི་ཆུ་ལྷ་དང་།ཤར་གྱི་མིག་སྟོང་བ་བརྒྱ་བྱིན་རྣམས་དང་། མི་བདག་ཁྱོད་ཉིད་ཀྱང་
འཇིག་རྟེན་སྐྱོང་ཞིང་སྲུང་བ་ཞེས་པའི་སྒྲ་ཡུལ་ཁྱེད་རྣམས་ལས་གཞན་ལ་འཇིག་རྟེན་སྐྱོང་བ་ཉིད་
ཁྱད་པར་དུ་འཕགས་པས་བརྒྱ་བྱིན་ལ་སོགས་པ་དང་རྒྱལ་བོ་འགའ་ཞིག་མཚུངས་པར་བྱས་ཏེ།
བསྟོད་པའི་དོན་དུ་བསྒྲགས་པའོ །ཞེས་མཚན་ཉིད་སྦྱར་བར་བྱའོ། །སྨད་པའི་དོན་དུ་སྐྱོན་མཚུངས་
སྦྱོར་ནི། རི་དྭགས་ཀྱི་མིག་ཅན་མ་དང་འགྲོགས་ཤིང་དགའ་བར་བྱེད་པ་དང་། གློག་གི་རྩེ་དགའམ།
རོལ་བ་སྟེ་འཁྲུག་པ་དང༌།སྤྲིན་གྱི་རྩོམ་པ་བར་མེད་པར་ཁྱབ་པ་རྣམས་ཀྱང་རང་བཞིན་གྱིས་ཏེ། རྒྱུ་
མ་ཚང་བ་ཡིན་པར་སྐད་ཅིག་གཉིས་སུའང་མི་གནས་ན་ཡུན་རིང་པོར་ལྟ་ཅི་སྨོས་ཏེ། རང་བཞིན་
ཤིན་ཏུ་གཡོ་བའི་ཕྱིར་། །འདིར་བརྗོད་པར་འདོད་པའི་ཡོན་ཏན་སྐད་ཅིག་ཙམ་གནས་པས་ཁྱད་
པར་དུ་འཕགས་པར་གྲགས་པ་གློག་གི་རྩེ་དགའ་རྣམས་དང་མཚུངས་པར་བྱས་ནས་བུད་མེད་ཀྱི་
དགའ་བཤིན་ཏུ་གཡོ་བ་ཉིད་ཀྱིས་སྨད་པའི་དོན་དུ་བསྒྲགས་པའོ །ཞེས་མཚན་ཉིད་སྦྱར་བར་བྱའོ།།
རྒྱན་ཉེར་བདུན་པ་འགལ་རྒྱན་ལ་མཚན་ཉིད་ནི། ཁྱད་པར་རམ་འགལ་ཟླ་དག་སྒྲུབ་ཅིང་
ཁྱད་པར་དང་བཅས་པར་རྟོགས་པའི་ཆེད་དུ་བརྗོད་པའི་རྣམ་པ་གང་དུ་དངོས་པོ་བྱ་བ་དང་ཡོན་ཏན་
ལ་སོགས་པ་འགལ་བ་རྣམས་ལྷན་ཅིག་ཏུ་འགྲོགས་པར་སྟོན་པ་དེ་འགལ་བའི་རྒྱན་ཞེས་བྱ་བར་
མཁས་པ་རྣམས་ཀྱིས་བཤད་།དབྱེ་བ་ལ་དཔེར་བརྗོད་ནི་དྲུག་།གཞི་ཐ་དད་ཀྱི་བྱ་བ་འགལ་བ།
ཡོན་ཏན་འགལ་བ།རྫས་འགལ་བ།ཡོན་ཏན་ནམ།རྫས་དང་ལས་འགལ་བ།གཞི་གཅིག་པའི་བྱ་
116

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
བ་འགལ་བ། སྦྱར་བའི་འགལ་བའོ །དང་པོ་ནི། སྟོན་ཀའི་དུས་སུ་ངང་བའི་རྒྱལ་བོ་ཞེས་བྱ་བ་ངང་
བའི་བྱེ་བྲག་རྐང་བ་དང་མཆུ་དམར་བ་རྣམས་ཀྱིས་མྱོས་པ་སྟེ་དུས་ལས་འབྱུང་བ་དགའ་བ་འཕེལ་
བའི་གདངས་སྙན་པ་ཅན།སྒྲ་ཅ་ཅོ་འཕེལ་ཞིང་ཆེར་གྱུར་ཏེ།སྤྲིན་དྭངས་པས་རྨ་བྱ་རྣམས་ཀྱི་སྒྲ་ཡིད་
འོང་དམ་པ་ཟད་པ་ཉིད་ཕུལ་དུ་བྱུང་བ་དང་བྲལ་བའི་ཕྱིར་ཉམས་སོ །འདིར་འཕེལ་བ་དང་ཉམས་
པའི་བྱ་བ་ཕན་ཚུན་འགལ་བ་གཉིས་གཅིག་ཏུ་འགྲོགས་པར་སྟོན་། །གཉིས་པ་ནི་དབྱར་གྱི་དུས་སུ་
སྐྱེས་པའི་ཆུ་འཛིན་སྤྲིན་རྣམས་ཀྱིས་ནམ་མཁའ་ཡུལ་ངན་ནམ་ཉིན་མོ་ངན་པ་སྟེ་ཆགས་པ་ཞིག་པ་ལྟ་
བུར་སྤྱོད་དེ། དུར་དི་ནཱ་ཡ་ཞེས་པའོ། །ཡང་སྤྲིན་ནི་དེ་རྣམས་ཁོ་ན་ཡིས་ཆགས་པ་སྟེ་དགའ་བའི་
འགྱུར་བ་ཡིས་འགྲོ་བའི་ཡིད་ཀུན་ཆགས་པར་འགྱུར་རོ །འདི་ཡུལ་ངན་ཆགས་བྲལ་དང་ཆགས་པ་
ཡོན་ཏན་འགལ་བ་དག་འགྲོགས་པར་བསྟན་། །གསུམ་པ་ནི་སྐྱེད་པ་ཞེས་པ་ལ་སོགས་པ་སྟེ།
དཀར་བ་མ་ཡིན་པ་ནི་ནག་པོའོ། །དེ་ལྟ་བུའི་བུད་མེད་ཀྱི་ལུས་ཀྱིས་སུ་མ་བཅོམ་སྟེ། དགའ་བ་དང་
ཡིད་ཆགས་པ་ལ་སོགས་པ་རིམ་གྱིས་ཐམས་ཅད་བཅོམ་མོ། །ཞེས་པའི་དོན་། །འདིར་ཕྲ་བ་དང་
སྦོམ་པ་ལ་སོགས་པ་ལུས་ཀྱི་ཆ་ཤས་ཀྱི་རྫས་ཕན་ཚུན་འགལ་བའི་འགྲོགས་པར་བསྟན་ཞེས་སོ། །
ངག་གི་དབང་ཕྱུག་ནི་སྐྱེད་པ་ལ་སོགས་པའི་ཆ་དོན་རྣམས་ཀྱི་ཆོས་ཕྲ་བ་ལ་སོགས་པ་རྣམས་འགལ་
བ་བརྗོད་ཅིང་དེ་དང་ལྡན་པའི་ལུས་ནི་གཞན་འཇོམས་པ་ལ་རྒྱུ་ཉིད་དོ་ཞེས་པ་རྒྱུ་དང་འགལ་བའོ་
ཞེས་འཆད་། །བཞི་པ་ནི། པདྨའི་རྩ་བ་འདྲ་བའི་ལག་པ་ཅན་ཆུ་ཤིང་ལྟ་བུའི་བརླན་ཅན་པདྨ་དང་
འདྲ་བའི་གདོང་བ་ཅན་ཨུཏྤལ་ལྟ་བུའི་མིག་ཅན་ཞེས་པ་ཁྱད་པར་དང་། ཁྱོད་ཀྱི་གཟུགས་ཞེས་པ་
ཁྱད་པར་ཅན་ཏེ དེ་ལྟར་པད་རྩ་ལ་སོགས་པ་ཤིན་ཏུ་བསིལ་བའི་རང་བཞིན་ཡིན་ཡང་དེའི་རྒྱུས་
ཆགས་པ་དྲག་པོས་གདུང་བར་བྱེད་པ་འགལ་བ་འདི་ཅི་ཡིན། འདིར་གྲང་བའི་ཡོན་ཏན་ནམ། དེ་
དང་ལྡན་པའི་རྫས་དབུངས་པ་ལ་སོགས་པ་དང་ངམ། དེ་རྣམས་ཚོགས་པའི་ངོ་བོ་ལུས་ཀྱི་རྫས་དང་
དྲོད་ཀྱི་འབྲས་བུ་གདུང་བ་ལས་དག་འགལ་བར་སྟོན་པའོ། །ངག་དབང་གིས་བསིལ་བའི་རྫས་
དགའ་བར་འོས་པ་རྣམས་གདུང་བར་བྱེད་པ་དང་འགལ་བའོ་ཞེས་འཆད་དོ། །ལྔ་པ་ནི། སྐྱེད་མོས་
ཚལ་རོལ་རྩེད་ཀྱི་གཞིར་བྱས་པས་ནགས་རྣམས་སུ་རླུང་གིས་སྐྱོད་ཅིང་གཡོ་བའི་ཤིང་ཙུ་ཏ་ཨ་མྲ་དང༌།
117

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཙམ་པ་ཀའི་མེ་ཏོག་གིས་རྡུལ་རྣམས་མིག་ལ་མ་རེག་ཀྱང་མགྲོན་པོ་བྲལ་བས་ཉེན་པ་རྣམས་ཀྱི་མིག
ལ་ཆགས་པ་སྐྱེས་པ་ལས་དགའ་མ་དྲན་པས་མཆི་མ་ཟགས་པ་བྱེད་པ་འགལ་ཏེ སྡུག་བསྔལ་
རྣམས་ནི་རེག་པ་ཁོ་ནས་མིག་ཆུ་ཟགས་པར་བྱེད་པའི་རྒྱུ་མཚན་ཡིན་པའི་ཕྱིར་རོ །འདིར་རེག་པ་
བཀག་པ་དང༌། མཆི་མ་ཟགས་པའི་བྱ་བ་དག་འགལ་བའོ། །དད་པའི་ཞེས་པར་ནི། གཞི་ཐ་དད་
པའི་བྱ་བ་འགལ་བ་ཡིན་ལ། འདིར་། གཞི་ཐ་མི་དད་པ་ཅན་གྱི་བྱ་བ་དག་འགལ་བ་ཡིན་པས་དེ་
དག་ལ་ཁྱད་པར་ཡོད་དོ། །དྲུག་པ་ནི། ཀྱེ་སྙན་པར་སྒྲོག་མ་ཁྱོད་ཀྱི་མིག་ཀྲིཥྞ་ནག་པ་དང་། ཨསྔུ་ན་
དཀར་བ་དང་། ཨུ་ནུ་རཀྟ་རྗེས་སུ་དམར་བའང་དཀྱུས་རིང་བས་ཀརྞ་ཞེས་པ་རྣ་བ་ལ་བརྟེན་པ་ནི་སྐྱེ་
བོ་སུ་ཡི་ཡིད་བརྟན་བྱར་འགྱུར་།མཛེས་པའི་རྒྱུས་ཆགས་པ་སྐྱེད་དེ། བསླུ་བས་སོ །ཞེས་སྦྱར་བ་
ལ་ནི་འགལ་བ་མེད་དོ། །དེ་ལ་སྒྲས་དོར་བྱས་ན་ནག་པོ་ཁྱབ་འཇུག་གམ། ཡང་ན་ཀྲི་ཥྞ་ཞེས་པ་ནག་
མོ་སྟེ། སྲིད་སྒྲུབ་ཀྱི་ཆུང་མ་དྲོའོ་བ་དཱི་ཞེས་བྱ་བ་དང༌། ཨསྔུ་ན་སྲིད་སྒྲུབ་ལ། ཨ་ནུ་རཀྟ་རྗེས་སུ་
ཆགས་པ་དང༌། དེ་དག་གིས་མི་མཐུན་ཕྱོགས་ཀརྞ་ཞེས་བྱ་བ་ལ་བརྟེན་ཅིང༌། བསྟན་ཏོ་ཞེས་སྦྱར་བ་
ནི་འགལ་བ་། སྲིད་སྒྲུབ་དང་ཀརྞ་གཉིས་ཤིན་ཏུ་མཐུན་པས་ན་དགྲ་ཟླ་གཉིས་ཀ་བརྟེན་པ་ནི་པུ་
ཡ་སི་ཡང་ཡིད་ཆེས་པར་བྱ་བ་མ་ཡིན་པས་སོ། །ཁྱབ་འཇུག་སྲིད་སྒྲུབ་ལ་ཆགས་ཀྱང་ཀརྞ་ལ་བརྟེན་
ལྟ་བ་ནི། ཞེས་པའམ། ནག་པོ་སྲིད་སྒྲུབ་ལ་རྗེས་ཆགས།ཞེས་པར་བསྒྱུར་ནའོ། །དོན་བསྡུ་བ་ནི། །
དེ་ལྟར་བརྗོད་ཟིན་པའི་རིམ་པས་འགལ་བའི་རྒྱན་འདི་རྣམ་པ་དུ་མ་སྣ་ཚོགས་སུ་རབ་ཏུ་རྟོགས་ཤིང་
མཚོན་པར་བྱའོ། །གང་ཞིག་སྲིད་པའི་འཆིང་བ་རྣམས་ལས་གྲོལ་ཡང་སེམས་ཅན་དོན་དུ་སྲིད་པ་
འཛིན།།ཞེས་དྲི་མ་དང་བྲལ་བའི་འོད་དུ་གསུངས་སོ།།
རྒྱན་ཉི་རྩ་བརྒྱད་པ་ལ་མཚན་ཉིད་ནི། ཕྱི་རོལ་གྱི་དེ་ཁོ་ན་ཉིད་དུ་སྐབས་སུ་བབས་པ་
མིན་པ་འདོད་པའི་དངོས་པོ་བློ་ལ་གནས་པའི་ཡུལ་འགའ་ཞིག་ལ་བསྟོད་ནི། སྐབས་སུ་མ་བབ་པའི
བསྔགས་པ་ཞེས་བྱ་བའི་རྒྱན་ཡིན་ནོ། །དེ་དཔེར་བརྗོད་པ་ནི་གཞན་མི་བརྟེན་པ།ཕ་རོལ་གྱི་སེམས་
སྲུང་མི་དགོས་པར་རང་དབང་དང་བཅས་པའི་རི་དྭགས་རྣམས་བརྟེན་པའི་ཉོན་མོངས་སོགས་དང་
བྲལ་བས་འབད་པ་མེད་ཅིང་རྙེད་པ་སླ་བའི་ནོར་།ཉེ་བར་མཁོ་བ་ཆུ་དང་རྩྭའི་མྱུ་གུ་དང༌།ཤིང་གི་
118

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ལོ་མ་ལ་སོགས་པ་རྣམས་ཀྱིས་ནགས་རྣམས་སུ་བདེ་བར་འཁྲུག་པ་མེད་པར་འཚོའོ། །བདག་ཅག་
ཀྱང་དེ་ལྟ་བུའི་འཇུག་ཚུལ་དུ་གྱུར་ཅིག །དེ་འཆད་པ་སྦྱོར་བ་འདིར་རྒྱལ་བོའི་རྗེས་སུ་འབྲང་བ་
འཁོར་བརྟེན་པའི་ཉོན་མོངས་པ་། སྡུག་བསྔལ་གྱི་ངོ་བོས་ཆེར་ཡིད་འབྱུང་ཞིང་ཆགས་པ་དང་བྲལ་
བའི་ཡིད་ཅན་གྱིས་དེ་ལྟ་བུའི་སྐབས་མེད་པས་ན་སྐབས་སུ་མ་བབ་ཉིད་དུ་རི་དྭགས་ཀྱི་སྤྱོད་ཚུལ་རྩྭ་
ལ་སོགས་པས་བདེ་བར་འཚོ་བ་འདིས་སྔར་བཞིན་བསྟོད་དོ། །སྐབས་སུ་མ་བབ་ཀྱང་དེ་འདྲ་བའོ་
ཡུལ་ཅན་གྱི་སྙན་ངག་མཛེས་པར་བྱེད་པས་ན་རྒྱན་ཡིན་། །འདིར་སློབ་དཔོན་རཏྣ་ཤྲིས།ཆོག་ཤེས་
པ་ཡིས་ཡོངས་སྒོས་གང༌། །བདེ་ལྟར་སྣང་བའི་ཉོན་མོངས་པ། །ཡོངས་སུ་འཛིན་པ་བོར་བ་ཡིས། །
བདག་ཉིད་ཆེན་པོ་དེ་རྣམས་བདེ། །འདི་ལྟར་སྐབས་མིན་ཉིད་དུ་ནི། །ནོར་སོགས་གསོག་གི་ཉོན་
ཡིང་འབང་དབང
མོངས་ཀྱིས། །ཡིད་འབྱུང་དབང་གིས་འཇུག་པ་ཡིས། དྲང་སྲོང་སྤྱོད་ཚུལ་རབ་ཏུ་བསྔགས ཞེས་
དཔེར་བརྗོད་གཞན་མཛད་དོ།།འོ་ན་བསྡུས་པ་བརྗོད་པ་དང་འདི་ལ་ཁྱད་པར་ཅི་ཡོད་དེ།གཉིས་ཀ་
ལ་ཡང་གཞན་ལ་བསམ་ནས་གཞན་བརྗོད་པའི་ཕྱིར་རོ། །ཞེ་ན། དེར་ན་དོན་གཞན་འདྲ་བ་ཁོ་ན་
བརྗོད་ལ། འདིར་ནི་མི་འདྲ་བའོ་ཞེས་པས་ཁྱད་པར་ཆེའོ། །འོ་ན་མི་འདྲ་བ་ལས་ཇི་ལྟར་དོན་གཞན་
རྟོགས་ཞེ་ན། འདྲ་བ་ལས་ཀྱང་ཇི་ལྟར་རྟོགས་ཞེས་དྲིའོ །དོན་གྱི་སྐབས་ལ་སོགས་པ་ལས་སོ །ཞེ་ན།
འདིར་ཡང་དེ་ལྟ་བུར་འགྱུར་རོ།།
ཉེར་དགུ་པ་ཟོལ་བསྟོད་ཀྱི་རྒྱན་ལ་མཚན་ཉིད་ནི། ངག་གང་དུ་གལ་ཏེ་སྨད་པ་སྐྱོན་བརྗོད་
པ་བཞིན་བྱས་ཏེ་བསྟོད་པ་བསྔགས་པ་སྨྲ་བར་བྱེད་ན་དེ་ལྟ་བུའི་མཚན་ཉིད་ཅན་འདི་ནི་ཟོལ་གྱི་
བསྟོད་པར་བཤད་དོ། །འོ་ན་བསྟོད་པ་ནི་ཡོན་ཏན་བརྗོད་པ་ཡིན་ན་འདི་ལ་ཡོན་ཏན་ཇི་ལྟར་རྟོགས་
ཞེ་ན། ངག་གི་ཁྱད་པར་གང་ལ་སྐྱོན་ལྟར་སྣང་བའི་ཡོན་ཏན་ཉིད་མ་ཐོབ་། །སྐྱོན་འགའ་ཡང་མ་
ཡིན་པ་དེ་ཡིན་།ཆ་ལས་བསྟོད་པ་ལ་ནི་སྐྱོན་རྣམས་ཀྱི་ནང་དུ་ཡོན་ཏན་འགའ་ཞིག་བརྗོད་པ་
ཡིན་ལ་འདིར་ནི་སྐྱོན་འགའ་ཡང་བརྗོད་པ་མ་ཡིན་པས་ན་དེ་གཉིས་ཐ་དད་། །དབྱེ་བ་ནི།རྒྱལ་བོ་
རཱ་མ་ཞེས་བྱ་བ་ཤིང་རྟ་བཅུ་པའི་བུའམ། བྷི་གུའི་བུ་ཅི་ཞིག་ལྟར་ཐུབ་པས་བཟུང་བས་ན། དཀའ་
ཐུབ་པ་དཔུང་ཡན་ལག་བཞི་པ་མེད་པ་ཡིས་ཀྱང་འབྱུང་པོ་འཛིན་མ་ས་གཞི་འདི་ལས་རྒྱལ་བ་སྟེ།
119

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མནན་ལ། ས་གཞི་དེ་ཉིད་ཙམ་དཔུང་ཡན་ལག་བཞི་དང་འདས་པ་རྒྱལ་བོ་ཁྱོད་ཀྱིས་ཀྱང་རྒྱལ་ཏེ།
འདི་ལས་ལྷག་པའི་ཆོས་ཅི་ཡང་མེད་དོ། །ཞེས་པས་ཀྱང་སྒྲའི་དོན་ཏེ། དེས་ན་དཀའ་ཐུབ་གཅིག་
གིས་ཀྱང་རྒྱལ་བ་ལས་ཁྱོད་འདི་ལས་རྒྱལ་ངེས་པ་ལས་རྒྱལ་བར་གྱུར་ཏོ་ཞེས་པ་མ་མཛད་ཅིག །
ཡང་ན་དཀའ་ཐུབ་པ་ནི་སྐྱེ་བ་གཞན་ལ་སོགས་པའི་དཀའ་ཐུབ་ཀྱི་མཐུ་དང་ལྡན་པའི་ཕྱིར་རོ །དེས་
ན་འདིར་སྦྱར་བའི་ཚུལ་དང་ལྡན་པའོ། །འདིར་ཁྱད་པར་དུ་འཕགས་པ་ཅི་ཡང་མེད་པས་སྨད་པ་
ལྟར་བྱས་ནས་མཐུ་ཆེན་པོ་རྭ་མ་ཎ་དང་མཚུངས་པར་བསྟོད་པའོ། །ཡང་དཔེར་བརྗོད་པ། ཀྱེ་རྒྱལ་
བོ་སྔོན་གྱི་སྐྱེས་བུ་ཅི་ཡང་མི་ནུས་པའི་རྒན་པོའམ། ཁྱབ་འཇུག་ལས་བཅད་དེ་འཕྲོག་ནས་དཔལ་
དར་བའི་རྒྱལ་སྲིད་དམ་ལྷ་མོ་དཔལ་མོ་ཁྱོད་ཀྱིས་ལོངས་སྤྱོད་པ་ནི།བུ་རམ་ཤིང་བའི་རྒྱུད་གྱུར་པ་
ཁྱོད་ཀྱིས་གཞན་གྱི་བུད་མེད་འཕྲོག་པའི་ལས་འདི་ནི་རིགས་སམ་ཅི་སྟེ་མི་རིགས་པ་ཁོ་ནའོ། །ཞེས་
པའི་དོན་།།འདི་ནི་རྒན་པོ་ལས་ཕྲལ་བ་ལ་སྨད་པ་བཞིན་བྱས་ནས་ཁྱབ་འཇུག་ལས།དཔལ་རྒྱལ་
སྲིད་ཀྱི་འབྱོར་བའམ་ལྷ་མོ་ཕྲལ་བ་ལས་བསྟོད་པ་སྟེ། སྐྱེས་བུ་མཆོག་དེ་ལས་ཀྱང་ཕྲལ་ལོ་ཞེས་པ་
བརྩོན་འགྲུས་ཁྱད་པར་དུ་འཕགས་པས་བསྟོད་པའོ། །ཡང་དཔེར་བརྗོད་གཞན་ནི།རྒྱལ་བོ་ཁྱོད་ཀྱི་
བཙུན་མོ་དང་།དེ་དང་བསྐྱངས་དགོས་པ་ལ་སོགས་པར་འདྲ་བའི་ས་གཞི་འདི་ལག་འགྲོ་ཀླུ་ལ་སྐྱེ་བོ་
ངན་པའི བྷ་ག་ཞེས་པ་གདེངས་ཀ་ལ་ལུས་དང་། ལོངས་སྤྱོད་ལ་ཆགས་པ་སྟེ་ས་གཞི་ཀླུའི་ཡུལ་ལ་
གནས་ཤིང་བཙུན་མོ་སྐྱེ་བོ་ངན་པའི་ལོངས་སྤྱོད་ལ་ཆགས་པས་སོ། །རྒྱུ་དེས་ན་ཅིའི་ཕྱིར་ཁྱོད་ཀྱི་ང་
རྒྱལ་ནི་ང་ཁོ་ན་ལྷག་པའི་བདག་པོ་ཞེས་མཆོག་གི་མཐའ་རུ་ཆེས་ཆེ་བར་འཛེགས་ཤིང་གནས་པར་
གྱུར་ཏེ་ཁྱོད་ཀྱིས་དེ་ལྟ་བུའི་ང་རྒྱལ་བྱ་བར་རིགས་སོ་ཞེས་སྨད་པ་བཞིན་བསྟོད་པ་སྟེ ས་གཞི་མ་
ལུས་པའི་རྒྱལ་སྲིད་ཀྱི་བདག་པོར་བསྔགས་པའོ། །ངག་གི་དབང་ཕྱུག་ནི་ཁྱོད་ཀྱི་བཙུན་མོ་གཞན་
གྱིས་བཟུང་བའོ །ཞེས་སྨད་ཅིང་བསྟོད་པའི་ཕྱོགས་ལ་ལག་འགྲོ་ནི་ཀླུ་ལྷག་མ་སྟེ།དེའི་བྷ་ག་ལུས་
ལ་གནས་པའི་སའོ་ཞེས་སྦྱར་བར་བྱའོ་ཞེས་འཆད་དོ། །དེ་ལྟར་བརྗོད་པའི་རིམ་པས་སྦྱར་བ་ཅན་
ནས་པའི་སའེ་ཞེས་སྦྱ
བཤད་ཅིང་དེ་ཡིས་ཉེ་བར་མཚོན་པ་ལས་སྦྱར་བ་ཅན་དེ་ཉིད་དང༌། གཞན་ལྷག་མ་རྣམས་ཀྱི་ཟོལ་
བསྟོད་ཀྱི་རྣམ་པ་སྟེ་རྟོགས་པའི་སྤྲོས་པ་རྣམས་རྒྱ་ཆེ་ཞིང་།མཐའ་དང་བྲལ་ཏེ་ཚད་མེད་།།
120

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
སུམ་ཅུ་བ་ངེས་པར་བསྟན་པའི་མཚན་ཉིད་ནི། གལ་ཏེ་དོན་ངེས་པར་བསྟན་བྱ་ལས་
གཞན་འཆར་བ་སྔོན་མ་ཅན་གྱི་པདྨ་རྒྱས་པ་ལྟ་བུ་འཇུག་པ་ཡིས་དོན་གཞན་དེ་དང་མཚུངས་པའི་
འབྲས་བུ་གྲོགས་པོ་ལ་ཕན་པ་སྟོན་པ་ལྟ་བུ་འགའ་ཞིག་མཆོག་འདོད་བྱ་བའམ། མཆོག་མ་ཡིན་པ་
འདོད་བྱ་མིན་པར་བསྟན་ཏེ་རྟོགས་པར་བྱེད་པ་ན་དེ་འདྲའི་མཚན་ཉིད་ཅན་དེ་ངེས་པར་བསྟན་པའི་
རྒྱན་ཡིན་ནོ།།དབྱེ་བ་ལ།དཔེའི་འཇུག་པས་དོན་དེ་མཆོག་བསྟན་པའི་ངེས་བསྟན་ནི་ཉི་མ་འཆར་
བ་ཉིད་ཀྱིས་པདྨ་རྣམས་ལ་དཔལ་རྒྱས་པའི་ངོ་བོ་སྟེར་བའམ་བསྟོད་པར་བྱེད་དོ་ཞེས་དོན་གཞན་
མའི་འཇུག་པ་ཤར་མ་ཐག་ཏུ་པདྨ་ལ་དགའ་བ་སྟེར་བ་སྟེ། དེ་ཅིའི་དོན་ཡིན་ན།ཕུན་སུམ་ཚོགས་
པ་ཉི་མ་ལྷ་བུ་རྣམས་ཀྱི་འབྲས་བུ་གྲོགས་པོ་པདྨ་ལྟ་བུ་རྣམས་རྗེས་སུ་འཛིན་པ་ཕན་འདོགས་པ་རྒྱས་
པ་བུ་བསྟན་ཅིང་གསལ་བར་བྱ་བའི་ཆེད་དུའོ །འདི་ནི་འབྲས་བུ་མཆོག་ཏུ་ངེས་པར་བསྟན
དེ་ཡང་གྲོགས་པོ་རྗེས་སུ་འཛིན་པ་ནི་འདོད་པར་བྱ་བ་ཉིད་ཡིན་པས་སོ། །དེ་བཞིན་དུ་རྗེ་བཙུན་
འཇམ་པའི་དཔལ་ལ་སློབ་དཔོན་དཔལ་ལྡན་ཕྱོགས་ཀྱི་གླང་པོས་བསྟོད་པ་མཛད་པ། འདི་ལྟར་
མིག་སྨིན་དང་མཚུངས་པའི །ཅོད་པན་ཕྲེང་བས་མཛེས་པ་ནི། །ཉོན་མོངས་བུད་ཤིང་ཡེ་ཤེས་མེའི། །
དུ་བའི་རི་མོ་ལྟ་བུར་མཚོན།ཞེས་པའམ་ངེས་སྟོན་གྱི་རྒྱན་དུ་འང་བཤད་དུ་རུང་ངོ་། །དཔེའི་འཇུག་
པས་དོན་དེ་མཆོག་མིན་པར་ངེས་པར་བསྟན་པ་ནི་ཟླ་བའི་འོད་ཟེར་རྣམས་ཀྱིས་རེག་པ་ན་མུན་པའི་
ཕྲེང་བ་སྟེ་ཚོགས་རྣམས་ནུབ་པར་གྱུར་པ་ནི་དོན་གཞན་གྱི་འཇུག་པ་དེས་འཕྲལ་ཏེ་དེའི་སྐད་ཅིག་
ལ་རཱ་ཛའམ་ཞེས་པ་རྒྱལ་བོའམ། ཟླ་བ་དང་འགལ་བ་རྣམས་མཐའ་ངན་པ་རྒུད་པར་གྱུར་པ་བྱེད་
འགལ་བྱེད་།།འདིས་མི་འདོད་པ་རྒྱལ་བོ་དང་འགལ་བའི་རྒྱུ་ཅན་ངེས་པར་སྟོན་ནོ།།
ལྷན་ཅིག་བརྗོད་པ་དང༌། ཡོངས་རྗེས་ཀྱི་རྒྱན་ལ། །མཚན་ཉིད་ནི་ཡོན་ཏན་དང༌། ལས་
རྣམས་ལྷན་ཅིག་གིས་དངོས་པོ་སྟེ་ཅིག་ཅར་ཡོད་པ་ཉིད་བརྗོད་པ་སྟེ།རྟོགས་པར་བྱེད་པ་ཉིད་ནི་
ལྷག་ཅིག་བརྗོད་པའི་རྒྱན་ཡིན་ཞིང༌། དོན་ཡོན་ཏན་དང་བྱ་བ་ལ་སོགས་པ་རྣམས་ཕན་ཚུན་སྣོལ་བ་
གང་ཡིན་པ་དེ་ནི་ཡོངས་བརྗེས་ཀྱི་རྒྱན་ཡིན་། །དབྱེ་བ་ལ་ཡོན་ཏན་ལྷན་ཅིག་བརྗོད་པ་ནི། བྲལ་
བས་ཉེན་པའི་དུས་ད་ནི་མཚན་མོ་འདི་རྣམས་བྲལ་བས་ཉེན་པ་བདག་གི་དབུགས་ཤུགས་རིང་ནར་
121

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གྱི་འབྱུང་བ་དང་ལྷན་ཅིག་རིང་ཤིང་ཟླ་བའི་རྒྱན་དང་ལྡན་པ་ཞེས་པས་དཀར་བའི་རྒྱུ་མཚན་བརྗོད་།དེ་
འདྲའི་མཚན་མོ་རྣམས་བྲལ་བ་ཅན་བདག་གིས་ལུས་བྲལ་བས་ཉམས་པ་དང་ལྷན་ཅིག་སྐྱེ་ཤིང༌།
དཀར་བ་ཉིད་ཀྱང་སྟེ།ཀྱང་ནི་རིང་བ་ཁོ་ནར་མ་ཟད་པའོ །འདིར་རིང་བ་ཉིད་དང༌།དཀར་བ་ཉིད་
ཆོས་གཉིས་གཉིས་དང་འབྲེལ་བ་དག་ཅིག་ཅར་འབྱུང་བར་བརྗོད་དེ། རིང་བ་དང་དཀའ་བདག་
ཡོན་ཏན་བརྗོད་པའོ། །བྱ་བ་ཐམས་ཅད་ལྷན་ཅིག་བརྗོད་པ་ནི་འགྲོན་པོ་བྲལ་བ་ཅན་རྣམས་ཀྱི་
ཆགས་པའི་རྒྱུས་རྨོངས་པ་དང་ལྷན་ཅིག་ཙུ་ཏ་ཤིང་ཧ་ཀཱ་རི་དོགས་སྙེ་མ་རྒྱས་ཤིང་འཕེལ་ལོ། །མགྲོན་
པོ་དེ་རྣམས་ཀྱི་མཆི་མའམ་དབུགས་རྣམས་དང་མཉམ་དུ་ལྷོའི་རླུང་འབབས་སོ།།འདི་ནི་གཉིས་ཀའི་
རྟེན་ཅན་གྱི་བྱ་བ་དག་ལྷན་ཅིག་བརྗོད་པ་སྟེ་འབྲས་ལྷན་ཅིག་བྱུང་བའི་མཚར་བའི་རྒྱུ་ཡང་ཡིན་ནོ། །
་བཟང་བ་ཡིད་དུ་འོང་བ་བྱ་བ་གཅིག་པའི་ལྷན་ཅིག་བརྗོད་པ་ནི་ཁུ་བྱུག་སྒྲ་སྒྲོག་པའི་རྒྱུས་སྐལ་བ་བཟང་བ་ཡིད་དུ་
དང༌། ནགས་ཀྱི་རླུང་དྲི་བཟང་པོ་ཅན་རྣམས་དང་དཔྱིད་ཀའི་ཉིན་མོ་རྣམས་སྐྱེ་བོའི་ཀུན་དགའ་དང་
ལྷན་ཅིག་འཕེལ་བར་གྱུར་ཏོ། །འདིར་ནི་གཉིས་ཀའི་རྟེན་ཅན་འཕྲེང་བའི་བྱ་བ་དག་ལྷན་ཅིག
བརྗོད་པའོ།།
རྒྱན་འདི་སྡུད་པ་ནི། དེ་ལྟར་བཤད་ཟིན་པའི་རྣམ་པས་ལྷན་ཅིག་བརྗོད་པའི་སྦྱོར་བ
འགའ་ཞིག་སྟེ། ཉུང་ཟད་གཞུང་འདིར་བྱས་ཀྱི།ཐམས་ཅད་ནི་མ་ཡིན་ནོ། །ལྷག་མ་ནི་རབ་ཏུ་སྦྱོར་
ངཟད་གཞུང
བ་ལས་རྟོགས་པར་བྱའོ། །ཡོངས་བརྗེས་ནི་ཡོངས་སུ་བརྗེས་པའི་རང་བཞིན་ཏེ་མཚན་ཉིད་ཀྱི་ངེས་
པར་བསྟན་པའི་དཔྱད་པ་ཅུང་ཟད་དེ། མདོར་བསྡུས་པ་བྱའོ། །དེ་ནི་ས་སྐྱོང་རྒྱལ་བོ་དགྲ་ཟླ་རྣམས་
ལ་མཚོན་རལ་གྲི་ལ་སོགས་པ་སྣུན་པ་སྟེར་བར་བྱེད་པ་ལག་འགྲོའི་རྒྱལ་བོའི་ལག་པ་ལྟ་བུ་ཁྱོད་ཀྱི་
ལག་པ་ཡིས་ས་གཞི་ལ་སྤྱོད་པ་དེ་རྣམས་ཀྱི་གྲགས་པ་ཀུ་མུད་ལྟར་དཀར་བ་དུས་མིན་རིང་པོར་སྒྲུབ་
པའམ།བསགས་པ་འཕྲོག་ཤིང་བླངས་སོ། །འདིར་སྣུན་པ་ལས་དང་གྲགས་པ་ཡོན་ཏན་བརྗེས་པས་
ན་ཡོངས་བརྗེས་སོ། །འདིའི་དཔེར་བརྗོད་རྣམ་པ་ཤིན་ཏུ་གསལ་བ་བྱང་ཆུབ་སེམས་དཔའ་ཆེན་པོ་
གཞོན་ནུ་སྤྲིན་ལ་ཞོན་ཀླུ་དུང་གི་གཙུག་ཕུད་ཅན་སྐྱོབ་པའི་ཆེད་དུ་ཉིད་ཀྱིས་སྐུ་ལུས་མཁའ་ལྡིང་ལ་
བྱིན་ནས་ཟོས་པས་ན་ཡང་དགའ་བས་སྤུ་ལོང་རྒྱས་པ་ལ་མཁའ་ལྡིང་གིས་སྨྲས་པར་སྙན་ངག་མཁན་
122

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
གྱིས་བཀོད་པ།ཁྱོད་ཀྱི་སྙིང་ལ་ཁྲག་རྣམས་ནི།།བདག་གི་མཆུ་ཡིས་རབ་ཏུ་ཕྲོགས། །སླར་ཡང་ཁྱོད་
ཀྱི་བསྟན་པ་འདིས། །བདག་གི་སྙིང་ཉིད་ཕྲོགས་པར་གྱུར། །ཅེས་ཀླུ་ཀུན་ཏུ་དགའ་བའི་ཟློས་གར་དུ་
འབྱུང་ངོ་།།
ཤིས་བརྗོད་ཀྱི་རྒྱན་ལ་མཚན་ཉིད་ནི་མངོན་པར་འདོད་པ་སྟེ་དོན་དུ་གཉེར་བྱའི་དངོས་པོ་
བྱ་བའི་ཁྱད་པར་སྲུང་བ་ལྟ་བུ་འགའ་ཞིག་ལ་སྨོན་ཞིང་དོན་དུ་གཉེར་བ་ནི་ཤིས་པ་ཞེས་བྱ་བའི་
རྒྱན་ནོ། །དེ་དཔེར་བརྗོད་པ་དག་གིས་བརྗོད་བྱ་མ་ཡིན་ཞིང་ཡིད་ཀྱི་བརྟག་བྱ་མ་ཡིན་པས་དེའི་སྤྱོད་
ཡུལ་ཡིན་པའི་སྣང་བ་དམ་པ་ཡང་དག་པའི་ཡེ་ཤེས་དངོས་པོ་ཀུན་གྱིས་དེ་ཁོ་ན་ཉིད་གསལ་བར་
བྱེད་པས་ཁྱོད་ལ་སྲུངས་ཤིག །ཅེས་པའོ །སློབ་དཔོན་རཏྣ་ཤྲི་ཡིས་ཀྱང༌། ཡོན་ཏན་རྒྱ་མཚོ་འཇིག་
ལ་ཟུངསག
རྟེན་མཁྱེན། །བདག་མེད་གཉིས་པོ་ཡང་དག་རིག །སྒྲིབ་པ་གཉིས་ལས་རྣམ་རྒྱལ་བས །འཇིག་
རྟེན་ངན་འགྲོ་ལས་སྲུངས་ཤིག །ཅེས་དཔེར་བརྗོད་། །ཟློས་གར་ཀླུ་ཀུན་ཏུ་དགའ་བར་ཡང༌།བྱང་
ཆུབ་སེམས་དཔའ་སེམས་དཔའ་ཆེན་པོ་སྤྲིན་ཞོན་གྱིས་སྨྲས་པར་དཔལ་དགའ་བའི་ལྷས་བཀོད་པ
ཀླུ་ནི་སྲུང་བྱེད་བདག་གིས་བསོད་ནམས་གང༌། །རང་ལུས་བྱིན་ལས་དེ་རིང་གང་སྒྲུབ་པ། །དེ་ཡིས་
བདག་ཉིད་སྲིད་པ་སྲིད་པར་ནི། །གཞན་ཕན་སྙིང་པོར་ལྡན་པའི་ཡུལ་ཐོབ་ཤོག།ཅེས་སོ། །
དབྱེ་བ་ལ་རྒྱན་གཞན་དུ་འདོད་པ་འདིར་འདུས་ཚུལ་ནི།གལ་ཏེ་གང་དུ་དེའི་ཆོས་གཞན་
વિ- ངེས་ཉེ་བར་འཚེ
འགའ་ལ་ཡང་མི་འཇུག་པའི་ཕྱིར་དེ་ཉིད་དེས་ཉེ་བར་འཇལ་དེ་ནི་རྗེས་འགྲོ་མེད་པའི་རྒྱན།ཞེས་བྱ་སྟེ
གང་གསུངས་པ། གང་དུ་དེ་ཉིད་ཁོ་ནས་དེ། །དཔེ་དང་དཔེ་ཅན་ཉིད་འགྱུར་ཏེ། །འདྲ་བ་བརྗོད་
འདོད་མེད་ཕྱིར་རོ། །དེ་ནི་རྗེས་འགྲོ་མེད་ཅེས་བཤད། །སོ་རྩིས་དམར་བའི་ཟླུམ་སྐོར་ཅན། །སོ་
ཡིས་འོད་ཟེར་འཕྲོ་བ་ཅན། །ཨུཏྤལ་འདྲ་བའི་འདྲེན་བྱེད་ལྡན། །ཁྱོད་ཀྱི་གདོང་བ་དེ་ཁོ་ནའོ། །ཞེས་
པ་དང༌། དཔེ་དང་ཐ་དད་པ་ཡང་ནི། །དཔེ་ཉིད་དུ་ནི་སྨྲ་བ་གང༌། །བསྟོད་ཆེན་ཐེ་ཚོམ་བཅས་
བརྗོད་པ། །ཐེ་ཚོམ་ཅན་དུ་མཁས་པས་ཤེས། །འདི་ཡིས་རི་བོང་ཅན་ནམ་དེ་ནི་ཉིན་མོ་རྣམ་པར་
གསལ་མ་ཡིན། །མེ་ཏོག་གཞུ་ཅན་ཡིན་ནམ་འདི་ཡི་གཞུ་ནི་མེ་ཏོག་ལས་བྱུང་མིན། །ཤིན་ཏུ་མཚར་
བའི་ཕྱིར་རྣམ་པར་བཙལ་ཡང་བདག་གི་བློ་གྲོས་ནི། །ཁྱོད་མཐོང་གྱུར་པ་ན་ནི་དོན་ལ་ངེས་པ་འཐོབ་
123

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པ་ཡིན་ནོ། །ཞེས་པ་ཇི་སྐད་བཤད་པ་ལྟ་བུ་ཐེ་ཚོམ་ཅན་གྱི་རྒྱན་དང་། དཔེ་ཡིས་དེ་ཡི་དངོས་ཉིད་དུ། །
ཉེ་བར་གཞལ་བྱ་སྒྲུབ་བྱེད་ཅིང༌། །དཔེ་རུ་བརྗོད་པར་བྱེད་པ་གང་། །དེ་ནི་དཔེ་ཡི་གཟུགས་ཅན་
ཡིན། །ཞེས་བཤད་པ་ལྟ་བུ་དཔེའི་ངོ་བོ་ཅན་གྱི་རྒྱན་དང༌།སྦྱར་བའི་དོན་དང་ཡང་དག་ལྡན། །ཅུང་
ཟད་རབ་རྟོག་དང་ལྡན་ཞིང༌། །སླར་ཡང་གཟུགས་ཅན་དོན་དང་ཡང༌། །རབ་རྟོག་ཆ་ཤས་ཡིན་ཏེ་
དཔེར །འཆར་དང་མཐའ་མ་མཚུངས་ཉིད་ཕྱིར་འདོད་ལྡན་ནུས་པར་གྱུར་པ་ན། ཉིན་པར་ངལ་བ་
གནས་ཆེད་དུ།མུན་པའི་ཕུགས་སུ་འཇུག་བྱེད་བཞིན་ཞེས་བཤད་པ་རབ་རྟོག་ཆ་ཤས་ཀྱི་རྒྱན་རྣམས་
འདིར་མ་བསྡུས་སོ་ཞེ་ན།ཟླ་བ་པདྨ་དག་གི་ནི། །ཞེས་པ་ལ་སོགས་པ་རྗེས་འགྲོ་མེད་པའི་རྒྱན་དང༌།
ཁྱོད་གདོང་ལ་མིག་གཡོ་བའམ་ཅི། །ཞེས་པ་ལ་སོགས་པ་ཐེ་ཚོམ་ཅན་གྱི་རྒྱན་དག་ནི་རིམ་པས་ཐུན་
མོང་མ་ཡིན་པའི་དཔེ་དང་། ཐེ་ཚོམ་གྱི་དཔེ་ཡིན་པས་དཔེའི་རྒྱན་རྣམས་ཉིད་བསྟན་ཅིང་། དཔེའི་ངོ་
བོ་ཅན་ཡང༌།བཀབ་པ་བཞིན་རས་ཟླ་བ་འདི། །ཞེས་པ་ལ་སོགས་པས་གཟུགས་ཅན་གྱི་རྒྱན་རྣམས་
ལ་བསྒྲགས་ལ། རབ་རྟོག་ཆ་ཤས་ཀྱི་རྒྱན་སྦྱོར་བའི་དོན་དང་རབ་རྟོག་དང་། གཟུགས་ཅན་གྱི་དོན་
དང་ལྡན་པ་འདི་ཡང་རབ་རྟོག་གི་རྒྱན་གྱི་དབྱེ་བ་ཉིད་ཡིན་པས་འདི་རྣམས་འདིར་མ་བསྡུས་པ་མ་
ཡིན་། །
སྤེལ་མའི་རྒྱན་ལ་མཚན་ཉིད་དང་དབྱེ་བ་བསྟན་པ་ནི།ཐ་དད་པའི་རྒྱན་གཉིས་སམ།མང་
པོ་རྣམས་བསྲེས་པ་སྦྱོར་བ་གཅིག་ལ་གནས་པ་ནི་སྤེལ་མའི་རྒྱན་དུ་བརྗོད་པར་བྱའོ། །དེའི་སྒྲ་ནི་
རང་བཞིན་ལ་སོགས་པ་ལྟར་མཚན་ཉིད་ལ་སོགས་མེད་ཀྱི། དེ་རྣམས་ཉིད་འདྲེས་པའོ །ཞེས་སྟོན་
པའོ། །ཞེས་འཆད་། །སྦྱོར་བ་གཅིག་ལ་རྒྱན་དུ་མ་ཇི་ལྟ་བུར་གནས་ཞེ་ན།བསྲེས་པའི་རྒྱན་རྣམས་
ཡན་ལག་སྒྲུབ་བྱེད་ཕན་འདོགས་བྱེད་དང་། ཡན་ལག་ཅན་བསྒྲུབ་བྱ་ཕན་གདག་བྱའི་དངོས་པོར་
གནས་པ་ལྟོས་དང་བཅས་པ་དང་། འདྲེས་པའི་རྒྱན་ཐམས་ཅད་སྟོབས་མཚུངས་པ་ཉིད་དེ་གཅིག་ལ་
གཅིག་མི་ལྟོས་པ་ཉིད་རང་དབང་ཅན་ཏེ།རྒྱན་བསྲེས་པ་ལ་ལུགས་གཉིས་ཡོད་དོ། །རྒྱུ་དང་རྒྱུ་ཅན་
གྱི་དངོས་པོ་དཔེར་བརྗོད་པ་ནི། ཀྱེ་མཛེས་མ་ཁྱོད་ཀྱི་བཞིན་རས་ཀྱི་དཔལ་ལ་མཛེས་པ་པདྨ་རྣམས་
ཀྱིས་འགོག་པར་བྱེད་དེ། །པདྨ་རྣམས་ཁྱོད་ཀྱི་གདོང་བ་དང་མཚུངས་སོ་ཞེས་པའི་དོན་ནོ། །དེ་ནི་
124

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
བསྒྲུབ་པར་བྱ་བ་ཡན་ལག་ཅན་དུ་གནས་པ་དཔེའི་རྒྱན་ནོ། །དེའི་སྒྲུབ་བྱེད་ནུས་པ་ཅན་ནི། ཀོ་ཥའི་
སྒྲ་པདྨའི་སྙིང་པོ་འམ།ནོར་འཇུག་པའི་མཛོད་དེ། དེ་དང་དཎྜའི་སྒྲས་པདྨའི་ཡུ་བའམ། ཡན་ལག་
བཞི་པའི་དཔུང་སྟེ། དེ་དག་ཕུན་སུམ་ཚོགས་པ་ཅན་པདྨ་འདི་ལ་བྱ་དཀའ་བ་བསྒྲུབ་པར་བྱ་བ་མ་
ཡིན་པ་ཅི་ཡོད་དེ།ཐམས་ཅད་སྒྲུབ་པར་ནུས་པས་ཁྱོད་ཀྱི་གདོང་བའི་དཔལ་ཡང་འགོག་པར་བྱེད་
དོ་ཞེས་པ་དོན་གཞན་བཀོད་པ་སྦྱར་བ་རྗེས་སུ་འབྲེལ་པ་ཅན་ནི་སྒྲུབ་བྱེད་ཡིན་པས་ཡན་ལག་ཉིད་
དུ་གནས་པ་སྟེ། འདིར་རྒྱན་གསུམ་བསྲེས་པའམ། སྦྱར་བ་དོན་གཞན་བཀོད་པའི་བདག་ཉིད་དུ་
གནས་པས་ལོགས་སུ་མི་བགྲང་ན་གཉིས་སྤེལ་བའོ། ཐམས་ཅད་སྟོབས་མཚུངས་པའི་སྤེལ་མའི་
དཔེར་བརྗོད་སློབ་དཔོན་གྱིས་མ་མཛད་། །དེའི་སྒྲུབ་བྱེད་དང་རྒྱན་སྤྱིའི་རྣམ་དབྱེ་ནི།གལ་ཏེ་སྦྱོར་
་དང་དོན་གཞན་བཀོད་
བ་དང་དོན་གཞན་བཀོད་པ་གང་རུང་གིས་ཆོག་མོད། གཉིས་ཀ་བསྟན་པས་ཅི་བྱ། དེ་གཉིས་ཡན་
ལག་གི་དངོས་པོ་ཡང་ཇི་ལྟར་ཡིན་ཞེ་ན། འཁྱོག་པོར་བརྗོད་པ་དངོས་པོར་ཇི་ལྟར་གནས་པ་ལ
སོགས་པ་ལས་རྣམ་པ་གཞན་དུ་དེ་ལྟ་དེ་ལྟར་བརྟག་པ་དཔེ་ཡི་རྒྱན་ལ་སོགས་པ་ཐམས་ཅད་ལ་ཕལ་
ཆེར་མང་དུ་སྦྱར་བའི་རྒྱན་གྱིས་དཔལ་དེ་མཛེས་པར་རྒྱས་པར་བྱེད་ལ། དེ་འགའ་ཞིག་ལ་མི་སྦྱོར་
བའི་ཕྱིར་ཕལ་ཆེར་ཞེས་བརྗོད་དོ། །དེ་ཡང་སྔར་རང་བཞིན་མ་ཡིན་རྟོགས་པ་མང་པོ་ཞིག་ལ་སྦྱར་བ
དང་ལྡན་པར་དཔེར་བརྗོད་དོ། །དེས་ན་ཚུལ་དེ་རྟོགས་པར་བྱ་བའི་ཆེད་དུ་དོན་གཞན་བཀོད་པ་
གཞན
བེའི་སིང་པོ་ཅན་ངུ་བཀོད
འཁྱོག་བརྗོད་འདི་སྦྱར་བའི་སྙིང་པོ་ཅན་དུ་བཀོད་ཅིང་དེ་ཡན་ལག་ཀྱང་ཡིན་ནོ། །སྤྱིར་རྒྱན་འདི་
ཐམས་ཅད་རིགས་གཉིས་སུ་སྡུད་དེ། ངག་གི་རང་བཞིན་གྱི་རིགས་ཐམས་ཅད་དབྱེ་བའི་གཞི་སྟེ།
གྲངས་ཀྱི་དབྱེ་བ་གཉིས་སོ། །དབྱེ་བའི་དངོས་པོ་ནི། རང་བཞིན་བརྗོད་པ་དངོས་པོ་ཇི་ལྟར་གནས་
པ་ལྟར་རྣམ་པ་སྣ་ཚོགས་པ་གསལ་བར་བྱེད་པ་རྒྱན་དང་པོ་དང༌། འཁྱོག་པོར་བརྗོད་པ་དངོས་པོའི་
རང་བཞིན།རྣམ་པ་གཞན་དུ་བརྗོད་པ་དཔེའི་རྒྱན་ལ་སོགས་པ་སྟེ་དེ་དག་ཐ་དད་པའོ།།འཁྱོག་པོར་
བརྗོད་པ་ལ།སློབ་དཔོན་ཆེན་པོ་དཔལ་བརྩེགས་ཀྱིས་ཚིག་ཟུར་ཞེས་པར་བསྒྱུར་རོ།།
དགོངས་པ་ཅན་གྱི་རྒྱན་ལ་མདོར་བསྟན་པ་ནི། སྙན་ངག་མཁན་རྒྱན་སྦྱོར་བ་བོའི་བསམ་
པ་སྙན་ངག་གི་རྒྱན་འགྲུབ་པར་བྱེད་པའི་རྟོག་པ་རྩོལ་བའི་ཁྱད་པར་ནི་དགོངས་པ་ཞེས་བྱ་སྟེ། དེའི་
125

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཁྱད་པར་ནི། སྙན་ངག་གི་ཐོག་མ་ནས་བརྩམས་ཏེ་གྲུབ་ཅིང་རྫོགས་པའི་བར་མཚམས་སུ་བྱས་ཏེ་
གང་གནས་པ་ཡིན་གྱི། ཁྱབ་བྱེད་མ་ཡིན་པ་ཉི་ཚེ་བའི་བསམ་པ་མ་ཡིན་པའོ། །དེའི་རྒྱན་འདིའི་
འབྱུང་བྱེད་དོ། །ངོ་བོ་ནི་སྙན་ངག་གི་རྒྱན་ཚིགས་བཅད་དང་།ལྷུག་པ་དང་། སྤེལ་མའི་བདག་ཉིད་
ཡུལ་ལ་ཡོད་པ་སྙན་ངག་ཚོགས་པའི་སྤྱོད་ཡུལ་ཅན་གྱི་ཡོན་ཏན་གྱི་ཁྱད་པར་དེ་ནི་དགོངས་པ་ཅན་
ཞེས་མཁས་པ་རྣམས་རྗོད་པར་བྱེད་དོ། །དེས་ན་འདི་ནི་རྒྱན་ཐམས་ཅད་ཀྱི་རྒྱན་དུ་གྱུར་ཏེ། དང་པོ་
དང་བར་བ་དང༌། ཐ་མ་རྣམས་སུ་རྒྱུན་ལ་རྗེས་སུ་འཇུག་པའོ། །ངག་གི་དབང་ཕྱུག་འདི་གཞུང་གི་
རྒྱུན་ལ་ཡོད་པ་ཡིན་པས་ཚིགས་བཅད་གཅིག་དང་གཉིས་ལ་སོགས་པའི་ཡུལ་ལ་ཡོད་པ་མ་ཡིན་པ་
གསལ་ལོ་ཞེས་འཆད་།རྒྱས་པར་བཤད་པ་ནི། དངོས་པོ་སྙན་ངག་གི་རྒྱན་རིང་བའི་ཚིག་ཆ་ཤས་
གྲོང་ཁྱེར་གྱི་བསྔགས་པ་ལ་སོགས་པ་རྣམས་སོར་མོ་རིང་བའི་ཚིག་བཞིན་དུ་ཕན་ཚུན་ཡན་ལག་དང་
ཡན་ལག་ཅན་གྱི་དངོས་པོ་ཕན་པ་བྱེད་པ་ཅན་ལྟོས་པ་དང་བཅས་པས་ཉིད་ཡིན་གྱི།རང་དབང་ཅན་
ལྕགས་ཀྱི་ཐུར་མ་ལྟར་འབྲེལ་མེད་མ་ཡིན་པ་སྟེ།ཡིན་ན་རྒྱུན་གཅིག་མི་རྩོམ་པས་། །ལྟར་ན་
སྐབས་དེ་དང་དེར་གྲོང་གི་བསྟོད་པ་དང༌། རི་དང་རྒྱ་མཚོ་དང༌། ཉི་མ་དང་ཟླ་བ་འཆར་བའི་
བསྔགས་པ་ལ་སོགས་པ་བྱས་ནས་མཛེས་པར་འགྱུར་སྙམ་ནས་དེ་རྣམས་བྱས་པ་སྟེ། དཔག་བསམ་
འཁྲི་ཤིང་དུ་ཡལ་འདབ་དང་པོར་གྲོང་ཁྱེར་འོད་ལྡན་གྱི་བསྟོད་པ་དང༌།ཡལ་འདབ་དྲུག་པར་རྒྱ་མཚོ་
དང༌། རིའི་བསྟོད་པ་དང༌། དྲུག་པ་དེ་ཉིད་ལ་སོགས་པར་ཟླ་བ་འཆར་བའི་བསྟོད་པ་དང༌། ཡལ་
འདབ་ཉི་རྩ་བཞི་པ་ལ་སོགས་པར་དཔྱིད་དུས་ཀྱི་བསྔགས་པ་བྱས་པ་དང༌། ཡལ་འདབ་ཐམས་
ཅད་ལ་སརྒའི་མཐའ་སྡེབ་སྦྱོར་ཐ་དད་པ་ཡོད་པ་ལ་སོགས་པའི་ཚིག་རྣམས་འདུས་པས་སྙན་ངག
ཆེན་པོ་གྲུབ་པར་ལྟ་བུའོ། །འདི་ནི་འདིའི་ཆོས་དང་པོའོ། །རྒྱན་གྱི་ཡུལ་ལ་ཡོད་པའི་ཁྱད་པར་ཅན་
ཅུང་ཟད་སྲིད་ཅིང་། དེ་ལ་ཁྱད་པར་དོན་དགོས་པ་དང་བྲལ་བར་སྐབས་དེར་ཉེ་བར་མི་མཁོ་བ་མ་
བྱས་ཀྱི།དོན་དང་བཅས་པ་སྐབས་སུ་ཉེ་བར་མཁོ་བ་ཁོ་ན་བྱས་པ་སྟེ་གཉིས་པའོ །བརྒྱ་བྱིན་ལ་
སོགས་པའི་དངོས་པོ་འགའ་ཞིག་ལ་གནས་སུ་སྟེ་སྐབས་སུ་བབ་ཅིང་དུས་ལ་བབ་པར་བསྔགས་པས་
མཛེས་པ་སྟེ།བྷཱ་ར་ཝི་ཡིས་གང་བཤད་པ་སྐབས་སུ་བབ་པ་སྨྲ་བ་ཉིད་ནི་རྣམ་པར་མཛེས་པའོ། །
126

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
ཞེས་། །སྐབས་སུ་མ་བབ་པ་ལ་བསྔགས་པ་མ་ཡིན་པ་སྟེ་གསུམ་པའོ། །དངོས་སུ་བརྗོད་པའི་རིམ་
པ་རྣམས་ལག་མཐིལ་སྐྱུ་རུ་ར་ལྟ་བུར་དོན་གསལ་བར་བྱེད་པའི་སྟོབས་ཤུགས་ལས་དངོས་པོ་ཟབ་མོ་
ཤིན་ཏུ་རྟོགས་དཀའ་བ་ཆོས་ལ་སོགས་པ་སྐབས་སུ་བབ་པ་གསལ་བ་བདེ་བླག་ཏུ་རྟོགས་པ་སྐྱེས་
པའི་རབས་ཀྱི་ཕྲེང་བ་བཤད་པ་ལས་རྫོགས་པའི་སངས་རྒྱས་ཤིན་ཏུ་ངོ་མཚར་བར་གོ་བ་ལྟ་བུ་སྟེ་
བཞི་པའོ །ཁྱད་པར་བཞི་བོ་དེ་ཀུན་དགོངས་པ་རྒྱུན་ལ་ཁྱབ་པའི་རིགས་པ་དང་མི་རིགས་པ་འབྱེད་
པའི་ཡིད་ཀྱི་འབྲས་བུ་ཡིན་པས་དེའི་དབང་དུ་གྱུར་པའི་གཏན་ཚིགས་ཀྱི་ཕྱིར་དགོངས་པ་ཅན་གྱི་
རྒྱན་ཞེས་པར་མཁས་པ་རྣམས་ཀྱིས་རིག་གོ། །འོ་ན་རང་བཞིན་བརྗོད་པ་ལ་སོགས་པ་ཡང་བསམ་
པ་མེད་པར་མི་འགྲུབ་པའི་ཕྱིར་དགོངས་པ་ཅན་དུ་འགྱུར་ཏེ། རྒྱ་ཆེའི་རྒྱན། སློང་བ་རྣམས་ཀྱི་བཀྲེན་
པའི་མིག་ཅེས་པའྀ་ཚིགས་བཅད་ལ བརྗོད་པའི་ཤུགས་ལས་གཏོང་ཕོད་ཆེ་བའི་དངོས་པོ་ཟབ་པོ་
གསལ་བ་ལྟ་བུ་ཡང་ཡོད་ཞེ་ན། མ་ཡིན་ཏེ། རྒྱན་གྱི་ཡུལ་ལ་ཡོད་པའི་བསམ་པ་ལས་བྱུང་བའི་
དགོངས་པ་ཅན་ཡིན་ལ་རང་བཞིན་བརྗོད་པ་ལ་སོགས་པ་ནི་ཉི་ཚེ་བའི་བསམ་པའི་དབང་དུ་འགྱུར་
གྱི་རྒྱན་ལ་མི་འཇུག་པའི་ཕྱིར་།།
བཞི་པ་ཟློས་གར་གྱི་མཚན་ཉིད་ཀྱང་རྒྱན་དུ་བསྟན་པ་ནི། གང་ཡང་མཚམས་སྦྱོར་གྱི་ཡན
ལག་ལ་སྒོ་དང་སྒོའི་ལན་ཉིད་དང༌། སྙིང་པོ་དང་ནི་མི་བཟོད་ཉིད། །དེ་བཞིན་དུ་ནི་ངེས་འཐོབ་བྱེད། །
ཡང་།མཚམས་སྔོ
མཚམས་སྦྱོར་ལྔ་རྣམས་ཟློས་གར་དུའོ།།ཞེས་པ་དང༌།ཀོ་ཧ་ལ་རུ་ཡང་།མཚམས་སྦྱོར་ཡན་ལག་སྒོ་
སོགས་རྣམས། །བསྡུས་ན་མངོན་མཐོའི་བདག་ཉིད་ཅན། །སྣ་ཚོགས་ཀུན་དགའི་རོ་ལྡན་པ། །ཡང་
དག་བསྡུས་པར་ཡོངས་སུ་གྲགས། །ཞེས་བཤད་པ་དང་། ཆོས་ལྡན་ལ་སོགས་པ་བཞི་ལ་རབ་ཏུ་
སྣང་བྱེད་ལ་སོགས་པ་བཅུ་དྲུག་ཏུ་ཕྱེ་བའི་འཇུག་པའི་ཡན་ལག་རྣམས་དང༌། རྒྱན་བྱེད་དང་ཡི་གེ་
འདུས་པ་ལ་སོགས་པ་མཚན་ཉིད་སུམ་ཅུ་རྩ་དྲུག་དང༌། སོགས་པས་སྒེག་པའི་ཡན་ལག་དང༌།
མཚམས་སྦྱོར་གཞན་པའི་ཡན་ལག་ལ་སོགས་པ་ལུང་གཞན་ལྟོས་བྷ་ར་ཏ་ལ་སོགས་པར་རྒྱ་ཆེར་
བརྗོད་པའི་སྙན་ངག་གི་ཆོས་འདི་ཡང་སྙན་ངག་མཛེས་པར་བྱེད་པ་ཉིད་ཀྱིས་རྒྱན་ཉིད་དུ་དབྱུག་པ་
ཅན་བདག་ཅག་འདོད་། །དེ་རྣམས་ཀྱི་ངོ་བོ་ནི། གཞུང་མང་པོས་འཇུག་པ་དང༌། སྐབས་མ་ཡིན་
127

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པའི་ཕྱིར་འདིར་མ་བཤད་དེ། ལུང་གཞན་ལས་རྟོགས་པར་བྱའོ། །གསུམ་པ་མཇུག་བསྡུ་ཞིང་མ་
བཤད་བསླབ་ཚུལ་ནི། རྒྱན་རྣམས་རྒྱ་ཆེ་བ་མཚན་ཉིད་དང་མཚོན་བྱའི་དབྱེ་བ་རབ་ཏུ་སྤྲོས་པ་ཡིན་
ཞིང༌། མཐའ་ཡས་པ་ཚད་མེད་པ་ཡིན་ཡང༌། བ་གླང་གི་རབ་ཏུ་དབྱེ་བ་མཐའ་ཡས་པ་མ་ལུས་པ་
རྣམས་ལྐོག་ཤལ་ལ་སོགས་པ་དང་ལྡན་པ་ཉིད་ཀྱིས་བསྡུས་པ་ལྟར་དབྱེ་བ་མཐའ་ཡས་དག་ལ་ཁྱབ་
པར་བྱེད་པའི་སྤྱིའི་མཚན་ཉིད་ཀྱིས་བསྡུས་ནས་དོན་གྱི་རྒྱན་སུམ་ཅུ་རྩ་ལྔའོ། །ཞེས་ཚད་དུ་གྱུར་པས་
རང་བཞིན་བརྗོད་པ་ལ་སོགས་པའི་རྒྱན་རྣམས་ཀྱི་ལམ་མཚན་ཉིད་དང་ལྡན་པ་མཚོན་བྱའི་རྣམ་རྟོག་
རྣམས་དབྱུག་པ་ཅན་ཁོ་བོས་རྣམ་པར་ཕྱེ་སྟེ། རབ་ཏུ་ལེགས་པར་སྦྱར་ཞིང་སྤྱི་དང་ཁྱད་པར་གྱི་
མཚོན་བྱའི་དབྱེ་བ་རྟོགས་པར་བྱས་སོ། །གལ་ཏེ་རྒྱན་མཐའ་ཡས་པ་ཡིན་ན་ཚད་དུ་བྱས་པ་འདིས་ཇི་
མ། རྫས་སོ་སོའི་སྒོ་ནས་མ་བརྗོད་ཀྱང་ཆ
ལྟར་བསྡུས་ཞེ་ན། འདིར་དངོས་པོ་གསལ་བའམ། རྫས་སོ་སོའི་སྒོ་ནས་མ་བརྗོད་ཀྱང་ཚད་མེད་པ་
དེ་རྣམས་འདིར་བཤད་པའི་རིགས་ཅན་ཉིད་ཡིན་པའི་ཕྱིར། རིགས་བསྡུས་པས་སྐྱོན་མེད་དོ། །
བརྗོད་པ་དག་གི་ཚིག་རྣམས་ཀྱི་ཡུལ་ལས་འདས་པར་གནས་པ་ཚད་མེད་པ་འདིར་དངོས་སུ་མ་
བཤད་པའི་ཁྱད་པར་རྣམས་ནི་གོམས་པ་ཇི་སྐད་བཤད་པའི་རྒྱན་གྱི་རྗེས་སུ་འབྲངས་ཏེ། རིགས་
རབ་ཏུ་སྦྱོར་བ་ལ་ཤིན་བརྩོན་པར་བྱེད་པ་ཉིད་ཀྱིས་དབྱེ་བར་ཏེ་རབ་ཏུ་སྦྱོར་བའི་སྒོ་ནས་གསལ་
བར་བྱ་བར་ནུས་སོ། །དེ་ལྟར་ལམ་འདི་ཉིད་དེ་རྣམས་ཀྱང་རྟོགས་པའི་ཐབས་ཡིན་པས་ན་རྒྱན་མ་
ལུས་པ་ཤེས་པར་འདོད་པ་རྣམས་ཀྱིས་ལམ་འདི་ཇི་ལྟ་བ་བཞིན་དུ་གོམས་པར་བྱའོ །དོན་གྱི་རྒྱན་
ཡོངས་སུ་བཅད་པའི་རྒྱ་ཆེར་འགྲེལ་བའོ 11
གཉིས་སྒྲའི་རྒྱན་ལ་གསུམ། ཟུང་ལྡན་གཏན་དབབ། བྱ་དཀའི་ཁྱད་པར་གཞན་བརྗོད།
དབྱངས་སོགས་ངེས་པའི་བྱ་དཀའོ། །དང་པོ་ལ་གཉིས། མདོར་བསྟན །རྒྱས་པར་བཤད་པའོ། །
དང་པོ་ལ་གཉིས་ལས་མཚན་ཉིད་ནི། ཡི་གེ་དབྱངས་དང་གསལ་བྱེད་ཚོགས་པ་གཉིས་ཕན་ཆད་
བསྐོར་བའམ་བཟླས་སྟེ་བརྗོད་པ་ནི་ཟུང་ལྡན་ཡིན་ནོ། །དབྱེ་བ་ནི། དེ་འདྲ་སྟེ་དེ་ལ་བསྐོར་བའི་ཡི་
གེ་ལ་ཡི་གེ་གཞན་གྱིས་བར་མ་ཆོད་པ་དང༌། བར་ཆོད་པའི་བདག་ཉིད་དེ། རེ་ཞིག་གཉིས་སོ། །
གཉིས་པོ་དེ་ཡང་རྐང་བ་བཞི་བོ་སོ་སོར་ཇི་ལྟར་རིག་པ་རྣམས་ཀྱི་དང་པོ་དང༌།བར་དང་། མཐའི་
128

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
སྤྱོད་ཡུལ་ཅན་ཏེ་དེའི་བར་སྐབས་ཀྱིས་དབྱེ་བ་ཡང་རྐང་བ་གཅིག་ལ་ཡོད་པ་དང༌། གཉིས་དང༌།
གསུམ་ལ་དང་།བཞི་ག་ལ་ཡོད་པ་དང་།དེའི་གཅིག་ལ་ཡོད་པ་ལའང་།རྐང་བ་དང་པོ་ཉིད་ལ་ཡོད་
པ་དང་།གཉིས་པ་ལ་དང༌།གསུམ་པ་ལ་དང༌།བཞི་པ་ཉིད་ལ་ཡོད་པ་ལ་སོགས་པར་དབྱེའོ།།སླར་
ཡང་ཟུང་ལྡན་དེ་རྣམས་ཀྱི་རྣམ་རྟོག་དབྱེ་བ་ནི། རྐང་བ་གཅིག་གམ། གཉིས་སམ། །གསུམ་མམ།
བཞི་གའི་ཡང་ཐོག་མ་ཁོ་ན་ཡོད་པ་དང་། བར་དུ་དང་ཐ་མ་ན་ཡོད་པ་གསུམ་དང་། དང་པོ་བོར་ནས་
བར་དང་མཐའ་ན་ཡོད་པ་དང་། མཐའ་བོར་ནས་བར་དང་ཐོག་མ་ན་ཡོད་པ་དང༌། དབུས་བོར་ཏེ་
ཐོག་མ་དང་མཐའ་ལ་ཡོད་པ་དང་།ཐོག་མཐའ་བར་གསུམ་པོ་ཀུན་ཏུ་བྱས་པ་སྟེ་བདུན་ནི་རྐང་བ
དང་པོ་གཅིག་པུ་ལ་ཡོད་པ་ལྟ་བུ་ལ་ཡང་འགྱུར་ཞིང༌།དེ་བཞིན་དུ་གཞན་རྣམས་ལ་ཡང་རྐང་བ་བཞི་
གའི་གནས་གསུམ་ག་ལ་ཡོད་པའི་བར་དུ་ཤེས་པར་བྱའོ། །གང་གི་ཚེ་ཀུན་ཏུ་ཟུང་ལྡན་ཡིན་པ་དེའི་
ཚེ་རྐང་བ་བཟླས་པ་ལ་སོགས་པ་རྣམས་འབྱུང་ངོ༌། །གཞན་ཡང་བདུན་པོ་དེ་རྣམས་ཀྱི་ཡང་དག་སྟེ་
འདྲེས་པའི་དབྱེ་བ་ལས་སྐྱེས་པའི་ཤིན་ཏུ་མང་སྟེ།ཚིགས་བཅད་གཅིག་ལ་ཡང་ཁ་ཅིག་ཏུ་དང་པོར་
ཟུང་ལྡན་དང་། ལ་ལར་བར་གྱི་དང༌། འགའ་ཞིག་ཏུ་མཐའི་དང༌།རྐང་བ་ཁ་ཅིག་ཏུ་བར་དང་མཐའ་
དང༌། ལ་ལར་བར་དང་ཐོག་མའི་དང༌། ལ་ལར་དང་པོ་དང་མཐའི་ཟུང་ལྡན་དང༌། ལ་ལར་གསུམ་
ག་ལ་ཡོད་པ་སྟེ།དེ་ལྟར་འདི་རྣམས་དུ་མར་འགྱུར་།དེ་རྣམས་ཀྱང་བྱ་སླ་བ་བདེ་ལེགས་སུ་བྱ་བ་
དང༌། དེ་ལས་ལྡོག་པ་བྱ་དཀའ་བ་གཉིས་སུ་བསྡུའོ། །དེ་ལ་གཉིས་པོ་དེ་ཧ་ཅང་ཐལ་བས་ཐམས་
ཅད་མ་ཡིན་གྱི་འགའ་ཞིག་བསྟན་ཅིང་དཔེར་བརྗོད་པར་བྱའོ །
རྒྱས་པར་བཤད་པ་ལ་དྲུག །རྐང་བའི་དང་པོ་ཡོད་པའི་ཟུང་ལྡན། ཀུན་ཏུ་ཟུང་ལྡན།
བསྲེས་པའི་ཟུང་ལྡན། ཞིག་ཟློག་པའི་ཟུང་ལྡན་ནོ། །དང་པོ་ལ་གཉིས། སྦྱོར་བ་རྒྱས་པར་དཔེར་
བརྗོད་དོན་བསྡུ་བའོ །དང་པོ་ལ་གསུམ། བར་མ་ཆོད་ཀྱི་ཟུང་ལྡན། བར་དུ་ཆོད་པའི་ཟུང་ལྡན།
ཆོད་ཅིང་མ་ཆོད་པའི་ཟུང་ལྡན་ནོ། །དང་པོ་ལ་རྐང་བ་གཅིག་ལ་ཡོད་པ་ནི། ཀྱེ་མ་གྲོགས་མོ་ཞེས་
ང་ཆད་པའི་ཟུང་ལྡན་ན།
བོས་ཏེ། མཛའ་བོའི་སྐྱེ་བོའི་ཡུལ་ལ་འགྲོགས་པའི་བདེ་བ་འགོག་པའི་ཁེངས་པ་རྗེས་སུ་མི་མཐུན་པ་
འདི་དང་འགྲོགས་པ་དང་འདྲིས་མངོན་པར་འགྲོགས་པ་མ་བྱེད་ཅིག །འོ་ན་ཅི་བྱ་ཞེ་ན། གང་གིས་
129

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཁྱོད་བསླུས་ཤིང་བྲལ་བར་བྱས་མོད། དེ་ལྟ་ནའང་དེའི་མགྲིན་པ་ལ་འཁྱུད་ལ་མཛའ་བོ་དེ་ཉིད་ལ་ངོ་
ཚ་དང་ལྡན་པར་གྱིས་ཤིག་ཅེས་དུས་བཏབ་པའི་དུས་ལ་མ་འོངས་པའི་མཛའ་བོ་ལ་ཁྲོས་པའི་གྲོགས་
མོ་དང་བར་བྱས་པའི་ཆེད་དུ་སྨྲས་པའོ །འདིའི་རྒྱ་དཔེ་ལ་རྐང་བ་དང་པོ་ལ་མཱ་ནེ་ན་ནཱ་ན་ཞེས་
པའི་ཐོག་མའི་ཟུང་ལྡན་བར་མ་ཆད་ཡོད་དོ། །བོད་སྐད་དུ་བསྒྱུར་བ་ན་འདི་རྣམས་ལ་སྒྲ་རྒྱན་ཞིག་པ་
ཡིན་ནོ །ཞེས་པ་ལ་སྤྲིན་གྱི་སྒྲ་ནི་འབྲུག་སྟེ།དེའི་ཁྱད་པར་ནི་ངང་བའི་དྲེགས་པ་འཇོམས་པའོ །
མྱོས་བྱེད་ནི་འདོད་ལྷ་སྟེ། དེའི་ཆུང་མ་དགའ་མའོ། །ཁེངས་པ་དང་བྲལ་བའི་འབྲུག་གི་སྒྲ་ཐོས་པས་
འདོད་པའི་དབང་དུ་གྱུར་པའོ། །འདི་ནི་རྐང་གཉིས་ལ་ཡ་ད་མ་ད་ཞེས་པའི་ཐོག་མའི་ཟུང་ལྡན་
བར་མ་ཆོད་པའོ། །ཆུ་གཏེར་རྒྱ་མཚོ་བཞི་ནི་ཤར་ཕྱོགས་ལ་སོགས་པའི་སྟེ དེ་ཉིད་ཡོངས་སུ་སྐོར་
བའི་དང་། རིན་པོ་ཆེ་དང་ལྡན་པ་ལ་སོགས་པས་ཆོས་མཐུན་པས་ན་སྐེ་རགས་ཏེ། དེ་དང་ལྡན་པ་ས་
གཞིའི་ལེགས་པ་དང༌། དཔྱ་འཛིན་པ་ལ་རན་པར་སྡུད་པས་མཁས་པ་ཁྱོད་མཐོང་ནས་སྐྱེ་དགུ་འོག
མི་རྣམས་རྒྱལ་བོ་བཟང་པོ་དང་ལྡན་པར་གྱུར་། །ཞེས་རྒྱལ་བོ་འགའ་ཞིག་ལ་བསྟོད་། རྐང་བ་
གསུམ་པའི་ཐོག་མ་ཙ་ཏུ་རཾ་ཙ་ཏུ་རཾ་ཞེས་པ་ཡོད་པའོ། །རྐང་ཐང་ནི་སྔོན་གྱི་ལོ་ཙཱ་བ་ཆེན་པོ་རྣམས་
ཀྱིས་དཔུང་བུ་ཆུང་གི་ཚོགས་ཞེས་བརྡ་མཛད་པ་སྟེ། དེ་ལ་སོགས་པ་དཔུང་གི་ཚོགས་ཡན་ལག་བཞི
རྣམས་དང༌།བྲལ་བ་ཁྱོད་ཀྱི་དགྲ་འགའ་ཞིག་ཁྱིམ་བཏང་སྟེ། ནགས་སུ་སོང་ཞིང༌།གཞན་རྣམས་
ཁྱོད་ཀྱི་རལ་གྲིའི་ལམ་ལས་ལྷ་རྣམས་ཀྱི་གནས་སུ་སོང་སྟེ་ཤིའོ། །ཞེས་པའི་དོན་ནོ། །འདི་ནི་རྐང་བ་
བཞི་པ་ལ་ཧེ་ཏེ་ར་ཧྲི་ཏཻ་ཞེས་པ་ཐོག་མའི་ཟུང་ལྡན་ཡོད་པའོ། །
གཉིས་པ་ཆོད་པའི་ཟུང་ལྡན་ལ་རྐང་བ་གཉིས་ལ་ཡོད་པ་། ཀྱེ་ཆུ་སྐྱེས་པདྨའི་གདོང་
ལྡན་མ། ཁྱོད་ཀྱི་མིག་གཉིས་ཀྱི་རྣམ་འཕྲུལ་འདི་ལ་བུང་བའི་རྣམ་འགྱུར་གྱི་ཅོ་འདྲི་བྱེད་ཅིང་རྗེས་སུ་
བྱེད་པ་དེ་ཅི་ཡིན་པ་སྨྲོས་ཤིག་ཅེས་བསྟོད་བྱས་པ་དཔེའི་རྒྱན་། རྐང་བ་དང་པོ་དང་གཉིས་པ་ལ་
རིམ་པ་ལྟར་མ་དྷུ་རཾ་མ་དྷུ་རཾ་ཞེས་པ་དང༌། ཝཱ་ད་ནེ་ཝཱ་ད་ནེ་ཞེས་པ་ཐོག་མའི་ཟུང་ལྡན་བར་མ་ཆད་
ཡོད་པའོ །ཀྱེ་འདོད་པ་གང་གི་ཕྱིར་གཡུལ་དུ་དཔའ་ནུས་པ་དང་ལྡན་པའི་གླང་པོའི་མ་བཟུང་
དཀའ་ཞིང་ཤིན་ཏུ་མགྱོགས་པའི་རྟ་འཁྲུག་པ་ལ་མཁོ་བ་མེད་ཀྱི་བདག་ཅག་མཐར་བྱས་ཤིང་ཉམས་
130

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
པར་བྱས་པ་དེའི་ཕྱིར་ཁྱོད་ཀྱི་རྣམ་པར་གནོན་པ་མཐུ་སྟོབས་མཚར་ཆེ་བ་རྨད་དུ་བྱུང་བའོ་ཞེས་པ
ཁྱད་པར་བརྗོད་པའི་རྒྱན་ཏེ། རྐང་བ་དང་པོ་དང༌།གསུམ་པ་ལ་རིམ་པ་ལྟར་ཝ་རཎོ་ཝ་རཎོ་ཞེས་པ་
དང་། ན་ཡ་ན་ཡོ་ཏ་ཞེས་པའི་ཐོག་མའི་ཟུང་ལྡན་ཡོད་པའོ། །གཡུལ་དུ་བ་ཉིད་དེ་དཔའ་བས་
མཛེས་པར་གྱུར་པའི་མི་ལེགས་པར་སྐྱོང་ཞིང་སྲུང་བ་རྒྱལ་བོ་ཁྱོད་འདྲ་བས་ནོར་འཛིན་པ་གཞི་རྒྱལ་
བ་དབང་དུ་བྱས་པར་གྱུར་། དེའི་རྗེས་སུ་ནོར་གྱི་རྒྱུན་གྱིས་ཚིམ་པ་འདོད་པ་ཡོངས་སུ་རྫོགས་
པའང་ཐོབ་པར་འགྱུར་ཏེ། རྒྱལ་བ་ཁོ་ནར་མ་ཟད་པའོ། །འདི་ནི་བར་གྱི་གསལ་བྱེད་དེ། རྐང་བ་
དང་པོ་དང་བཞི་པ་ལ་རཱ་ཛི་ཏཻ་རཱ་ཛི་ཏཻ། ཞེས་པ་དང༌།བ་སུ་དྷཱ་བ་སུ་དྷཱ།ཞེས་པའི་ཐོག་མའི་ཟུང་ལྡན་
ཡོད་པའོ །ས་ཧ་ཀཱ་ར་ཞེས་མེ་ཏོག་ཁ་འབུས་པའམ་ཕྱེ་མ་ཐག་པ་དང་དཔྱིད་སོས་ཀྱི་ཁུ་བྱུག་དགའ་
བས་མྱོས་པའི་སྒྲས་ནང་སེམས་ཅན་ལ་སྲེད་པ་ཆེས་ཆེར་སྐྱེད་ཞེས་པ་རང་བཞིན་དང་གསལ་བྱེད་
ཀྱི་རྒྱན་ཏེ། རྐང་བ་གཉིས་པ་དང་གསུམ་པ་ལ་རིམ་པ་ལྟར་ཀ་ལི་ཀོ་ཀ་ལི་ཀོ་ཞེས་པ་དང༌། སྨན་ནོ་
སྨན་ཞེས་པའི་ཐོག་མའི་ཟུང་ལྡན་ཡོད་པའོ །ཁྱོད་ལ་དམིགས་པའམ་ཐོབ་པར་རེ་བ་དང་མ་བྲལ་
བའི་སྐབས་འདི་ལ་མངོན་པར་འདོད་པ་དང༌། སེམས་པ་དང༌།རྗེས་སུ་དྲན་པ་དང༌།ཡོན་ཏན་སྒྲོག་
པ་དང༌།ཡིད་འབྱུང་བ་དང་།སྨྲེ་སྔགས་དང༌།སྨྱོ་བ་དང་། ནད་དང༌།བླུན་པ་ཉིད་ཀྱི་རིམ་པས་རུབ་
ཏུ་རྒས་པ་ཉིད་ཀྱི་གནས་སྐབས་དེ་འདྲ་ནི་ལུས་འཇིག་པར་བྱེད་དེ། ཁྱོད་བུད་མེད་བཟང་མོ་ལ་
འཛེག་པར་ནུས་པ་ཇི་ལྟར་མིན་ཏེ། ཐེ་ཚོམ་མེད་པར་ནུས་པ་དང༌། དེ་ལ་རྗེས་སུ་བརྩེ་བར་མཛོད་
ཅིག །བུད་མེད་ལ་གནོད་པ་འདོད་པས་ཅི་བྱ། འདི་ནི་འགོག་རྒྱན་དང༌། ཕུལ་བྱུང་ཡང་ཡིན་ཞིང་།
རྐང་བ་གཉིས་པ་དང་བཞི་པ་ལ་བི་ཧ་ཏཱ་བི་ཧ་ཏཱ་ཞེས་པ་དང༌། མཾ་ག་ནཱ་མཾ་ག་ནཱ་ཞེས་པའི་ཟུང་དང་
པོའི་ལྡན་ཡོད་པའོ། །ཡལ་འདབ་གསར་བས་མཛེས་ཤིང་ཡིད་དུ་འོང་བའི་ཤིང་ལྗོན་པས་མིག་ནས་
ཟུང་དྲངས་ཏེ་ཡིད་གཡེངས་པའི་གཞོན་ནུ་ལང་ཚོ་ཅན་རྣམས་མེ་ཏོག་པདྨ་ལ་མངོན་དུ་ཕྱོགས་པའི་
བུང་བ་རྣམས་ཀྱིས་ཀྱང་མིག་ནས་བཟུང་སྟེ། ལྟ་བའི་སྐལ་བ་བཟང་པོ་ཉིད་ཀྱིས་འགུགས་པ་མངོན་
དུ་ཕྱོགས་པར་བྱེད་དོ། །རིགས་བརྗོད་པའི་བར་གྱི་གསལ་བྱེད་ཡིན་ཞིང་རྐང་བ་གསུམ་པ་ལ་ཏ་རུ་
ཎཱ་ཏ་རུ་ཎཱ་ཞེས་པ་དང༌། རྐང་བ་བཞི་པ་ལ ན་ལི་ནོ་ན་ལི་ནོ་ཞེས་པ་དང་པོའི་ཟུང་ལྡན་མ་ཆོད་པ་
131

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཡོད་པའོ། །
གསུམ་པ་གསུམ་ལ་ཡོད་པ་ནི། དགའ་བས་ཀུན་ཏུ་མྱོས་པའི་བཞད་ཅེས་བྱ་བའི་ཁྱད་པར་
འཇུག་པའི་རྫིང་གི་དབུས་ལ་གནས་པའི་ངང་མོ་དཀར་མོ་འདིའི་ཅ་ཅོ་སྟེ་བྲལ་བ་རྣམས་ཀྱིས་ཡིད་
འབྱུང་བར་བྱས་པ་ཡིན་པའི་ཕྱིར་མི་བཟོད་པའི་སྒྲས་འདོད་ལྡན་བདག་གཤིན་རྗེའི་ཟས་སུ་བྱེད་དོ། །
འདི་ནི་རྒྱུའི་དང༌།ཕུལ་བྱུང་གི་ཡང་རྒྱན་། རྐང་བ་དང་པོ་ལ་བི་ཤ་དཱ་བི་ཤ་དཱ་ཞེས་པ་དང༌། གཉིས་
པ་ལ་སཱ་ར་སེ་སཱ་ར་སེ་ཞེས་པ་དང༌། གསུམ་པ་ལ་ཀུ་རུ་ཏེ་ཀུ་རུ་ཏེ་ཞེས་པ་ཐོག་མའི་ཟུང་ལྡན་ཡོད་
པའོ །དྲི་མ་དང་བྲལ་བའི་ཟླ་བའི་ཆ་བཅུ་དྲུག་ཅི་རིགས་པ་དང་ལྷན་ཅིག་འགྲོགས་པའི་མ་ལ་ཡའི་
རླུང་དག་གདུང་བར་བྱེད་པའི་ཕྱིར། དགའ་བར་མི་བྱེད་པ་འདི་ནི་འདོད་པའི་ལྷ་སྲོག་འཇིག་པར་
བྱེད་པའི་ཕྱིར་མི་བཟོད་པའི་དུག་གི་རྗེས་སུ་འགྲོ་སྟེ། དེ་དང་འདྲའོ་ཞེས་པའི་དོན་། །འདིར་ལྷན་
ཅིག་བརྗོད་པ་དང་དགག་པ་དང་གཟུགས་ཅན་དང་དཔེ་དང་ཕུལ་བྱུང་གི་རྒྱན་ཡོད་ཅིང༌། རྐང་བ་
དང་པོ་དང་གཉིས་པ་དང་། བཞི་པ་ལ་རིམ་པ་ལྟར་བི་ཥམཾ་བི་ཥ་མཾ་ཞེས་པ་དང་། མ་ད་ནཾ་མ་ད་ནཾ་
ཞེས་པ་དང༌།མ་ལ་ཡཱ་མ་ལ་ཡཱ། ཞེས་པའི་དང་པོའི་ཟུང་ལྡན་ཡོད་དོ། །ཀྱེ་ལུས་མེད་འདོད་པ་འདོད་
ལྡན་བརྟེན་པའམ།ཐོབ་པར་མི་འདོད་པའི་ཁེངས་པ་ཅན་མུ་ཏིག་ལ་སོགས་པའི་དོ་ཤལ་དང་ལྡན་མ་
ཡིན་འཕྲོག་པར་བྱེད་མ་མིག་གི་ཨུཏྤལ་དང་གདོང་བའི་པདྨ་དང་། འཛུམ་པའི་ཀུ་མུད་དང་ལྡན་པར་
འདོད་ལྷ་ཁྱོད་ཀྱི་མདའི་ཚོགས་ཀྱིས་གང་བའི་ཕྱིར་དང་པོ་བ་ཉིད་དུ་གྱུར་པ་བརྗོད་པར་འདོད་པའི་
བུད་མེད་འགའ་ཞིག་ཕྲ་གྱུར་ཏེ། རྫུན་མ་སྲོག་ལའང་ཐེ་ཚོམ་ཟ་བར་འཇུག་པ་དེ་བདག་དང་
འགྲོགས་པའི་བདེ་བས་རྒྱས་པར་མཛོད་ཅིག་ཞེས་དོན་དུ་གཉེར་བའོ། །གང་བདག་གདུང་བའི་རྒྱུ་
ཁེངས་ལྡན་མ་དེ་ཉིད་ཁྱོད་ཀྱི་གསལ་བ་ལས་ཀུན་དགའི་རྒྱུར་འགྱུར་བར་མཛོད་ཅིག་ཅེས་དོན་
གཉེར་བའོ། །འདི་གཟུགས་ཅན་དང་ཤིས་བརྗོད་ལ་སོགས་པའི་རྒྱན་ཏེ། རྐང་བ་དང་པོ་ལ་མཱ་ནི་ནཱི་
མཱ་ནི་ནཱི་ཞེས་པ་དང༌།གསུམ་པ་ལ་ཧཱ་རི་ཎི་ཧ་རི་ཎི་ཞེས་པ་དང༌། བཞི་པ་ལ། ཏ་ནུ་ཏཱཾ་ཏ་ནུ་ཏཱཾ་ཞེས་པ་
རྐང་བའི་ཐོག་མར་ཟུང་ལྡན་པར་ཆད་མེད་པ་ཡོད་པའོ། །ཀྱེ་བདག་གི་དགའ་མ་ཞེས་བོས་ཏེ། ཁྱོད་
ཀྱི་གདོང་གིས་བདག་གཏམ་སྨྲ་བ་ལས་རྒྱལ་ཞིང་དབང་དུ་བྱས་ཏེ། ཡོན་ཏན་དཔལ་ལྡན་པས་
132

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
བརྟེན་ཆུའི་རྒྱན་དུ་གྱུར་པ་རབ་ཏུ་རྒྱས་པས་འདབ་མ་དང་ལྡན་ཅིང་སྦྲང་རྩི་ཤིན་ཏུ་འདོད་པའི་བུང་བ
ཅན་མེ་ཏོག་པདྨ་གཏམ་སྨྲ་བ་མེད་པ་ལས་ཇི་ལྟར་མི་རྒྱལ་ཏེ། རྒྱལ་བ་ནའོ་ཞེས་པདྨས་གདོང་བ་
འཇམ་པའོ །རྐང་བ་ཕྱི་མ་གསུམ་ལ་རིམ་པ་ལྟར་ན་ག་ཐཾ་ན་ག་ཐཾ་ན་ཞེས་པ་དང་།ཀ་མ་ལཾ་ཀ་མ་ལཾ་
ཞེས་པ་དང༌། ད་ལི་མ་ཏ་ད་ལི་མ་ཏ། ཞེས་པ་རྐང་བའི་དང་པོའི་ཟུང་ལྡན་ཡོད་པ་སྟེ།དེ་གསུམ་དང་
འོག་མ་ནི་ཅུང་ཟད་བྱ་དཀའོ། །བཞི་ལ་ཡོད་པ་ནི། ཐུན་མཚམས་སུ་ཉི་མའི་འོད་ཟེར་གྱིས་དམར་
བར་གྱུར་པའི་ཆུ་ལྷ། ཕྱོགས་བདག་ཡོད་པ་མོ་ནུབ་ཕྱོགས་བཞིན་དང༌། ཤིང་ཏཱ་ལའི་མེ་ཏོག་ལྟར་
དཀར་བའི་གོས་ཅན་བདག་གིས་དགའ་མ་ནི་དགའ་བར་བྱས་པ་ཡིད་དུ་འོང་བའོ། །སླར་ཡང་
དགའ་མའི་ཁྱད་པར་ནི།དྲི་བཟང་པོ་ལྷན་ཅིག་སྐྱེས་པའམ །འཕྲལ་བྱས་པའི་གནས་གཞིར་གྱུར་
པའོ། །གོས་དམར་བོ་གྱོན་པའི་དགའ་མ་དེ་ཐུན་མཚམས་ཀྱི་དུས་ཀྱིས་ནུབ་ཕྱོགས་བཞིན་དུ་ཡིད་དུ་
འོང་བའོ། །ཞེས་པའི་དོན་། །དོན་བསྡུ་བ་ནི། དེ་ལྟར་བཤད་པའི་རྣམ་པའི་རྐང་བའི་ཐོག་མ་ལ་
ཡོད་པའི་ཟུང་ལྡན་བར་ཆད་མེད་པའི་རྣམ་རྟོག་སྟེ། རྣམ་པར་དབྱེ་བའོ། །གཉིས་པ་ཆོད་པའི་ཟུང་
ལྡན་ལ་རྐང་བ་གཉིས་ལ་ཡོད་པ་ནི་ད་ནི་ཞེས་པར་སྐབས་སུ་བབ་པའི་ཚིག་སྟེ།རྐང་བའི་དང་པོ་ཟུང་
ལྡན་དེའི་བར་དུ་ཆོད་པའི་རྣམ་རྟོག་རང་དུ་དབྱེ་བ་འགའ་ཡང་སྟེ་ཅུང་ཟད་ཅིག་བསྟན་ཅིང་དཔེར་
བརྗོད་པར་བྱའོ། །
གཉིས་པ་ནི་ཤིང་ཙུ་ཏ་ལས་འཁྲུངས་པ་དེའི་མྱུ་གུ་ཡིད་དུ་འོང་ཞིང་བཟང་པོ་དང་ལྡན་པ་
བྱེད་དང་འགྱུར་བའི་བྱེད་པ་བོར་གྱུར་པ་དཔྱིད་ཀྱི་རི་དྭགས་ཨེ་ནའི་མིག་ཅན་མཛེས་མ་རྣམས་ཀྱི་
ཁེངས་པ་མཛའ་བོའི་སྐྱེ་བོ་ལ་ཕྱིར་ཕྱོགས་པ་དོན་དང་བྲལ་བས་སྒྲའི་ལྷག་མར་དེ་མེད་པར་བྱེད་དོ། །
འདི་ནི་མེད་པར་བྱེད་པའི་དངོས་པོའི་རྒྱུའི་རྒྱན་ཏེ། རྐང་བ་དང་པོ་ཐོག་མར་མ་དྷུ་རེ་ཎ་ཞེས་པ་དང༌།
གཉིས་པའི་དང་པོར་ཡང་མ་དྷུ་རེ་ཎ་ཞེས་བདེ་གཉིས་ལས་ཟུང་ལྡན་ཆོད་པ་ཡོད་པའོ། །དགའ་
རྣམས་ཀྱིས་ལག་པའི་མཐིལ་ཤིན་ཏུ་དམར་བས་པི་ཝང་གི་རྒྱུད་ལ་བསྣུན་པའི་རྣམ་འཕྲུལ་དེ་རྣམ་
པར་འགྱུར་བ་ལ་འཕྲོག་དང་བཅས་པར་མཛའ་བོ་ལ་ཡང་དག་དགའ་མའི་རྣ་བའི་རྒྱན་གྱི་ཨུཏྤལ་
གྱིས་སྣུན་ཞིང་ཆགས་པར་བྱེད་། །ཞེས་པ་ལ་ཕྲག་དོག་ལྡན་ཞེས་པ་དཔེའི་རྒྱན་ཏེ། རྐང་བ་དང་པོ་
133

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དང་གསུམ་པ་ལ། ཐོག་མར་ཀ་རོ་ཏི་ཞེས་པ་ཟུང་ལྡན་ཆོད་པ་ཡོད་པའོ །སྤྲིན་གྱི་ཕྲེང་བ་ནི་ཁྱད་
པར་གྱི་གཞི་སྟེ། དེའི་ཁྱད་པར་ནི་རླུང་གིས་གར་སྒྱུར་བ་སྟེ། དལ་བུ་དལ་བུས་གཡོ་བའོ །དེ་འདྲ་
ངེས་དང་པོར་མཐའ་དག་ཆུ་ལས་སུ་གྱུར་པ་རྣམ་པར་འཐོར་ཏེ་ཆར་བ་འབེབས་། །དེའི་རྗེས་སུ་
མཇུག་མ་རབ་ཏུ་བསླང་ཞིང་མཆོག་ཏུ་སྒེག་པའི་མཇུག་སྒྲོ་ལྡན་རྨ་བྱ་དགའ་བས་གར་བྱེད་། །འདི་
ནི་བྱ་བ་བརྗོད་པའི་རིགས་ཀྱི་རྒྱན་ཏེ། རྐང་བ་དང་པོ་དང་བཞི་པ་ལ་ཐོག་མར་ད་ཀ་ལཱ་པོ་ཞེས་པ
ཟུང་ལྡན་ཆོད་པ་ཡོད་པའོ །ཀྱེ་འདོད་ལྡན་མ་ཞེས་བོས་ཏེ། ཁྱོད་ཀྱི་ཡིད་ཀྱི་ཁེངས་པ་ཡིས་རྩོད་པ་
དེ་ལྟ་ཡང་འདོད་པས་གཟིར་བས་རིགས་རྒྱུ་གཞན་མེད་ཀྱང་ཉམས་པ་འདོད་པས་གཟིར་བར་གྱུར་ན།
ཤིང་ནི་པའི་ཀ་ལི་ཀ་མེ་ཏོག་ཁ་འབུས་པ་དབྱར་གྱི་དུས་སུ་མཐོང་དེ་ཡིད་དུ་འོང་བས་ཆགས་པ་སྐྱེ་བ་
དང་རྗེས་སུ་མཐུན་པས་ན་སྐབས་ཅི་ལ་བསྲེགས་པར་གྱུར། ངས་མི་ཤེས་ཏེ།ཞེས་ཤིན་ཏུ་འདོད་པའི་
དབང་དུ་གྱུར་རོ། །ཞེས་པ་དགོངས་པའོ། །འདི་ནི་ཐེ་ཚོམ་ཕུལ་བྱུང་གི་རྒྱན་ཏེ། རྐང་བ་གཉིས་པ་
དང་གསུམ་པ་ལ་ཀ་ལི་ཀ་ཞེས་པ་ཐོག་མའི་ཟུང་ལྡན་ཆོད་པ་ཡོད་པའོ། །རྩེ་དགའི་དོན་གྱི་རི་ལ་ཡོད་
པའི་ཟླ་བ་ཆུ་ཤེལ་གྱི་རང་བཞིན་ནམ། དེ་དང་འདྲ་བའི་ཐང་འདི་ལ་འཛེགས་ཤིང་གནས་ནས་
མདོངས་ཀྱི་མཐའ་སྒེག་པས་མཛེས་པའི་གཙུག་ཕུད་ཅན་རྨ་བྱ་འདི་གར་བྱེད་དོ། །འདི་ནི་རང་བཞིན་
བརྗོད་པའི་རྒྱན་ནམ། རྒྱ་ཆེའི་ཡོན་ཏན་ཏེ། རྐང་བ་གཉིས་པ་དང་བཞི་པ་ཙནྡྲ་ཙནྡྲ་ཞེས་པ་ཐོག་མའི་
ཟུང་ལྡན་ཆོད་པ་ཡོད་པའོ། །ས་གཞི་གང་ཞིག་སྦྲུལ་ལམ།ཀླུའི་མཆོག་ལྷག་མ་ཅན་གྱི་སྟེང་ན་གནས་
ཤིང་འཕགས་པའི་གཟུགས་འཛིན་པའི་ཁྱབ་འཇུག་གིས་རྒྱ་མཚོ་ནས་བྱུང་བའི་ས་གཞི་འདི་རྒྱལ་
བོའི་ཚོགས་ལས་རྒྱལ་བར་བྱས་ཤིང་བླངས་ནས་དུས་ད་ལྟ་བརྗོད་པར་འདོད་པའི་རྒྱལ་བོ་ཁྱོད་
ཀྱིས་ལག་པས་བཟུང་ཞིང་རིག་པ་བཞིན་བསྐྱངས་ཏེ་ཁྱོད་གཅིག་པུ་ས་གཞིའི་བདག་པོའོ་ཞེས་པའི་
དོན་། །འདི་ནི་བར་གྱི་གསལ་བྱེད་ཀྱི་རྒྱན་དང༌། ཁམས་ཀྱི་རྒྱལ་བོ་ཞིག་ལ་བསྟོད་ན་ཕུལ་བྱུང་གི་
རྒྱན་ཡང་ཡིན་ཏེ་རྐང་བ་ཕྱི་མ་གཉིས་ལ་ཐོག་མའི་ཟུང་ལྡན་པ་བཱ་ར་ཧེ་ཞེས་པ་ཡོད་པའོ །རྐང་བ་
གསུམ་པ་ལ་ཡོད་པ་ནི། རང་ཡུལ་དུ་ཁྱོད་ཀྱི་དགྲའི་གླང་པོ་ཆེ་རྣམས་དཔའ་བོ་ཁྱོད་ལག་པ་དགྲའི་
མཐར་བྱེད་། འཇིགས་བྱེད་དམ། གཤིན་རྗེའི་ཉིད་ཀྱིས་སྣུན་པའམ། བཅོམ་པས་མི་རྣམས་ལས་
134

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
ཁྲག་ཟག་པ་རྣམས་ཐུན་མཚམས་ཀྱིས་དམར་བའི་སྤྲིན་བཞིན་དུ་སྣང་ངོ་། གཟུགས་ཅན་དང་དཔེའི་
ཡང་རྒྱན་ཏེ།རྐང་བ་དང་པོ་གསུམ་ཀའི་ཐོག་མ་ན་ཀ་རེ་ཎ་ཞེས་པ་ཡོད་པས།དེ་གསུམ་ལ་ཟུང་ལྡན་
ཆོད་པ་ཡོད་པའོ །རླུང་རྣམས་ཀྱིས་རི་ལ་ཡོད་པའི་ལྗོན་ཤིང་གི་ཕྲེང་བ་ཚོགས་པ་རྣམས་བཅོམ་པ་
བཞིན་གཞན་དགྲ་བོའི་སྡེ་དམག་དཔུང་རྣམས་དཔའ་བོ་རྣམས་ཀྱིས་བཅོམ་ཞིང་ཉམས་པར་བྱས་
པར་གྱུར་ཏོ། །སྐབས་དེར་གཡུལ་འཁྲུགས་པ་ལས་བྱུང་བའི་རྡུལ་གྱིས་ནམ་མཁའ་བར་སྣང་ཁྱབ་
པར་གྱུར་ཅིང༌།མཐའ་ནི། གཡུལ་ག་ཤེད་དེ་བསྟན་བྱ་ཡིན་པའི་གནས་སུ་སོང་བ་བཞིན་། །འདི་
ནི་དཔེ་དང་ཕུལ་བྱུང་དང༌།རབ་རྟོག་གིས་རྒྱན་ཏེ།རྐང་བ་དང་པོ་དང་གསུམ་པ་དང་།བཞི་པ་ལ་པ་
ར་ག་ཏེ་ཞེས་པ་ཐོག་མའི་ཟུང་ལྡན་ཆོད་པ་ཡོད་པའོ །འདིར་རྐང་བ་དང་པོ་དང་གཉིས་པ་དང་བཞི་
ལ་ཡོད་པ་ཞིག་དཔེར་མ་བརྗོད་པར་སྣང་ངོ༌། །ལེགས་ལྡན་ནམ། བཅོམ་ལྡན་ནམ་སྐལ་ལྡན་ཆུ་
འཛིན་གསར་བའི་འོད་ལྟར།སྔོ་བསངས་སམ།ནག་པོ་ལྷ་མིན་རྣམས་ཀྱི་རིགས་ཉམས་བྱེད་དུ་གྱུར་
བ་ཚད་ལྡན་ཏེ།མྱོས་པའི་གླང་པོ་མཆོག་བཅོམ་པའི་ཁྱབ་འཇུག་དེས་ཁྱེད་རྣམས་རྟག་ཏུ་གནོད་པ་
ལས་སྲུངས་ཤིག །འདི་ནི་རྫས་བརྗོད་པའི་བར་གྱི་གསལ་བྱེད་དང༌། ཤིས་པའི་རྒྱན་། རྐང་བ་ཕྱི་
མ་གསུམ་ལ།ས་དཱ་ན་ཝ་ཞེས་པའི་ཟུང་ལྡན་ཆོད་པ་ཡོད་པའོ །
བཞི་ཀ་ལ་ཡོད་པ་ནི། བརྗོད་པར་འདོད་པའི་མཛེས་མ་ཁྱོད་ཀྱི་མགོ་བོའི་སྐྲ་བུང་བ་དང་
ཀྲ
འདྲ་བར་ནག་ཅིང་གདོང་བ་ནི་པདྨར་ཕྲག་དོག་བྱེད་།དེ་དང་མཚུངས་ཤིང་རྣམ་པར་གསལ་ཏེ།དེ་
ལྟར་གཟུགས་མཆོག་མ་ཁྱོད་ཀྱིས་ལྷ་མི་དཔལ་མོས་འདོད་ལྡན་དུ་བགྲང་བར་བྱ་བར་བྱེད་པ་བཞིན
རབ་ཏུ་མྱོས་པ་འདོད་པས་མྱོས་པའི་ངང་ཅན་གྱི་ནང་དུ་སྐྱེས་བུ་སུ་ཞིག་བགྲང་བར་བྱ་བར་མི་བྱེད།
ཀུན་བྱེད་དེ། གང་ཁྱོད་ཀྱིས་གཟུགས་མཛེས་པ་འདི་འདྲ་བ་མཐོང་བ་དེ་ཐམས་ཅད་འདོད་པས་མྱོས་
པར་འགྱུར་རོ་ཞེས་པའི་དོན་ནོ། །འདི་ནི་དཔེ་དང་རྒྱུའི་རྒྱན་ཏེ།རྐང་བ་བཞི་ཀ་ལ་ཀ་མ་ལ་ཞེས་པའི་
ཟུང་ལྡན་ཆོད་པ་ཡོད་པའོ། །ལྔ་པ་བཞི་ལ་ཆ་གཉིས་སུ་ཡོད་པ་ན། རྒྱ་ཆེ་བའི་རིན་པོ་ཆེའི་ནོར་བུ་
པདྨ་རཱ་ག་དང༌། ཨིནྡྲ་ནཱི་ལ་སོགས་པའི་རྒྱན་སྐེ་རགས་སོགས་དང་ལྡན་ཞིང་ལང་ཚོ་དང་སྦྲང་རྩི་
འཐུང་བ་ལ་སོགས་པས་མྱོས་པའི་མིག་འཁོར་ཞིང་འཁྲུལ་བ་ཛགྷ་ན་ཚད་ར་ཆུང་བ་མིན་པ་སྟེ་ཆེ་བའི་
135

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཛེས་མ་རྣམས་ཀྱིས་མཛའ་བོ་ཆེས་ཤིན་ཏུ་དགའ་བ་ལྡན་པར་བྱ་བར་བཟོད་ཅིང་ནུས་སོ། །འདི་ནི་
རྒྱུའི་རྒྱན་ཏེ། རྐང་བ་དང་པོ་དང་། གཉིས་པ་དག་ལ་མུ་དཱ་རཱ་མ་ཎ་ཞེས་པ་དང་། གསུམ་པ་དང་བཞི་
པ་དག་ལ་མ་ད་བྷ་ཞེས་པའི་ཟུང་ལྡན་ཆོད་པ་ཡོད་པའོ། །ཀྱེ་ཕོ་ཉ་མོ་ཞེས་བོས་ཏེ། གཞན་སོས་ཁུ་
བྱུག་རྣམས་ཀྱི་སྒྲ་གྲག་པ་དང་། ཁྱོད་ཀྱིས་བརྗོད་པའི་སྒྲ་ཤིན་ཏུ་འཇམ་པ་དང༌། དེ་དག་ཏུ་མ་ཟད་
ལྷོའི་ཕྱོགས་མ་ལ་ཡའི་རླུང་གིས་ཀྱང་སྲེད་ལྡན་བདག་གི་ཡིད་འཕྲོགས་ཏེ་འདོད་པ་དང་ལྡན་པར་
བྱས་སོ། །འདི་ནི་རང་བཞིན་དང་། རྒྱུ་དང་། བར་གྱི་གསལ་བྱེད་ཀྱི་རྒྱན་ཏེ། རྐང་བ་མི་མཉམ་པ་
དག་ལ་ཨུད་ཏཻ་ར་ཞེས་པ་དང༌། མཉམ་པ་དག་ལ་མ་ཏུ་རེ་ཞེས་པའི་ཟུང་ལྡན་ཆོད་པ་ཡོད་པའོ། །
སྐེད་པ་ཕྲ་ཞིང་ཆགས་པའི་གདུང་བས་རྡུལ་ཟགས་པས་གདོང་བའི་ཟླ་བ་རབ་ཏུ་མཛེས་པ་ཅན་གྱི་
བུད་མེད་གཞོན་ནུ་མ་ཆང་གི་ཤིན་ཏུ་མྱོས་པས་ངོ་ཚ་བཅོམ་ཞིང་ཉམས་པར་བྱས་པ་རྣམས་སྐྱེས་པ་
ལང་ཚོ་ཅན་རྣམས་ཀྱི་ལུས་ལ་འཛེགས་སྟེ་འཛིངས་པ་ལ་སོགས་པ་བྱེད་།།འདིར་རྐང་བ་གཉིས་པ་
དང་གསུམ་པ་དག་ལ་ཏ་ནུ་མ་དྷྱ་ཞེས་པ་དང་། དང་པོ་དང་བཞི་པ་དག་ལ་སུ་ར་ཛི་ཏ་ཞེས་པ་ཆོད་
པའི་ཟུང་ལྡན་ཡོད་པ་སྟེ། རང་བཞིན་དང་། གཟུགས་ཅན་དང་བར་གྱི་གསལ་བྱེད་དང་རྒྱུའི་རྒྱན་
ཡོད་དོ། །དོན་སྡུད་པ་དེ་ལྟར་བཤད་ཟིན་པའི་རྣམ་པས་བར་དུ་ཆོད་པ་ཟུང་ལྡན་རྐང་བའི་དང་པོ་ན་
ཡོད་པའི་རབ་ཏུ་དབྱེ་བ་འདི་ཡང་བསྟན་ཅིང་དཔེར་བརྗོད་དེ། ཡང་གི་སྒྲ་ནི་བར་མ་ཆད་ཀྱི་དབྱེ་བ་
ཁོ་ནར་མ་ཟད་ཞེས་པའོ། །
གསུམ་པ་ཆོད་ཅིང་མ་ཆོད་པའི་ཟུང་ལྡན་ནི། མ་ཆོད་པ་དང་འབའ་ཞིག་པ་དེ་དག་ཏུ་མ་
ཟད་ཀྱི། བར་དུ་ཆོད་པ་ཡང་ཡིན་ལ་སྔར་གྱི་གཉིས་པོ་དེ་བསྲེས་པའི་བདག་ཉིད་ཟུང་ལྡན་གྱི་རྣམ་
རྟོག་སྟེ་དབྱེ་བ་ཡོད་ཅིང་། དཔེར་བརྗོད་ན་འདི་ལྟ་སྟེ།ཀ་ལི་ཀཱ་མེ་ཏོག་ཁ་འབུས་པ་འཕྱང་བའི་ཡལ་
ག་ཡོད་པ་ཅན་གྱི་སཱ་ལ་ཞེས་པས་ས་རྫ་ར་པ་འབྱུང་བའི་ཤིང་བྲལ་བས་ཉན་པའི་གྲོགས་མོ་དེས་ལྟ་
བར་མི་ནུས་ཏེ།དེ་བཞིན་དུ་བ་ཀུ་ལ་ཞེས་པའི་ཤིང་མེ་ཏོག་ཕུན་སུམ་ཚོགས་པ་ཅན་ལ་ཆགས་ཤིང་
འགོགས་པའི་བུང་བ་ཅན་ཡང་ལྟ་བར་མི་ནུས་ལ།པདྨ་ཅན་པདྨ་འབྱུང་བའི་གཞི་ཡང་ལྟ་བར་ནུས་པ་
མ་ཡིན་ཏེ། བྲལ་བའི་རིམ་པ་ལས་བྱུང་བའི་ཡིད་དུ་འོང་བ་ལ་སྲེད་པར་བྱེད་པའི་ཕྱིར་རོ། །འདི་ནི་
136

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
འགོག་པའི་རྒྱན་ཏེ།རྐང་བ་སྔ་མ་གཉིས་ཀྱི་དང་པོར་པཱ་ལཾ་པཱ་ལཾ་ཞེས་པ་དང༌།ཕྱི་མ་དག་ལ་ནཱ་ལི་ནཱ་
ལི་ཞེས་པ་ཡོད་པས་སྐོར་བ་གཉིས་ལ་བར་མེད་པས་བར་མ་ཆོད་པ་དང་། རྐང་བ་དང་པར་གཉིས་
དང༌།གཉིས་པ་དག་ལ་ཡོད་པ་དང༌།གསུམ་པ་བཞི་པ་དག་ལ་ཡོད་པའི་བར་དུ་ཡི་གེ་གཞན་གྱིས་
ཆོད་པའི་ཕྱིར་ཆོད་ཅིང་མ་ཆོད་པའི་ཟུང་ལྡན་ཏེ། དེ་ལྟར་ཕྱི་མ་དག་ལ་ཡང་ཇི་ལྟར་རིགས་པར་ཤེས་
པར་བྱའོ། །ཡང་ཆར་སྤྲིན་ཆེན་པོ་དང་ལྡན་པའི་དབྱར་གྱི་དུས་སུ་སྣང་བ་དང་རྒྱུ་སྐར་རྣམས་ཀུན་
ནས་མི་མཚོན་ཏེ། མི་མཐོང་བས་སར་འཐོར་ཏེ་སྒྲ་གྲོགས་པར་དགའ་བ་ཡིད་དུ་འོང་བ་སྒྲོག་པར་
བྱེད་པ་བཞིན་དུ་བཟོད་པར་དཀའ་བའི་ཕྱིར་བྲལ་བས་ཉེན་པའི་སྐྱེ་བོའི་དུས་ཏེ་གཤིན་རྗེ་དང་འདྲ་
བ་དེ་མ་བྲལ་བས་ཀྱང་ལྟ་བར་མི་ནུས་ན་བྲལ་བས་ཉེན་པའི་བུད་མེད་སུ་ཡིས་བལྟ་བར་ནུས་མི་ནུས་
པ་སྐྱེད་པར་བསྟན་ཏོ། །འདི་ནི་དཔེའི་པ་ལྟ་ཅི་སྨོས། དེས་ནི་དབྱར་གྱི་དུས་དེ་ཤིན་ཏུ་ཆགས་པ་སྐྱེད་པར་བསྟན་།
གཟུགས་ཅན་དང་འགོག་པའི་རྒྱན་ཡང་ཏེ། ཀཱ་ལཾ་ཀཱ་ལཾ་ཞེས་པ་རྐང་བ་དང་པོ་དང༌།བཞི་པ་དག་ལ་
ཡོད་ཅིང་བར་མ་དག་ལ་ཏ་རཱ་ཏ་རཱ་ཞེས་པ་ཡོད་པས་ཆོད་ཅིང་མ་ཆོད་པའོ། །ཡང་རྐང་བ་བཞི་ཀ་ལ་
ཡཱ་མ་ཡཱ་མ་ཞེས་པ་ཡོད་པའི་ཆོད་ཅིང་མ་ཆོད་པའི་ཟུང་ལྡན་ནི་ཐུན་གསུམ་གྱི་དབང་དུ་གྱུར་ཏེ།
གསུམ་དང་ལྡན་པའི་མཚན་མོར་ཆར་འབབ་བཞིན། ས་ཡི་དགའ་མ་དང་བྲལ་བ་བདག་འདོད་པའི་
གདུང་བ་མི་བཟོད་པས་འཆིར་འགྲོ་སྟེ། སྲོག་གཏོང་ངོ༌། །འདིས་བདག་གདུང་བ་མ་ཡིན་གྱིས་
དགའ་མ་གང་ལ་བདག་སོང་བ་ཙམ་གྱིས་གཟིར་བཞིན་པས་འགྲོ་སྟེ་སྲོག་མཐར་འགྱུར་བའི་དགའ་
མེད་ཡོངས་སུ་གཏོང་བས་བློ་མེད་པ་བདག་གིས་འདི་འདྲ་བ་བསམས་པར་བཅོམ་སྟེ།བཟང་མོ་དེ་
བདག་དང་བྲལ་ན་འཚོ་བ་མ་ཡིན་པས་སོ། །
དེ་ལྟར་འདོད་ལྡན་བྲལ་བ་འབའ་ཞིག་དགའ་མའི་རྗེས་སུ་འགྱོད་པར་བྱེད་། །དོན་བསྡུ་
བ་ནི་ཞེས་པ་བརྗོད་པའི་རྣམ་པས་རྐང་བའི་དང་པོ་ན་ཡོད་པའི་ཟུང་ལྡན་གྱི་རྣམ་རྟོག་སྟེ། དབྱེ་བའི་
ལུགས་ནི་སུམ་ཅུ་རྩ་གཉིས་པོ་འདི་འདྲ་སྟེ་ཞེས་པའོ །གཉིས་པ་གནས་གཞན་ན་ཡོད་པའི་ཟུང་ལྡན་
ལ་གཉིས།རྣམ་བཞག་སྤྱིར་བསྟན།བྱ་དཀའ་དཔེར་བརྗོད་པའོ། །དང་པོ་ནི།རྐང་བ་དང་པོའི་ཟུང་
ལྡན་ལ་དབྱེ་ན་སུམ་ཅུ་རྩ་གཅིག་ཡོད་པ་འདི་ལྟ་ཁོ་ནར་ཟུང་ལྡན་གཞན་བར་ན་ཡོད་པ་ལ་སོགས་པ་
137

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཀུན་ན་ཡོད་པའི་བར་དྲུག་པོའི་དབྱེ་བའི་རྣམ་རྟོག་རྣམས་ཀྱང་ཇི་ལྟར་རིགས་པར་ཡིན་ནོ། །འོ་ན་
འདིར་དཔེར་མི་བརྗོད་པ་ཅི་ཡིན་ཞེ་ན།སྤྲོས་པ་སྟེ་གཞུང་ཤིན་ཏུ་མང་བས་འཇིགས་པའི་ཕྱིར་ན་ཟུང་
ལྡན་གྱི་དབྱེ་བ་བྱ་སླ་བ་རྐང་བའི་དབུས་དང་མཐའ་ན་ཡོད་པ་ཀུན་ཁོ་བོས་བརྗོད་པར་མི་འདོད་དེ།
སྔར་སྙན་ངག་གི་མཚན་ཉིད་བསྡུ་བ་བྱེད་པར་དམ་བཅས་པའི་ཕྱིར་།ཟུང་ལྡན་དེ་ལ་བྱ་སླ་བ་
རྣམས་ཀྱང་མ་ཡིན་གྱི།བྱ་དཀའ་བར་མངོན་པར་འདོད་པའི་བར་གྱི་ཟུང་ལྡན་ལ་སོགས་པའི་རྣམ་པ་
འགའ་ཞིག་བསྟན་ཅིང་དཔེར་བརྗོད་པར་བྱའོ། །ཐམས་ཅད་ནི་མ་ཡིན་ཏེ་སྤྲོས་པས་འཇིགས་པའི་
ཕྱིར་རོ །དེ་ཡང་རྐང་བ་བཞི་ཀ་ལ་ཡོད་པ་རྣམས་བྱ་དཀའ་ཞིང༌།གསུམ་ལ་ཡོད་པ་རྣམས་ཀྱང་ཅུང་
ཟད་བྱ་དཀའ་སྙམ་མོ།།
གཉིས་པ་ལ་དྲུག །རྐང་བ་བཞིའི་དབུས་ན་ཡོད་པ་དང༌། མཐའ་ན་ཡོད་པ་དང༌། བར་
མཐའ་གཉིས་ལ་ཡོད་པ་དང༌།ཐོག་བར་ན་ཡོད་པ་དང༌།ཐོག་མཐའ་གཉིས་ན་ཡོད་པ་དང༌།གནས་
གསུམ་ག་ན་ཡོད་པའོ །དང་པོ་ལ་གཉིས། ཆོད་ཅིང་མ་ཆོད་པ་དང་། ཆོད་པའོ། །དང་པོ་ནི། ཀྱེ་
དཔལ་འཇིག་རྟེན་གཉིས་ཀའི་མངོན་པར་མཐོ་བ་བསྟན་པ་མི་ཉམས་པ་ཞེས་བོས་ཏེ། དབང་པོ་
མིག་ལ་སོགས་པ་དང༌། ལས་ཀྱི་དབང་པོ་ལག་པ་དང་། རྐང་བ་ལ་སོགས་པ་རྣམས་བསྡམས་
བྱས་པ་མ་ཡིན་པ་ལས་བཀག་པའི་ཕྱིར་ན།ཁྱོད་ནི་སྡོམ་བརྩོན་སྟེ།བཙུན་ཚུགས་ལས་མི་ཉམས་ཏེ།
འདིར་རྣམ་དབྱེ་ལྔ་པ་ནི་སྤྱིར་ཞེས་པར་མ་བསྒྱུར་གྱི་ལས་ཞེས་པར་བསྒྱུར་རོ། །དེ་འབའ་ཞིག་ཏུ་མ་
ཟད་ཀྱི ཁྱོད་ཀྱི་རྒྱུན་བསླུ་བ་མེད་པ་ཉིད་ཡིན་ལ།དེ་དག་ཀྱང་ཁྱོད་ཀྱི་བདེ་བ་འཇིག་ཅིང་ཉམས་
པར་མི་འགྱུར་བའང་འདི་སྙེད་དུ་ཆེ་བའི་ཆེད་དུ་འགྱུར་བའང་ཡིན་ཞིང་གཞན་ལ་ཕན་པ་བྱེད་པ་ཉིད་
ཡིན་ཏེ། ཁྱོད་རྟག་ཏུ་ཕུན་སུམ་ཚོགས་པར་ཁོ་ནར་འགྱུར་གྱི། འགར་ཡང་རྒྱུད་པར་འགྱུར་བ་མ་
ཡིན་ནོ། །ཞེས་པའི་དོན་། །རྒྱུ་མེད་ཁྱོད་ཀྱི་བདེ་འཇིག་པ། །མི་འགྱུར་འདི་ཉིད་ཆེད་དུའང་འགྱུར། །
ཞེས་པར་བསྒྱུར་ཏོ། །འདི་ནི་སྡོམ་བརྩོན་འགའ་ཞིག་ལ་རང་བཞིན་བརྗོད་པའི་རྒྱན་གྱིས་བསྟོད་པ་སྟེ།
རྐང་བ་བཞི་ཀའི་དབུས་ན་ཡ་ཏེ་ཡ་ཏེ་ཞེས་པ་ཡོད་པས་རྐང་བ་སྔ་མ་སྔ་མ་ལ་ཡོད་པ་དང་།ཕྱི་མ་ཕྱི་
མ་ལ་ཡོད་པའི་བར་དུ་ཡི་གེ་གཞན་གྱིས་ཆོད་ཅིང་རྐང་བ་གང་རུང་རེ་རེ་ལ་ཡོད་པའི་ཡ་ཏེ་གཉིས་པོ་
138

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
ལ་མ་ཆོད་པའོ །དེ་བཞིན་དུ་ཕྱི་མ་རྣམས་ལ་ཡང་ཤེས་པར་བྱའོ །ཞེས་པ་ནི་ཀྱེ་རྒྱལ་བོ་ཞེས་བོས་
དེ་མདུན་པར་ཏེ་ཚོགས་པ་རྣམས་སུ་སའི་ལྷ་བྲམ་ཟེ་རྣམས་ཀྱི་ཞལ་ཆང་གིས་མ་བཅོམ་ཞིང༌།སྐྱོན་
ཅན་དུ་མ་བྱས་པས་གཙང་བ་ནོར་ཇི་ལྟར་འདོད་པར་སྒྲུབ་པས་མཛེས་མ་དགའ་བ་དང་ལྡན་པས་
ལས་རྣམ་པར་རྒྱས་པ་རྣམས་ཀྱིས་བསྟོད་ཅིང་བསྒྲགས་པའི་ཕྱིར་ཁྱོད་ཀྱི་ཡོན་ཏན་གཏོང་བ་དང་།
བདེན་པ་དང་དཔའ་བ་ཉིད་ལ་སོགས་པ་སྐྱོན་དང་མ་འདྲེས་པས་རབ་ཏུ་གསལ་བས་ཡོངས་སུ་དག་
པ་མི་བདག་ལ་རྗེས་སུ་ཆགས་ཤིང་ཞེན་པའི་བདག་ཉིད་ཅན་ཏེ་རང་བཞིན་ཅན་གྱི་སྐྱེ་རྒུ་འཇིག་རྟེན་
འདི་རྣམས་ལ་ཕུང་པོ་ཉིད་དུ་གྱུར་ཏེ་མིའི་འཇིག་རྟེན་མཐའ་དག་གྲགས་པས་ཁྱབ་པར་བྱས་ནས་
ཡོན་ཏན་དེ་རྣམས་ལྷ་རྣམས་སུ་མི་འགྲོ་བ་མ་ཡིན་ཏེ། དགག་པ་གཉིས་ཀྱི་ས་རྣམས་མ་གོ་བས་འགྲོ་
བ་ཁོ་ན་ཡིན་ཞིང༌། ཁྱོད་ལྷ་ཡུལ་དུ་ཡང་གྲགས་སོ་ཞེས་པའི་དོན་ནོ། །འདི་ནི་རྐང་བ་བཞི་ཀའི་
དབུས་ཀྱི་སྟོད་དང་སྨད་ན་སུ་རཱ་ཞེས་པ་ཡོད་པས་བར་གྱི་ཟུང་ལྡན་ཆོད་པའོ།།
གཉིས་པ་མཐའ་ན་ཡོད་པ་ནི། ཀྱེ་དམ་པའི་སྤྱོད་པ་ལ་བག་མེད་ཅིང་།སྤྱོད་ཚུལ་ངན་པ་ཞེས་
པ་དང་བཅས་པར་བོས་པ་སྟེ། ཁྱོད་ཀྱི་དགའ་མ་ཡིད་འོང་གང་ཡིན་ཞེས་པ་། གང་དང་ནི་འབྲེལ་
བས་སོ། །ཇི་ལྟ་བུས་ཞེ་ན། དགའ་བའི་དགའ་སྟོན་འཁྲིག་པའི་དགའ་བ་ཁྱད་པར་ཅན་ཕུལ་དུ་བྱུང་
བས་མྱོས་ཤིང་ཁེངས་པ་ཅན་གྱིས་། །དེ་འདྲ་དེའི་སྐབས་འདིར་ནི་འོད་ཟེར་དང་ལྡན་པའི་རྒྱན་སྐ་
རགས་ལ་སོགས་པ་རྣམས་བཟུང་བར་འོས་ཀྱི། ཁོ་བོས་མི་འོས་། བདག་ལ་མཛེས་ལྡན་ཉིད་དེ།
རྒྱན་རྣམས་འབྲས་བུ་དགོས་པ་འགའ་ཡང་སྟེ་ཅུང་ཟད་ཀྱང་མེད་། ང་རྒྱན་མི་འདོགས་པས་སོ། །དེ་ལྟ་
ཡིན་ཡང་ཁོ་བོ་ཁྱོད་ལ་ཞེ་སྡང་བས་དེ་ལྟ་བུའི་སྐབས་མེད་། །འདི་ནི་རྐང་བ་བཞི་ཀའི་མཐའ་ལ་མན་ཏ་
ཡ་ཞེས་པ་ཟུང་ལྡན་ཆོད་པ་གཟུགས་གཅིག་པ་ཡོད་པའོ །ཀྱེ་མགོན་པོ་ཇོ་བོ་ཁྱོད་ལྟ་བུའི་བདག་ཉིད་
ཆེན་པོས་འདུན་པ་གཞན་ལ་ཕྱག་འཚལ་བའི་རོ་བྲོ་བ་མི་མཁྱེན་ཅིང་གཞན་ལ་ཕྱག་མི་བྱེད་དེ། མཆོག་
ཡིན་ཕྱིར་རོ །དེ་ཡང་དམན་པ་འདུད་པའི་རོ་ཤེས་པ་ཉིད་དང་མཆོག་གིས་དབྱུག་དམ་པ་ཉིད་འདི་
དག་ནི་ངེས་པར་ཕན་ཚུན་འགལ་བས་སོ །གང་དམན་པ་དེ་རྣམས་ཇོ་བོ་ཁྱོད་ལ་མགོ་བོས་འདུད་
ཕྱག་འཚལ་བར་བྱེད་ཅིང་དམན་པ་དེ་རྣམས་ཁོ་ན་དམན་པའི་རོ་མྱང་བས་མཆོག་ཏུ་སྟེ་ཤིན་ཏུ་རྒྱུ་
139

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བར་བྱེད་དོ།།འདིར་རྐང་བ་བཞི་ཀའི་མཐའ་ལ་ན་ཏེ་ན་ཏེ་ཞེས་པ་ཟུང་ལྡན་ཆོད་ཅིང་མ་ཆོད་པ་ཡོད་པའོ །
གསུམ་པ་བར་མཐའ་ན་ཡོད་པ་ནི།རོལ་བ་དང་རྗེས་སུ་འབྲེལ་བའི་འཛུམ་པ་ཅུང་ཟད་
དགོད་པ་དཀར་བོས་དང༌། མི་རྩུབ་པར་བརྗོད་པའི་འཇམ་པོར་སྨྲ་བས་དང༌། འདོད་པའི་ཤུགས་
ཀྱིས་སྐྱོད་པའི་ཆུང་ངུའི་ལྟ་བ་མིག་ཟུང་དང༌། ལྕི་བས་འགྲོ་བ་དལ་བར་བགྲོད་པ་དང༌། རྣམ་པར་
རྒྱས་པ་དང༌།རྣམ་པར་སྒྱིང་བ་ཡན་ལག་འཁྱོག་པའི་ཛ་གྷ་ན། བུད་མེད་ཀྱི་སྐེད་པའི་མདུན་སྒྲོམ་
སྟོན་པས་ཏེ། ཡིད་སྲུབས་ཀྱི་མཚོན་ཆའི་རྣམ་པ་དེ་རྣམས་ཀྱིས་བརྗོད་པར་འདོད་པའི་མཛེས་མ་དེས་
བདག་ལ་བསྣུན་། གནད་ཕུག་པ་དེས་ན་བདག་ནི་འཚོ་བས་དམན་པ་སྲོག་དང་བྲལ་བར་གྱུར་ཏོ་
ཞེས་འདོད་པས་གཟིར་བ་འགའ་ཞིག་གིས་སྨྲེ་སྔགས་བྱས་པའོ །འདི་ནི་རྐང་བ་བཞི་པའི་བར་དང༌།
མཐའ་ན་ཧ་ན་ཞེས་པའི་ཟུང་ལྡན་ཆོད་པ་ཡོད་པའོ །དཔལ་ཞེས་སོགས་ཏེ། ལྷ་ཁྱབ་འཇུག་དེ་ཤེས་
པ་ཁྱད་པར་གྱི་གཞི་སྟེ། ཀྱེ་སྐྱེ་རྣམས་ཕྱག་མཛོད་ཅིག་ཅེས་པ་བྱ་བའི་ཚིག་། །ལྷ་དེའི་ཁྱད་པར་ནི
དཔལ་ཏེ། ལྷ་མོ་དཔལ་མོ་ལྡན་པ་ཡང་ཐམས་ཅད་ཀྱི་རང་བཞིན་ཡིན་པའི་ཕྱིར་གང་དུ་ཡང་གཞི་
གཅིག་ཏུ་མི་ཤོང་བ་སྟེ། ཁྱབ་བདག་ཅེས་པའི་དོན་ནོ། །ཡང་རྟེན་ལྡན་དེ་རྟག་ཏུ་གནས་ཤིང་རྗེས་སུ་
འགྲོ་བ་རྟོག་པ་དང་། ལྷ་གང་གིས་བདག་ཉིད་དེ།རང་བཞིན་སྣ་ཚོགས་ཀྱི་ངོ་བོ་ཉིད་ཀྱིས་ཕྱིར་བྷཱ་མཱ་
ནཾ་ཞེས་པ་མང་པོ་སྟེ།དེ་ཐོབ་པ་ཞེས་སྦྲེལ་ལོ།།ཡང་འཆི་མེད་ལྷའི་ལམ་ནམ་མཁའ་དང་མཉམ་པའི་
ཚད་ལྡན་ཏེ། ནམ་མཁའ་ལྟར་ཚད་མེད་པ་དང༌། ཡང་རབ་ཏུ་འདུད་ཅིང་གུས་པར་བྱེད་པའི་འགྲོ་ལ་
ཕན་འདོགས་པས་རྒྱས་པར་བྱེད་ལ་དེས་ན་འགྲོ་བས་མཆོད་པ་ཅན་ཏེ། ཡང་ཀུན་གྱི་རང་བཞིན་
ཡིན་པས་ཚད་མེད་པའི་མིང་ཅན་དང༌།ཡང་རབ་ཏུ་འདུད་ཅིང་གུས་པར་བྱེད་པའི་འགྲོ་བ་ལ་ཕན་
འདོགས་པས་རྒྱས་པར་བྱེད་ལ དེས་ན་འགྲོ་བས་མཆོད་པ་ཅན་ཏེ། ཡང་ཀུན་གྱི་རང་བཞིན་ཡིན་
པས་ཚད་མེད་པའི་མིང་ཅན་དང༌། ཡང་མཚུངས་པ་མེད་པར་མཐོ་བ་དང་ལྡན་པ་ཐུན་མོང་མ་ཡིན་
པའི་ཡོན་ཏན་ཅན་དང༌།བྷུ་མཱ་ན་ཞེས་པ་དེ་ཡང་ནས་འཇམ་ཞེས་པར་བསྒྱུར་ཏེ། ལྷ་མ་ཡིན་གྱི་
དབང་པོ་སྟོབས་ལྡན་བསླུས་ནས་འཆིང་བའི་དུས་སུ་ས་ཞིག་གོམས་ནས་འཇལ་བ་ཐོབ་པ་སྟེ། ཁྱད་
པར་དགུའོ །འདིར་རྐང་བ་བཞིའི་དབུས་དང་མཐའ་ན་མཱ་ན་མཱ་ན་ཞེས་ཟུང་ལྡན་གཟུགས་གཅིག་པ་
140

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
མཆོད་ཅིང་མ་ཆོད་པ་ཡོད་དོ། །
བཞི་པ་ཐོག་བར་ན་ཡོད་པ་ནི།བཅུད་རོ་མྱང་བ་ལ་ཞུགས་པའམ། འཁྱུད་དེ་ནུ་མའི་ཁུར་
གྱིས་ནོན་པའི་བྲང་གིས་སྦྱོར་བར་བྱེད་ཅིང་སྙིང་པོར་གྱུར་མཆོག་ཏུ་གྱུར་པའི་བཅུད་ཀྱང་འོ་མ་ཆེ་བ་སྟེ།
གསེར་རྒྱན་དུ་བྱས་པའམ། བུད་མེད་ཀྱི་ཡོན་ཏན་ནམ་གྲོང་ཁྱེར་ཕུན་སུམ་ཚོགས་པ་འཛིན་པ་ལ་བྱ་
བའི་བྱེ་བྲག་གཞན་སྒྲ་སྒྲོག་པ་དང༌། རྗེས་སུ་མཚུངས་པའི་དྲིལ་ཆུང་ལ་སོགས་པའི་སྒྲ་ཁྲོལ་ཁྲོལ་དང་
ལྡན་སྐེ་རགས་ཅན་མངོན་པར་འདོད་པའི་བུད་མེད་དཔེ་ནི་བཅུད་ལེན་མི་རྒས་པ་ལ་སོགས་པའི་
བདེ་བའི་སྦྱོར་བ་ཡང་འཁྲིག་པའི་བདེ་བ་ལ་ལྟོས་ནས་སྙིང་པོ་མེད་པ་སྟེ། ཆུང་བར་རིག་གོ། །འདི་
རྐང་བ་བཞི་ཀའི་ཐོག་མ་དང་བར་ན་བ་པཱ་ར་ཞེས་པ་སྐོར་བའི་ཟུང་ལྡན་གཟུགས་གཅིག་པ་ཆོད་པ་
ཡོད་པའོ །ཀྱེ་རྒྱལ་བ་མངོན་པར་མཐོ་བ་བརྟན་ཅིང་གནས་པ་སྟེ། མངོན་པར་མཐོ་བ་འཇིགས་པ་
མེད་པ་ཀྱེ་ཞེས་བོས་ཏེ། ཚུལ་ལེགས་པར་བརྟགས་ནས་བྱེད་པའམ། ཆོས་ནོར་ཐར་པ་སྟེ་སྡེ་གསུམ་
གྱི་ཐབས་དང༌། དེ་ལས་ཟློག་པ་ཚུལ་མ་ཡིན་པ་བསྟན་ཅིང་རྒྱུར་གྱུར་པའམ། བྱེད་པར་གྱུར་པ་
འདིས་ཚུལ་སྡེ་གསུམ་དང་རྗེས་སུ་འབྲེལ་བའི་སྒྲུབ་པ་མེད་པའི་སྐྱེས་བུ་དགེ་བ་མངོན་པར་འདོད་
པའི་འབྲས་བུ་ཐོབ་པར་བྱེད་པའི་ཐབས་མི་ཤེས་པའི་ཕྱིར་དེ་ལ་ལོང་བ་རྣམས་ཐུན་ཅིག་སྟེ་ཚུལ་ཐོབ་
པར་སྒྲུབས་ཤིག་པའོ །གཞན་ཡང་ཤེས་རབ་ཀྱི་སྟོབས་ལས་ཕན་པ་ཐོབ་པའི་ཕྱིར་གཞོན་པ་ཡོངས་
སུ་ཉོན་མོངས་པས་མི་འགྲོའི། རྒྱལ་བོ་བདེ་བར་གཤེགས་པའི་ཐེག་པ་ལུང་གིས་འགྲོ་བ་ཁྱོད་ཀྱིས་
སྐྱེ་བོ་གང་ཚུལ་ཕན་པ་ཐོབ་པའི་ཐབས་མ་ཐོབ་པ་རྣམས་ཚུལ་དེ་ཐོབ་པ་ལ་བརྟེན་པ་བསྐྱེད་མཛོད་
ཅིག །འདིར་རྐང་བ་དང་པོ་དང་གསུམ་པ་དག་ལ་དང་པོ་དང་མཐའི་ཟུང་ལྡན་ན་ཡཱ་ན་ཡཱ་ན་ཞེས་པ་
དང༌། གཉིས་པ་དང་བཞི་པ་དག་ལ་དང་པོ་དང་། བར་དུ་ན་ཡཱ་ན་ཡ་ཞེས་པའི་ཟུང་ལྡན་ཆོད་ཅིང་མ་
ཆོད་པ་ཡོད་། །
ལྔ་པ་ཐོག་མཐའ་ཡོད་པ་ནི། མཚུངས་པ་མེད་ཅིང་།ལྕི་བ་ཟློག་པར་དགའ་བའི་མཚོན་ཆ་
དང་ལྡན་པ་འཇིགས་སུ་རུང་བའི་གཡུལ་དུ་ས་སྐྱེས་ཞེས་བྱ་བའི་ལྷ་ཡང་ཡིན་གྱི་བྲེ་བྲག་གི་རྒྱལ་
མཚན་ལ་གནས་པའི་བྱ་མཁའ་ལྡིང་དཔའ་བོའི་སྒྲ་ཡིས་བྲོས་པའམ་འདར་བར་གྱུར་། །དེས་ན་ཉི་
141

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མ་བཞིན་དུ་དྲག་པོ་གཟི་བརྗིད་དང་ལྡན་པའི་འཕྲོག་བྱེད་ལྔ་ཁྱབ་འཇུག་འདིའི་མདུན་དུ་དགྲ་ས་
སྐྱེས་སམ། གཞན་ཡང་རུང་སྟེ།དེ་ནི་ལུག་དང་མཚུངས་པར་ཅི་ཡང་བྱེད་མི་ནུས་ཤིང་རིགས་པའམ་
ཤེས་པར་གྱིས་ཤིག་པའམ།དེ་ལྟར་ཁྱབ་འཇུག་ལ་དཔའ་བའི་ཡོན་ཏན་གྱིས་བསྟོད་པའོ། །འདིར་
རྐང་བ་བཞི་ཀའི་དང་པོ་དང༌། ཐ་མ་དག་ལ་ར་ཝེ་ཞེས་པའི་ཟུང་ལྡན་ཆོད་པ་ཡོད་ཅིང་། སྔ་མ་སྔ་མའི་
མཐའ་ལ་ཡོད་པ་དང་། ཕྱི་མ་ཕྱི་མ་འདིར་དང་པོ་ན་ཡོད་པ་དག་མ་ཆོད་པར་ཡང་འགྱུར་རོ །ཀྱེ་སྙིང་
རྗེའི་རང་བཞིན་ཅན་གྱི་གྲོགས་པོ་ཞེས་བོས་ཏེ། གཟུགས་བཟང་བས་སྐལ་ལྡན་མ་འདི་དང་འབྲལ་བ་
མེད་པར་འགྲོགས་པར་མཛོད་ཅིག་ཞེས་སྦྲེལ་ལོ །དགའ་མ་ཁྱད་པར་ཇི་ལྟ་བུ་ཞེ་ན།ཟད་ན་ཏ་།ཅུང་
ཟད་བྱེད་ལ་རྟེན་ཅིང་ཆའི་རང་བཞིན་ཟླ་བ་དང་གདུང་བར་བྱེད་པའི་ཕྱིར་ནད་དུ་གྱུར་པ་ཅན་མའོ།།སླར་
ཡང་ཁྱད་པར་ཇི་ལྟ་བུ་ཞེ་ན། མཛའ་བོ་དང་བྲལ་བ་དེས་ཡོངས་སུ་དོར་བ་ཉིད་ནད་ཡིན་ཞིང༌།དེས་
གཟིར་ཞེས་གནར་མའོ། །ཁྱད་པར་དེ་དག་རྒྱུ་ཅི་བྱས་ཞེ་ན། མཚན་མོས་བྱས་སོ །ཇི་ལྟར་བུས་ཞེ་ན།
སྙན་ངག་ཆེན་པོ་ཟླ་བའི་དབང་པོས། བདག་ནི་བག་མར་གནས་པ་ཡི། །བར་ན་གནས་པའི་མི་མཐུན་
ཕྱོགས། །མཚན་མོ་འདི་ནི་ཐུན་བརྒྱད་དང༌། །ལྡན་པ་ལྟ་བུར་ཡོང་མི་མཛད། །ཞེས་གསུངས་པ་དང་ཆ་
འདྲ་བར་བྲལ་བའི་དབང་ལས་གཉིད་མེད་པས་ན་ཚད་མེད་པའི་ཐུན་དང་ལྡན་པས་དང་།ཤིན་ཏུ་སྡུག་
བསྔལ་བའི་ཡིན་པའི་ཕྱིར། དཔལ་མེད་པ་དང་།ཚད་མེད་པ་དང་། བྲལ་བའི་ཉེན་དུས་མཐའ་མེད་
པའི་ཕྱིར། །མཐའ་བགྲོད་བྱ་བ་མ་ཡིན་པའི་ཁྱད་པར་དང་ལྡན་པས་སོ །འདིར་རྐང་བ་བཞི་པའི་དང་པོ་
དང་།མཐའ་ན་མཱ་ཡ་མཱ་ཡ་ཞེས་པ་མ་ཆོད་པའི་ཟུང་ལྡན་གཟུགས་གཅིག་པ་ཡོད་དོ།།
དྲུག་པ་གནས་གསུམ་ག་ན་ཡོད་པ་ནི། ཉེས་པར་སྤྱོད་པ་མེད་པ་ལས་དང་ཤེས་རབ་དང་
མཁས་པ་ལས་དོན་གྲུབ་པའི་ཕྱིར་ངལ་བ་མེད་ཅིང་།སྐྱོ་བ་ཉམས་སུ་མ་མྱོང་བ་ཁྱོད་ཀྱི་བློ་ལ་འདོད་
ཆགས་དང༌། ཞེ་སྡང་ལ་སོགས་པའི་མི་ཉམས་པ་མེད་པས་མཉམ་པ་ཉིད་ཡིན་གྱི།ཟློག་པ་མ་རུངས་པ་
ཉིད་མ་ཡིན་ཞེས་ཏེ།ཇི་ལྟ་བུའི་མཉམ་པ་ཉིད་ཅེ་ན།བླ་མེད་དམ།བླ་མ་།གཙོ་བོར་གྱུར་པའི་རྗེས་སུ་
མི་མཐུན་པ་ངན་པ་ཉིད་དུ་འགྲོ་བ་མ་ཡིན་པ་དང་། གདུང་བ་དཀའ་བའི་ལས་མེད་པ་ཉིད་ཀྱིས་ཐོང་བ་
དང་།ཤིན་མཆོག་ཏུ་གྱུར་པ་རྣམས་ཀྱི་རྗེས་སུ་མཐུན་པ་ཉིད་དང༌།དགའ་མེད་དཀའ་ཐུབ་པ་འདོད་
142

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
པ་སྐལ་ཆགས་མེད་པ་རྣམས་ཀྱི་བཞེད་པ་མཆོག་ལས་རྒྱལ་ཏེ། དེ་དང་མཚུངས་པ་སྟེ། ཁྱད་པར་
བཞི་དང་ལྡན་པའོ །འདི་རྐང་བ་བཞི་ཀའི་དང་པོ་དང༌། བར་དང་ཐ་མར་ཟུང་ལྡན་གཟུགས་གཅིག་
པ་མ་ཧཱ་ཞེས་པ་ཡོད་ཅིང༌།སྔར་བཤད་པ་ལྟར་མཆོད་པར་ཡང་འགྱུར་རོ། །དུས་ཀྱི་དུས་ནི་དུས་ཆེན་
པོ་སྟེ། དབང་ཕྱུག་ཡིན་ལ་དེའི་མགྲིན་པ་ནག་པོ་ཉིད་དང་། ངོ་ནག་ནི་གདོང་ངམ། སྒོ་ནག་པོ་ནི་བ་
གླང་གི་རྔ་མ་སྟེ། དེ་རྣམས་ཀྱི་ནག་པོ་ཉིད་འཛིན་ཞིང༌། སྙན་པར་སྒྲོག་པ་རྨ་བྱའི་སྒྲོག་བྱེད་སྒྲ་དང་
ལྡན་པའི་ངེས་སུ་འབྱུང་བའི་བུང་བའི་ཚོགས་དང་འདྲ་བའི་སྤྲིན་ནག་པོ་ལྟར་ནག་པ་ཀྱེ་ཞེས་པ་དང༌།
རྟག་པའི་ཕྱིར་དུས་གཤིན་རྗེ་ཡིས་གཟུང་བྱ་མིན་ཞིང་དབྱར་ལ་སོགས་པའི་ཆ་ཟླ་ཕྱེད་ལ་སོགས་པའི་
གཙོ་བོ་ཁྱབ་བདག་རྟག་པ་ཀྱེ་ཞེས་པ་ལྷ་ཁྱབ་འཇུག་ལ་བོས་པ་སྟེ་ཆུ་འཛིན་སྤྲིན་རྣམས་ཀྱིས་མཛེས་
པ་དང་། རོལ་བ་རྒྱ་མཚོར་ཁྱོད་དང་བྲལ་བས་དཀའ་བས་འཚོ་བའི་བུད་མེད་དཔའ་མོ་ལན་བུའི་
ཕྲེང་བས་མགོ་བོ་ནག་པོ་ཅན་མ་བསྟེན་ཅིག་སྟེ། འགྲོགས་པའི་བདེ་བ་རྗེས་སུ་བཟུང་བར་མཛོད། །
ཅེས་ལྷ་རྣམས་ཀྱིས་མ་དྷུའི་བུ་ལ་རྟོག་པར་བྱེད་པས་སོ། །འདིར་རྐང་བ་བཞི་ཀའི་དང་པོ་དང༌། བར་
དང་མཐའ་ན།ཀཱ་ལ་ཀཱ་ལ་ཞེས་པའི་ཟུང་ལྡན་མ་ཆོད་ཅིང་ཆོད་པའོ། །
གསུམ་པ་མཐའ་ཐོག་སྦྱར་བའི་ཟུང་ལྡན་གྱི་རྐང་བ་གཉིས་ཀ་དག་གི་སྟེ། དང་པོ་དང༌།
གཉིས་པ་དག་གི་དང་། གཉིས་པ་དང་གསུམ་པ་དག་གི་དང༌། གསུམ་པ་དང༌། བཞི་པ་དག་གི་
གག་དང་།
མཐའ་དང༌། ཐོག་མ་དག་སྦྱར་ཞིང་སྐོར་བའི་ཟུང་ལྡན་གྱི་གནས་སྐབས་འདི་བརྗོད་མ་ཐག་པའི་
ཚིགས་སུ་བཅད་པ་བཞིའི་ཁོངས་སུ་འདུས་ཤིང་ཞར་ལ་བཤད་མོད། རང་དབང་ཉིད་ཀྱིས་ཏེ་རྐྱང་བ་
ཐ་དད་པར་སྐབས་འདིར་བཤད་ཅིང་། དཔེར་བརྗོད་པར་བྱའོ། །དེ་ནི་སྦྲང་རྩི་འཐུང་བས་སམ་
དགའ་བའི་བྱེ་བྲག་གིས་མྱོས་པས་ཆགས་པ་འཁྲིག་པའི་འདོད་པའི་བར་གནས་ཏེ། སྦྱོར་བ་དང་
རྗེས་སུ་མཐུན་པའི་གནས་སྐབས་སུ་གྱུར་ཀྱང་བརྗོད་པར་འདོད་པའི་བུད་མེད་དེས་བདག་ཉིད་སྐྱེས་
པ་གཞན་དང་མ་སྦྱར་ཏེ་མ་འགྲོགས་པར་བདག་གི་སྡིག་པ་ཡུལ་གཞན་དུ་འཁྱམས་པ་ལ་སོགས་
པའི་སྐྱོན་གྱིས་ཁྲོ་བ་ཅན། མྱ་ངན་གྱི་རོ་དང་སྦྱར་ཏེ་ཁོ་བོ་དང་བྲལ་ལས་ལུས་མེད་འདོད་པས་
གདུངས་པ་གཟིར་བར་གྱུར་ཀྱང་མ་སྦྱར་བ་བདག་འདི་ཉེད་དུ་ཆེ་བར་གདུང་བའི་ཆེད་དུ་མ་བསྡད་དེ་
143

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཉམས་པར་གྱུར་ཏོ། །འདིར་རྐང་བ་དང་པོའི་མཐར་དང༌། གཉིས་པའི་ཐོག་མར་མ་དེ་ན་པཱ་ཞེས་པ་
དང་། གཉིས་པའི་མཐའ་དང་གསུམ་པའི་དང་པོར་ན་ཡོ་ཛ་ཏཱ་ཞེས་པ་དང༌། གསུམ་པའི་མཐའ་དང་
བཞི་པའི་དང་པོར་ག་ཏཱ་ཞེས་པ་སྐོར་བས་ཐོག་མཐའ་སྦྱར་བའི་ཟུང་ལྡན་ནི། བཞི་པ་ཀུན་ཏུ་ཟུང་
ལྡན་ལ་གསུམ། རྐང་བ་བཟླས་པ།ཚིགས་བཅད་བཟླས་པ། ཟུང་ལྡན་ཆེན་པོའོ །དང་པོ་ལ་
གཉིས།སྤྱིར་བསྟན།སོ་སོར་བཤད་པའོ །དང་པོ་ནི་ཚིགས་སུ་བཅད་པའི་ཕྱིར་ཏེ།རྐང་བ་གཉིས་
བཟླས་ཏེ། ཡང་བརྗོད་པ་ནི་ཡང་དག་སྦྱར་བ་ཞེས་བྱ་བའི་ཟུང་ལྡན་ཡིན་ཞིང་། ཡང་དག་སྦྱར་བ་དེ་
ལ་དབྱེ་བ་དང་པོ་གསུམ་པར་བཟླས་ཤིང༌། གཉིས་པ་བཞི་པར་བཟླས་ཤིང་ཕྱི་མ་གཉིས་བཟླས་པ་
དང༌། དང་པོ་དང་ཐ་མ་བཟླས་ཤིང་བར་མ་གཉིས་བཟླས་པ་སྟེ གསུམ་དུ་འདོད་། །རྐང་བ་
ཚིགས་བཅད་ཀྱི་བཞི་ཆ་བཟླས་པའི་དུ་མ་མང་པོའི་བདག་ཉིད་ཡོད་དེ།ཡང་དག་སྦྱར་བ་དང༌། རྐང་
བ་བཟླས་པ་དེ་དཔེར་བརྗོད་ཀྱིས་གསལ་བར་བྱའོ།།
གཉིས་པ་ལ་གཉིས། ལན་གཅིག་བཟླས་པའི་བྱེ་བྲག་ཡང་དག་སྦྱར་བ་དང༌། དེ་ལས་
གཞན་པའི་རྐང་བ་སྐོར་བའོ །དང་པོ་ནི། ཀྱེ་མི་གུས་ན་ཉེས་པ་ལྷུར་ལེན་མ་ཞེས་བོས་ཏེ། སྐྱེས་བུ་
གང་ཞིག་ཁང་བ་རབ་མཆོག་ཏུ་ཡངས་ཏེ་ཆེ་བ་དུས་གཞན་དུ་རྗེས་སུ་འཇུག་པ་ཁྱོད་ཀྱིས་སྤང་བར་བྱ་
བ་བློ་ཡིས་བཟུང་བའི་སྐྱེས་བུ་དེ་ནང་གི་དེ་ཁོ་ན་ཉིད་སྙིང་སྟོབས་ཤིན་ཏུ་བརྟན་པ་རྣམ་པར་མི་འགྱུར་
བྱས་ནས།ཕྱིའི་དེ་ཁོ་ན་ཉིད་དུ་ན་མཆོག་ཏུ་འབད་པས་ཡིད་བརྟན་པར་བྱ་བའམ། འདུན་པར་བྱའོ །
འདིར་རྐང་བ་དང་པོ་དང་། གསུམ་པ་ལ་ནཱ་སྦྲེ་ཡཿ པ་ཏྲ་ཡཱ་ཝར་ཛཿ ཞེས་པ་དང༌། གཉིས་པ་དང༌།
བཞི་པ་ལ་པ་ར་མཱ་པ་ཏ་མཱ་ན་ཡ་ཞེས་པ་ཡོད་། །རྒྱལ་བོ་ཁྱོད་ཀྱི་གཡུལ་ལ་བགྲོད་པ་ཁྱབ་བདག་
ཉིད་ཀྱི་གཟི་བྱིན་ཏེ་གདུང་བར་བྱེད་པས་ཞེས་པ་ལ་སོགས་པ་སྟེ བཅོམ་པ་ནི་དགྲ་བོ་རྣམས་སོ །
ཀྱེ་མ་ནི་མི་བཟད་པའམ།སྐྱེ་བ་ལ་སྟེ།ཞིག་པ་ནི།ཁྱོད་ཀྱིས་གཡུལ་དུ་བསད་དོ་ཞེས་པའི་དོན་ནོ། །
བྱས་ནི། བྱ་རོག་ལ་སོགས་པས་། །འདིར་རྐང་བ་དང་པོའི་ན་རཱ་ཇི་ཏཱ། མཱ་ན་ན་ཡ་ས་མེ་ཏྱ། ཞེས་
པ་ཉིད་གཉིས་པར་བཟླས་ཤིང་བི་ནཱ་ཏཱ་བེེ་བྷ་ཝཏཱ་པ་ནེ་ན་ཞེས་པ་གསུམ་པ་ཉིད་བཞི་པར་བཟླས་
པའོ། །སྒྲ་ཡིས་དེ་རང་གི་སྐད་འདོན་པས་སྤྲིན་བགྲོད་པ་དབྱར་གྱི་དུས་བྱུང་བ་ལ་དགའ་བར་གྱུར་
144

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
པའི་རྨ་བྱའི་ཚོགས་རྣམས་དབྱར་གྱི་དུས་སུ་གཟེངས་མཐོ་བས་མཛེས་པ་ཉིད་དུ་གྱུར་ཅིང་སྤྲིན་དང་
ལྷན་ཅིག་འབྱུང་བའི་རླུང་གི་ཚོགས་སྟུག་པོ་མང་པོ་ལྷན་ཅིག་འོང་བ་དང་ཆུར་སྒྲོག་ངང་བའི་ཚོགས་
རྣམས་ཀྱང་དེའི་དུས་སུ་མི་དགའ་བས་སྒྲ་སྐད་འདོན་པ་དང་བྲལ་བར་གྱུར་།འདིར་རྐང་བ་དང་
པོའི་ཀཱ་ལ་པི་ནཱཾ་ཙཱ་རུ་ཏ་ཡོ་བ་ཡན་ཏི་ཞེས་པ་བཞི་པར་བསྐོར་ཞིང་། གཉིས་པའི་བྲིན་དཱ་ནི་ལ་ས་དྷ་
གྷ་ནཱ་ག་མཱཾ་ནཱཾ། ཞེས་པ་གསུམ་པར་བཟླས་པའོ །གཉིས་པ་དེ། ལས་གཞན་པའི་རྐང་བ་བཟླས་པ་
ནི་བཞི། ལན་གཅིག་བཟླས་པ།ལན་གཉིས་སྐོར་བ། ལན་གསུམ་བཟླས་པ།དོན་བསྡུ་བའོ། །དང་
པོ་ལ་མི་འདྲ་བ་དྲུག་སྟེ་འཚོ་བའི་དབང་ཕྱུག །མཛའ་བོ་འདུད་ཅིང་གུས་པར་བྱེད་པའི་བྲལ་བ་ཁོ་
མོས་མ་འཁྱུད་དོ་ཞེས་སྦྲེལ་ལོ །ཁོ་མོ་ཇི་ལྟ་བུས་ཞེ་ན། དམན་ཏེ་བླུན་ཞིང་ཁེངས་པ་བསྒྲུབས་པས་
དེའི་བདག་ཉིད་དུ་གྱུར་པ་བརྩེ་བ་སྙིང་རྗེ་སྤངས་པའི་ཡིད་ཀྱིས་བདག་ཉིད་ཅན་མས་སོ། །འཁྱུད་ན་
ཚུལ་ཇི་ལྟ་བུ་ཞེ་ན། འོ་མ་འཛིན་པ་ནུ་མ་གཉིས་བྲང་ལ་གཏད་ཅིང་ངོ་། །དེ་ལྟར་བུད་མེད་འགའ་
ཞིག་གི་རྗེས་སུ་འགྱོད་དོ། །འདིར་ན་མན་ད་ཡ་ཝ་ར་ཛི་ཏ་མ་ན་དཱད་མ་ཡ་ཞེས་པ་རྐང་བ་དང་པོ་ཉིད་
གཉིས་པར་བཟླས་པ་སྟེ། ཕྱི་མ་གཉིས་ནི་གང་བདེ་བར་བྱས་པའོ །ལྷ་རྣམས་ཀྱིས་འདུན་པ་འཁོར་
གྱི་དཀྱིལ་འཁོར་དབང་པོས་ཚར་བཅད་པས་སྟོབས་ཞེས་བྱ་བའི་ལྷ་མ་ཡིན་མེད་ཅིང་ཁྱབ་བདག་
བརྒྱ་བྱིན་གནས་འདུན་པར་ཁྱོད་ཀྱི་ཡོན་ཏན་པདྨའི་རྩ་བ་ལྟར་དཀར་ཞིང་དྲི་མ་མེད་པས་འཛེགས་ཏེ་
གྲགས་པར་ཁྱབ་ཞེས་པའི་དོན་ནོ། །དེ་ནི་སྟེ། གྲོང་ཁྱེར་བཟང་པོ་འབྱོར་པས་མཛེས་པ་རྣམས་ཀྱི་
ཕུན་སུམ་ཚོགས་པ་མངོན་པར་མཐོ་བའི་བདེ་བ་རྣམས་སྤྱོད་དེ། ཉམས་སུ་མྱོང་བར་བྱེད་ཅེས་
སྦྲེལ་ལོ། །ཅི་བྱེད་ཅེས་ཞེ་ན། རྒྱན་སྣ་ཚོགས་ཀྱིས་བརྒྱན་པའི་བུད་མེད་མཛེས་མ་རྣམས་དང་དགའ་
བས་རྩེ་བར་བྱེད་ཅིང་ངོ་།།དེ་ལྟར་བྱ་བ་བྱས་པའི་འདོད་པ་ལ་ལོངས་སྤྱོད་བསྟན་།།འདིར་རྐང་བ་
དང་པོའི། སཾ་བྷ་བྷཱ་སུ་རཱ་ཎཱ་མ་བ་ལཱ་བི་བྷུ་ཥི་ཏཱ། ཞེས་པ་ཉིད་གསུམ་པར་བཟླས་པ་། གཞན་
གཉིས་ནི། གང་བདེ་བར་བྱས་པའོ། །བུད་མེད་རྣམས་ཀྱིས་སྙན་པར་སྨྲ་བ་དང་། ལུས་ཀྱི་སྒེག་པ་
དུད་པ་དང༌། ནུ་མ་གཉིས་ཀྱིས་དབང་པོ་དུལ་བ་ཁྱོད་ལས་གཞན་པ་སུ་ཞིག་མི་བཅོམ་སྟེ། ཁྱོད་མ་
གཏོགས་པ་ཐམས་ཅད་མངོན་པར་འདོད་པ་ལ་སོགས་པ་འདོད་པའི་གནས་སྐབས་ཀྱི་རིམ་པས་
145

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཅོམ་ཞིང་སྐབས་བཅུ་པར་བྱས་སོ །གང་གི་དེ་ལྟར་ཡིན་པ་དེའི་ཕྱིར་འབྱུང་པོ་སྐྱེས་བུ་ལུས་དང་
ལྡན་པ་སྐྱོན་གྱི་རྟོགས་པ་ལས་གྲོལ་བ་ཁྱོད་ལ་སོགས་ཏེ་ཁྱོད་ལྟ་བུ་བགྲང་བ་ལས་སོར་མོ་མིང་མེད་
ཉེ་བར་འགྲོ་བ་གཉིས་པར་བགྲང་བྱ་མ་ཡིན་གྱི་ཁྱོད་ལྟ་བུ་ཡོན་ཏན་ཅན་ནི་དང་པོར་མཐེ་ཆུང་གི་
བགྲང་བྱ་སྟེ། ཁྱོད་ལས་ལྷག་པ་མེད་དོ། །ཞེས་པའི་དོན་། །འདིར་རྐང་བ་དང་པོ་ཀ་ལཾ་ཀ་མུ་ཀྟ་ནུ་
མ་དྷྱ་ནཱ་མ་ཀ་ཞེས་པ་ཉིད་བཞི་པར་བཟླས་པ་སྟེ། གཞན་གཉིས་ནི་གང་བདེ་བར་བྱས་པའོ། །ཀྱེ་
ཁྱབ་འཇུག་ལྟ་བུ་ཞེས་རྒྱལ་བོ་འགའ་ཞིག་ལ་བོས་ཏེ། ཁྱོད་ཀྱི་དམག་དཔུང་ཞེས་པ་ལ་སོགས་པ་སྟེ།
གྲགས་པ་ནི་ཁྱོད་རྒྱལ་བོའོ །བྱེད་པ་བོར་གྱུར་པ་ཁྱོད་ཀྱི་དགྲ་རྣམས་ཀྱི་རིགས་ནི་མཚོན་ཆ་བརྒྱ་
བསྣུན་པས་ལུས་དང་སེམས་བྲལ་ཞིང་གཟི་བརྗིད་མེད་པ། རྒྱགས་པའམ། དྲེགས་པ་ཉམས་པར་
བྱེད་དོ །ཞེས་རྒྱལ་བོ་ཞིག་གིས་དཔུང་ལ་བསྔགས་པའོ །འདིར་རྐང་བ་གཉིས་པ་སྟེ་པ་མ་དཾ་
ཤི་ཏཱ་ཡུ་དྷཱ་ཞེས་པ་ཉིད་གསུམ་པར་བཟླས་པ་སྟེ།གཞན་གཉིས་ནི་ཇི་ལྟར་བདེ་བར་བྱས་པའོ །དྲན་
པ་དང་ལྡན་པ་བདག་ལས་ཕན་པའི་ཚིག་གཙོ་བོར་གྱུར་པ་གཅིག་ཉན་ཞིང་བཟུང་བར་མཛོད་ཅིག །
རྒྱལ་བོ་ཁྱོད་ཀྱི་ལག་པ་དཔལ་། ཕུན་སུམ་ཚོགས་པར་གྱུར་པ་དང་ལག་འགྲོ་ཀླུའི་རྒྱལ་བོ་ལྷག་མ་
གཉིས་ལྷན་ཅིག་པས་ས་གཞིའི་དཀྱིལ་འཁོར་རྣམ་པར་འཛིན་གྱི། ཁྱོད་གཅིག་པུས་མ་ཡིན་པ་དེའི
ཕྱིར་ཁྱོད་རང་གི་ལག་པ་ས་གཞི་འཛིན་པར་རིག་ནས་ལག་པས་ས་གཞི་ཆེན་པོ་འདི་འཛིན་ནོ། །
ཞེས་པའི་རྒྱགས་པ་ང་རྒྱལ་རྒྱས་པར་ཡོང་བྱེད་དེ་དུལ་བའི་རྒྱན་གྱིས་བརྒྱན་པ་ཤིན་ཏུ་མཛེས་པར་
འགྱུར་། །བདག་གི་ཚིག་ཡོན་ཏན་དུ་མས་བརྒྱན་པ་འདི་བཟུང་བར་འོས་སོ་ཞེས་པའོ །འདིར་
རྐང་བ་གཉིས་པ་བྷུ་ཛ་ངག་ར་ཏོ་མ་དོ་ཉྩི་ཏཾ་ཞེས་པ་ཉིད་བཞི་པར་བཟླས་པའོ །ཀྱེ་པདྨའི་མིག་
ཅན་མོ་རོ་འདོད་པའི་ཟས་མེད་མ་ཞེས་བོས་ཏེ། འདོད་པ་ཁོ་ན་གདུང་བར་བྱེད་པའི་ཕྱིར་མིན་ཏེ།དེ་
ཁེངས་པ་མཛའ་བོ་དང་འགྲོགས་པ་དང་འགལ་བའི་ང་རྒྱལ་གྱིས་སྒྲུབ་པ་འཕེལ་བ་གང་ཞིག་སྐད་
ཅིག་དང་མཉམ་པ་སྟེ་སྐད་ཅིག་ཙམ་གྱིས་རྒྱས་པ་ཆེས་ཆེར་གྱུར་པ་དེས་ཁྱོད་ཀྱི་བདེ་བ་འགྲོགས་པ་
ལས་འབྱུང་བ་དེ་ཀུན་ནས་དེ་རྣམ་པ་ཐམས་ཅད་དུ་ཉམས་པར་ཅིས་མི་བྱེད་དེ། བྱེད་པ་ཁོ་ན་ཡིན་
པས་མཛའ་བོ་དང་འགྲོགས་ཤིག །སྲེད་པ་འདིས་ཅི་བྱ་འདིར་ས་མནྟ་ཏ་སྟ་མ་ར་སེ་ཀྵེ་ཎེ་ན་ཞེས་པ་
146

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
རྐང་བ་གསུམ་པ་བཞི་པར་ཡང་བཟླས་པའོ། །
གཉིས་པ་ལན་གཉིས་བཟླས་པ་ལ་མི་འདྲ་བ་གསུམ་སྟེ། ཀྱེ་མ་དུད་པ་སྟེ། ཤིན་ཏུ་ལྷག་
ཕྱིར་གནན་ལ་འདུད་པ་སྤངས་པ་ཞེས་བོས་ནས་མཐུའམ་གཟི་བརྗིད་ཀྱི་རྒྱུ་ལས་ཡོན་ཏན་ལྷག་པའི་
ཕྱིར། མཐུ་ནུས་པ་དང་ལྡན་པ་རིན་ཆེན་མང་བརྒྱ་བྱིན་འདུད་པར་བྱེད་དེ། བརྒྱ་བྱིན་ལས་རྒྱལ་ཞིང་
དེ་དང་མཚུངས་པ་ཞེས་ཀྱང་པོས་པའོ། །དེའི་ཕྱིར་ཡོན་ཏན་ལྷག་པ་ཅན་ཁྱོད་འཇིག་རྟེན་གྱི་བདག་
པོར་གྱུར་པ་ན་བཏུང་བའི་བྱེ་བྲག་བཅོས་པའི་ཆད་ས་ཝ་སྱ་ཞེས་པ་ཉིད་གཉིས་པ་དང༌། གསུམ་པ་
ལ་ཡང་བཟླས་པའོ། །ཁྱོད་ཀྱི་གསུང་གི་གླང་པོ་གཞན་དང་གཞན་ཤིན་ཏུ་མང་པོ་རྒྱུད་པ་ཤུགས་དང་
ལྡན་ཞིང༌། སྒྲ་ཆེར་སྒྲོག་པ་རྣམས་ཀྱིས་ཐང་ལས་རྡུལ་འཚུབ་ཆེན་པོ་བསྒྲུབས་ནས་ནམ་མཁའ་བར་
སྣང་འགོག་པར་བྱེད་ཅིང་དགྲ་བོའི་གཡུལ་གྱི་སྟོབས་ཟློག་ཅིང་ཟིལ་གྱིས་གནོན་པ་ཁྱོད་གཞན་དགྲ་
བོ་ལ་གཞོམ་པའི་ཆེད་དུ་རྒྱུག་པར་བྱེད་དོ། །ཞེས་རྒྱལ་བོ་ཞིག་གི་གཡུལ་ལ་བསྟོད་། །འདིར་རྐང
བ་དང་བ་རཾ་སཱ་རཾ་ཡ་བཱ་ལ་བཱ་ར་ཎ་ནཱཾ། ཞེས་པ་ཉིད་གསུམ་པ་དང་བཞི་པ་ལ་བཟླས་པའོ །ཇི་ལྟར་
བདག་ཉིད་བསླུ་བ་དེ་ལྟར་གཞན་ཡང་བསླུ་བས་མི་མཉམ་པ་ཡིན་ལ། ཕན་པ་ལེགས་པའི་ཆོས་མེད་
པ་ཡང་ཡིན་པ་རྣམས་ཀྱི་ཚིག་རྣམས་ཀྱི་ཚིག་རྣམ་པ་གཞན་དུ་བརྗོད་ནས་རྣམ་པ་གཞན་དུ་བྱེད་པས་
ན་ལོག་པར་གྱུར་པ་སྒྲུབ་པར་བྱེད་པ། མི་མཉམ་པ་སྟེ་ཆེན་པོར་གྱུར་པའི་སྦྲུལ་གྱི་བགྲོད་པ་དང་
མཚུངས་པར་འཁྱོག་པ་ཉིད་ལ་སོགས་པ་ཅན་ཏེ། ཁྱད་པར་བཞི་དང་ལྡན་པ་ཁྱོད་ལྟ་བུ་ལ་མི་དད་དེ།
ཡིད་མི་ཆེས་། །ཞེས་འགའ་ཞིག་གིས་ཤུགས་དང་ལྡན་པར་སྤངས་སོ། །འདིར་བྷ་ཝིདཱ་དྷ་ནཱ་མ་ས་
མ་ཧི་ཏཱ་ནཱཾ། ཞེས་པའི་རྐང་བ་གཉིས་པ་ཉིད་གསུམ་པ་དང༌། བཞི་པ།བཟླས་པའོ། །འདིར་རྐང་བ་
དང་པོ་ཉིད་གཉིས་པ་དང་།བཞི་པར་བཟླས་པའི་དཔེར་བརྗོད་མི་མཛད་པར་སྣང་། །
གསུམ་པ་ལན་གསུམ་བཟླས་པ་ནི། ཀྱེ་དགྲ་བོ་མི་ཕན་པ་བྱེད་པའི་མཛེས་པ་ཉམས་པར་
བྱས་པ་ཞེས་དང༌།ཀྱེ་རྒྱལ་བོ་རྣམས་ཀྱི་སྡེ་ཡིས་ཀུན་བཏུང་བ་ཞེས་དང༌། ཀྱེ་དབུ་ན་དབང་ཕྱུག་གི་
ཆུང་མས་ཕན་ཞིང༌། དཔལ་མེད་པ་མིན་ཏེ་དཔལ་ཡོད་པའི་ཟླ་བ་ཅན་ལྷ་དབང་ཕྱུག་ཆེན་པོ་དེའི་སྡེ་
སྟེ་མགོན་དུ་ལྡན་པ་ཞེས་དང༌།ཀྱེ་གཞན་མི་འདུད་པ་ཞེས་དང༌། ཀྱེ་སྡུག་བསྔལ་གྱི་རྣམ་འགྱུར་སྐྱོན་
147

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དང་ལྡན་པ་མིན་པ་སྙིང་སྟོབས་ཅན་ཞེས་དང་། ཀྱེ་རྗེ་བོ་ཞེས་པ་རྣམས་བོས་པ་སྟེ།སྐྱེས་བུ་མཆོག་ཏུ་
གྱུར་པ་མཆོག་པ་ཐོབ་པར་གྱུར་པ་གོ་ཆ་གྱོན་པ་ཁྱོད་མི་མཛེས་པའི་མི་གསལ་བ་མིན་གྱི་ཤིན་ཏུ་
གསལ་ཏེ་ཡོན་ཏན་དུ་མ་དང་ལྡན་པས་སོ། །ཞེས་པ་རྒྱལ་བོ་འགའ་ཞིག་ལ་བསྟོད་པའོ །འདིར་
པནཱ་ཧི་མཱ་ན་མ་རཱ་ཛ་སེ་ན་ཞེས་པ་རྐང་བ་དང་པོ་ཉིད་ཕྱི་མ་གསུམ་ལ་བཟླས་པ་སྟེ། དེ་ཉིད་ལན་
བཞི་པརྗོད་པས་ཚིགས་བཅད་འགྲུབ་པའོ །བཞི་པ་དོན་བསྡུ་བ་ནི།དེ་ལྟར་ཞེས་པ་སྟེ། བསྟན་པ་ནི།
དཔེར་བརྗོད་ཟིན་པའོ །གཉིས་པ་ཚིགས་བཅད་བཟླས་པ་ནི།ཚིག་འདྲ་བ་གཉིས་བརྗོད་བྱའི་དོན་
ཐ་དད་པ་དང་ལྡན་པས་སྦྱར་བའི་རྒྱན་དུ་གྱུར་པ་ནི་ཚིགས་བཅད་བཟླས་པའོ་ཞེས་མཚན་ཉིད་བརྗོད་
ནས་དེ་དཔེར་བརྗོད་ན་སྔར་སྦྱར་བའི་རྒྱན་གྱི་སྐབས་སུ་རྒྱུ་སྐར་ལམ་ལ་རབ་གནས་པ།ཞེས་སོགས་
དང༌།རྒྱལ་རིགས་ལམ་ན་མི་གནས་པ།ཞེས་སོགས་ཀྱང་ཡིན་ཞིང༌། འདི་ནི་ན་ཡ་ན་དྷ་ཝ་ཏ་པྲྀཏ་
ཏོ་པ་ཙ་ཏ་བ་ཧུ་། སྭ་མི་ཏྲོད་དྷ་རི་ཎ་པྲྀ་ཐཱི་ཡ་མ་ཏུ་ལ་ཤྲི་ཏཱ། ཞེས་པ་ཤོ་ལོ་ཀ་གཅིག་ལ་བི་ན་ཡ་ཀྵེན
ཞེས་པ་རྣམ་འདྲེན་དང༌བྷ་བ་ཏཱ་ཞེས་པ་ཁྱོད་ཀྱིས་དང༌། བྲྀ་ཏ་ཞེས་པ་ཟླུམ་པ་དང༌། ཨུ་པ་ཙི་ཏ་
རྒྱས་པ་དང༌།བ་ན་ཞེས་པ་རབ་ཏུ་དང༌།སུ་ཞེས་པ་རབ་ཏུ་དང༌། ཨ་མི་ཏྲ་གྲོགས་མིན་དང༌།ཨུད་
དྡྷ་རི་ན་འཇོམས་པ་དང༌། ཨ་བྷི་ཏཱ་འཇིགས་པ་མེད་པ་དང་། པྲྀ་ཐཱི་པ་གཞི་དང་། ཨི་ཡཾ་ཞེས་པ་དང༌།
ཨ་རུ་ལཱ་ཞེས་པ་མཚུངས་མེད་དང༌། ཨཱ་ཏཱ་བརྟེན་པར་བསྒྱུར་ན་ཟླུམ་པ་ལ་སོགས་པའི་ཚིགས་
བཅད་གཅིག་སྟེ། གྲོགས་མིན་ནི་དགྲ་བོ་རྣམ་འདྲེན་ནི་རྒྱལ་བོའོ། །མཚུངས་མེད་ནི་དགྲ་བཟླས་
ཟིལ་གྱིས་མི་ནོན་པའོ །ས་གཞི་ཡིས་ནི་རྒྱལ་སྲིད་མཚོན་པར་བྱེད་དོ། །ཡང་སཾསྐྲྀཏ་དེ་ཉིད་ལ་བི་
ཞེས་པ་བྲལ་བ་དང༌། ན་ཡ་ཀ་འདྲེན་པ་དང༌། བྷ་ཝ་ཏ་ཞེས་པ་གྱུར་པ་དང༌། བྲྀ་ཏྟ་ཞེས་པ་ཡང་གྱུར་
པ་དང་། ཨུ་པ་ཉེ་པ་དང༌། ཙིཏྟ་ཞེས་པ་བསྲེག་ཁང་དང༌། བྷ་ཧུ་ཞེས་པ་ལག་པ་དང༌། སྭ་མི་ཏྲ་ཞེས་
པ་རང་གྲོགས་དང་། ཨུད་དྷཱ་ཞེས་པ་བཏང་བ་དང་། ཨ་རི་ཎཱ་ཞེས་པ་དགྲ་བོ་དང༌། ཨ་བྷ་ཏཱ་ཞེས་པ་
མངོན་པར་ཕྱོགས་པ་དང་། པྲྀ་ཐཱི་ཞེས་པ་དང་། ཨི་ཡཾ་ཞེས་པ་འདི་དང་། ཨཱ་ཏ་བརྟེན་པར་བསྒྱུར་ན།
འདྲེན་པ་དང་ཞེས་པ་ལ་སོགས་པ་ཚིགས་བཅད་གཉིས་པ་སྟེ་ཁྱོད་ཀྱི་མི་མཐུན་ཕྱོགས་ནི་ཁྱོད་ཁྲོས་
པས་ན་སྐྱོབ་པ་མེད་པའི་ཕྱིར་འདྲེན་དང་བྲལ་བའོ། །མཚུངས་མེད་ནི་དུ་མས་མ་བྱས་པའོ །གཉིས་
148

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཀ་ཡང་རྒྱལ་བོ་འགའ་ཞིག་ལ་བསྟོད་པའོ། །
གསུམ་པ་ཟུང་ལྡན་ཆེན་པོ་ནི་རྐང་བ་བཞི་ཞེས་ཏེ།ཟུང་ལྡན་ཆེན་པོ་དེ་ལ་ཡང་རྐང་བ་
གསུམ་བཟླས་པ་ཡིན་པར་མཐོང་མོད།འོན་ཀྱང་ཆེན་པོ་དེ་རྐང་བ་དང་པོ་ཕྱི་མ་གསུམ་ལ་བཟླས་
པར་མ་ཟད་ཀྱི་རྐང་བ་སོ་སོ་ལ་ཡང་སྔ་ཕྱི་རྣམ་པ་གཅིག་པ་ཡིན་པས་ཟུང་ལྡན་གྱི་བྱ་བ་གཞན་
ཡིན་ནོ། །དེའི་དཔེར་བརྗོད་ལེགས་པར་སྦྱར་བ་ལ་རྐང་བ་རེ་རེ་ལ་ས་མ་ན་ཡ་ཞེས་པ་གཉིས་གཉིས་
དང་ཀུན་ལ་བརྒྱད་ཡོད་ཅིང་།དེ་སྒྱུར་བ་ན་ཟུང་ལྡན་ནི་ཞིག་མོད།དོན་ཙམ་ནི་བཤད་ན།ཀྱེ་མཉམ་
མེད་པ་ཞེས་བོས་པ་སྟེ།དཔལ་དེ་མཛེས་པ་དང་ལྡན་ཞིང༌།མཚུངས་པ་མེད་པའི་ཁེངས་པ་དང་ལྡན་
པས་གང་གི་ཚེ་ངལ་བ་ཡོད་པ་དེའི་ཚེ་ཁེངས་པའང་ཡོད་པས་ངལ་བ་ན་དང་ཁེངས་པ་མཉམ་པར་
ལྡན་མ་ཚུལ་མིན་བྱ་བ་མ་ཡིན་པའི་དོར་བའི་ཚད་མ་ཅན་མ་སྟེ། བྱ་བ་མ་ཡིན་པ་སྤོངས་ཤེས་པའི་
ཕྱིར་དང་ལྷན་ཅིག་འགྲོགས་པར་མཛོད་ཅིག །ཅེས་འདོད་ལྡན་མ་འགའ་ཞིག་གིས་གྲོགས་པོ་འགའ་
ཞིག་ལ་དོན་དུ་གཉེར་བར་བྱེད་། །ལྔ་པ་སྲེས་པའི་ཟུང་ལྡན་ནི་སྔར་འདྲེས་པའི་དབྱེ་བ་ལས་སྐྱེས་པ།
དེ་རྣམས་དབྱེ་བ་ཤིན་ཏུ་མང་ཞེས་བརྗོད་པ་ལ་འདྲེས་པའི་ཕྱོགས་ཙམ་ཞིག་སྟོན་པ་སྟེ། འཛིན་མ་ས་
གཞི་འཛིན་མ་ཀླུ་ལྷག་པའི་རྣམ་པ་འཛིན་པ་དེ་དང་ཆོས་འགའ་ཞིག་མཚུངས་པའི་འཛིན་མ་ས་གཞི་
སྤྱོད་པ་རྒྱལ་བོ་རྣམས་ཀྱི་ལག་པས་ས་གཞི་སྟེ་རྒྱལ་སྲིད་བསྲུང་བའམ་བསྐྱང་བར་བཟོད་ཅིང་
ནུས་སོ། །དེའི་རྒྱུ་། ལག་པ་དེ་རྣམ་པར་གནོན་པ་དཔའ་བ་མི་དམན་པས་སོ། །འདི་ཉིད་ཀྱི་རྒྱུ་ནི་
འཕྲལ་ལ་སྟེ། ཤིན་ཏུ་མྱུར་བས་དགྲ་བོ་འཇོམས་པས་དང༌།ཤུགས་སྟོབས་ཆེན་པོ་ཡོད་པས་ཟློག་
པར་དཀའ་བས་སོ །སླར་ཡང་ལག་པའི་ཁྱད་པར་ནི་མཆོད་པ་ཉིད་བྱ་བ་ཡིན་པས་དེ་བརྟེན་པའོ །
རིམ་པས་ནི་བསྟན་བཅོས་ནས་འབྱུང་བས་སྟེ། རིགས་པས་སོ། །འདིར་རྐང་བ་དང་པོའི་དྷ་ར་དྷ་རཱ
ཞེས་པ་ཆོད་ཅིང་མ་ཆོད་པ་དང་། དང་པོ་གཉིས་པ་ལ་དྷུ་ཛཱ། ཞེས་པ་མཐའ་ཐོག་སྦྱར་བ་དང༌།
གཉིས་པའི་བར་དུ་མ་ཧཱི་ཞེས་པ་ཆོད་པ་དང༌། གཉིས་པ་དང་གསུམ་པ་ལ་ཀྲ་མ་ཞེས་པའི་མཐའ་
ཐོག་སྦྱར་བ་དང༌།གསུམ་པའི་བར་དུ་ས་དྷཱ་ཞེས་པ་མ་ཆོད་པ་དང་། དེ་དང་བཞི་པ་ལ་ར་ཡོ་ཞེས་པ་
ལ་མཐའ་ཐོག་སྦྱར་བ་དང་། བཞི་པ་ལ་བར་དུ་དྷུ་ར་ཞེས་པ་ཆོད་པའི་ཟུང་ལྡན་ཡོད་པས་སྲིད་པའི་
149

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཟུང་ལྡན་ནོ། །
དྲུག་པ་ཟློག་པའི་ཟུང་ལྡན་ལ་གཉིས། མཚན་ཉིད་དཔེར་བརྗོད་དོ། །དང་པོ་ནི་རྐང་བ་
གཅིག་ཟློག་སྟེ་བཟླས་པ་དང༌།ཚིགས་བཅད་བྱེད་ཟློག་སྟེ་བཟླས་པ་དང༌།ཚིགས་བཅད་རང་སོའི་
སྤྱོད་ཡུལ་ཅན་ཏེ། རང་ལུགས་ལས་ཟློག་པས་སྐོར་བ་ནི་ཟུང་ལྡན་ལུགས་ལས་ཟློག་པ་ཞེས་པར་
བཤད་། ལུགས་ལས་ཟློག་སྟེ་ཡི་གེ་བཟླས་པའི་ཕྱིར། གཉིས་པ་ལ་གསུམ་ལ་ས་རྐང་བ་ཟློག་པ་ནི། ཀྱེ་
མཛའ་། ཀྱེ་དགའ་རྩེད་བྱ་བར་རེ་བའི་འདོད་པ་མེད་པ་སྟེ་ཁོ་མོ་དང་འགྲོགས་པར་མི་ནུས་པར་ཀྱེ་
བཅོས་པ་མིན་པས་སམ། སེམས་དང་བྲལ་བས་བྱེད་པ་མེད་པའི་ལྷ ཀྱེ་འདོད་ཅིང་བསྔགས་པ་
ཐོབ་པ་ཞེས་བོས་ཏེ། འབད་པ་བྱས་པས་ཕྲ་མོ་སྟེ།སྡུད་པ་ཉིད་གང་ཡིན་པ་དེ་བདག་གིས་ཐོབ་པས་
ན་ཁྱོད་འགྲོ་བ་ཉིད་དུ་གྱུར་ཅིག་གམ་འགྲོ་བར་མཛད་དེ།འོངས་པས་ཅི་བྱས་ཞེས་དུས་ལས་འདས་
ཏེ་འོངས་པའི་མཛའ་བོ་ལ་དགའ་མས་འགའ་ཞིག་གིས་ཁྲོ་བ་དང་བཅས་པར་སྨྲས་པའོ །འདིར
རྐང་བ་དང་པོ། ཡཱ་མ་ཏཱ་ཀྲི་ཏཱ་ཡཱ་ཡཱ། ཞེས་པ་སྟེ། སཱ་ཡ་ཞེས་པ་ལ་སོགས་པས་རྐང་བ་གཉིས་པ་
འགྱུར་ཅིང་། ར་མ་ཎ་ར་ཀ་ཏཱ་སྟེ་བསྡུ་ཞེས་པ་ཟློག་པ་ཏུ་སྟེ་ཏཱ་ཞེས་པ་སོགས་ཀྱིས་རྐང་བ་བཞི་པ་
འགྲུབ་བོ །གཉིས་པ་ཚིགས་བཅད་ཕྱེད་ཟློག་པ་ནི།ནཱ་ཞེས་བྱ་བ་བཞི་པའི་གཞུང་ལ་གྲགས་པའི་དེ་
ཁོ་ན་ཉིད་ཀྱི་བྱེ་བྲག་སྟེ། དེ་དང་ལྡན་པ་བདག་གི་རང་གི་བློ་འདོད་པས་མྱོས་པ་མིན་ཞིང་རང་དབང་
ང་ལྡན་པ་བདག་ག
དུ་འཇུག་པར་འགྱུར་ཏེ། དེ་ལས་ཀྱང་བདག་ལ་འདོད་པ་ཡུལ་ལ་ལོག་པར་ཆགས་པ་འགའ་ཡང་
མེད་ཅིང༌།དེས་ན་དུལ་བ་འཇོམས་པ་ཞི་བའི་འགལ་ཟླར་གྱུར་པའི་འདོད་པས་གདུང་བའི་དོན
འདོད་པ་རྒྱུ་མཚན་དུ་ཡོངས་སུ་གདུང་བ་མེད་།།འདིར་ཕྱེད་སྔ་མ།ནཱ་དི་མ་ད་ནཱ་དྷཱི་སཱ།ན་མེ་ཀཱ་
ཙ་ན་ཀ་མི་ཏཱ་ཞེས་པ་ཏི་མི་ཀཱ་ཞེས་པ་ལ་སོགས་པར་ཟློག་སྟེ།བཀླགས་ན་ཚིགས་བཅད་འགྲུབ་པའོ །
གསུམ་པ་ཚིགས་བཅད་ཟློག་པ་།ཡིད་ལ་འགྲོ་བའམ་འཇིག་རྟེན་གསུམ་ལས་རྒྱལ་བའི་
ཕྱིར་ཁེངས་པ་ཐོབ་པའི་བདུད་འདོད་པའི་ལྷ་ཡིན་ལ།དེ་སྐྱོང་བ་སྟེ།སྲུང་བ་སྒྲུབ་བྱེད་ཀྱི་དངོས་པོར་
ནུས་པའི་སྟོབས་མི་དམན་ཞིང་ལྷག་པར་གྱུར་པའི་མཛེས་མ་གང་ཞིག་གིས་དབང་གྱུར་ནུས་ལྡན་
དབང་པོ་དུལ་བ་ལ་སོགས་པ་དང་ལྡན་པའི་སྐྱེ་བོ་འཇོམས་པ་སྟེ དྲང་སྲོང་རྣམས་ཀྱི་ཡང་ཆགས་
150

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
པས་སྐྱེད་པར་བྱེད་པ། ཞེས་འགའ་ཞིག་བདག་ཉིད་ཀྱི་ཚུལ་རྗོད་པར་བྱེད་དོ། །གང་ལ་བདག་སོང་
ཞིང་འགྲོག་པ་བསྟན་པ་ཅན་ཡིད་འོང་ངམ། ཆེ་བའི་སྐྱེ་བ་རྒྱའི་དབང་དུ་གྱུར་ཅིང་རག་ལས་པའི་
མཛེས་མ་དེ་ལ་བྱོན་ཅེས་སྨྲས་ཏེ་བོས་པར་གྱུར་།འདིར་ཡཱ་ན་མ། མ་ཡཱ་མ་ཝི་ཀ་བོ་ནཱ་ན་ཛ་ན་ས་ནཱ།
ཡ་མུ་དཱ་ར་ཤ་ད་ཏཱ་དྷི་ནཱ། མཱ་ཡཱ་མ་ཡཱ་མཱ་ན་རི་པཱ། ཞེས་པའི་ཚིགས་བཅད་དེ་མཇུག་ནས་ཟློག་སྟེ། སཱ་
་ན་མ་ཡ་ཞེས་པ་ལ་སོགས་པར་བཀླགས་པས་ཚིགས་བཅད་འོག་མ་འགྲུབ་སྟེ།སྟོན་ཀའི་ཉི་མའི་
འོད་ཤིན་གསལ་མ་འདིས་སྟེ་མངོན་དུ་གྱུར་པས་གཟིར་ཞིང་གདུངས་པར་གྱུར་ཏེ། ཉམས་སུ་མྱོང་
ལ་བསྟན་ཏེ། གནས་སྐབས་མི་ཤེས་ཤིང་བདེ་བར་གནས་པ་མ་འཐོབ་པའི་བུད་མེད་དེས་ཉིན་མོ་
ཤིན་ཏུ་རྩུབ་པས་ནད་ཡིན་ཞིང༌།དེ་མ་འཐོབ་པ་མིན་།ཤིན་ཏུ་གཞོན་པ་ཉིད་ཀྱི་ཕྱིར་རོ །དེ་འདྲ་
དེ་ནི་ཁྱོད་དང་བྲལ་བ་ལས་བྱུང་བའི་མྱ་ངན་དང་བྲལ་བའི་སླད་དུ་ཁེངས་པ་ང་རྒྱལ་མ་ཡིན་ཏེ། བྱེད་
མི་ནུས་སོ །
གཉིས་པ་བྱ་དཀའི་ཁྱད་པར་གཞན་བསྟན་པ་ལ་གཉིས། བ་གླང་གཅིན་གྱི་བྱ་དཀའ།
འཁོར་བའི་བྱ་དཀའོ། །དང་པོ་ནི། འདི་གསལ་བར་བྱ་བའི་དོན་དུ་ཚིགས་བཅད་ཕྱེད་ཕྱེད་སྟངས་
དང་འོག་ཏུ་བྲིས་པའི་ཡི་གེ་རྣམས་གཅིག་གིས་ཏེ་རེ་རེས་བར་དུ་ཆོད་པ་གཟུགས་ཉིད་དེ། །རེ་རེ་
གཅིག་ཀྱང་རེ་རེ་མི་གཅིག་པ་ཡིན་ན་དེ་ནི་བ་གླང་གི་གཅིན་ཞེས་པའི་བྱ་དཀའ་བ་གླང་གཅིན་སྦྱར་
བ་དེ་རིག་ཅིང་ཤེས་པ་རྣམས་སྨྲ་ཞིང་ཐ་སྙད་བྱེད་། །དེའི་དཔེར་བརྗོད་ནི། ཆང་མིག་མ་བུད་མེད་
རྣམས་ཀྱི་ཟུར་མིག་ཆགས་པ་སྐྱེད་པར་བྱེད་པ་ཉིད་ཀྱི་ཕྱིར་ཡིད་སྲུབས་ཀྱི་མཚོན་ཆ་ཡིན་ལ་དེ་ཡོད་
པ་ཅན་གྱི་འདོད་པའི་ལྷ་འདི་རྒྱལ་ཞིང་འགྲོ་བ་དབང་དུ་བྱེད་དོ། །གལ་ཏེ་བདག་ཀྱང་འདོད་པའི་
ཡུལ་དེ་ཐོབ་པའི་གེགས་སུ་གྱུར་པའི་སྡིག་པ་བཟད་ཅིང་རང་གི་ཡུལ་ཐོབ་ན་འདོད་པའི་ལྷ་ལ་ཐལ་
མོ་སྦྱོར་ཞིང་འདུད་པར་བྱེད་ལ་གུས་པར་བྱེད་དོ། །ཞེས་འདོད་ལྡན་མ་འགའ་ཞིག་གིས་སྨྲས་སོ
གཉིས་པ་གསུམ།མཚན་ཉིད་ཕྱེད་འཁོར་དཔེར་བརྗོད།ཀུན་འཁོར་དཔེར་བརྗོད་པའོ །དང་པོ་ནི་
གoསཔགསུམ
འདི་དག་གསལ་བར་བྱ་བའི་དོན་དུ་རྐང་བ་བཞི་སྟེང་དང་འོག་ཏུ་བཞི་རྩེག་ཏུ་བྲིས་པ་ལ གལ་ཏེ་
ཐོག་མའི་ཡི་གེ་ནས་ཙམ་དེ་ཐད་ཀ་དང་འོག་ཏུ་རིམ་གྱིས་བཀགས་པས་ན་ཕྱེད་སྔ་མ་འཁོར་ཞིང་སྟེང་
151

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མའི་ཐད་ཀ་དང་འོག་མའི་འོག་ནས་གྱེན་དུ་རིམ་གྱིས་བཀླགས་པས་འདྲ་བར་ཕྱེད་ཕྱི་མ་ལ་འཁོར་ན་
དེ་འདྲ་དེ་ནི་ཕྱེད་དུ་འཁོར་བ་ཞེས་བྱ་བའི་བྱ་དཀའ་དེ་ཤེས་པ་བརྗོད་པར་བྱེད་།གལ་ཏེ་ཚིགས་
བཅད་ཀྱི་རྐང་བ་སྔ་མ་ཀུན་ཏུ་སྟེ་ལུགས་དང་མཐུན་པ་དང་། ལུགས་ལས་ཟློག་པས་གྱེན་དུ་དང་འོག་
ཏུའང་འཁོར་བ་ན་ཀུན་ཏུ་བཟང་པོ་ཞེས་བྱ་བའི་བྱ་དཀའ་རིག་པ་རྣམས་ཀྱིས་འདོད་དོ། །གཉིས་
པ་ནི་ཀྱེ་སུ་ལའང་མ་བཏུང་པའམ་ཨ་ཞེས་པ་ཁྱབ་འཇུག་སྟེ། ཁྱོད་དར་བ་འགྲོ་བ་ལས་རྒྱལ་བའི་
ཆེད་དུ་སྟེ།དཔུང་ཚོགས་ནི་ཁེངས་ལྡན་མ་མཛེས་མ་མ་ཡིན་ཏེ།ཡིན་པ་ཁོ་ནའོ།།དཔུང་ནི་འཇིགས་
པར་བྱེད་པ་ཡིན་པས་ན།འདི་ཡང་འཇིགས་པ་ཅི་ཡང་རུང་བའི་རྒྱུ་ལས་ཏེ།འདི་ཁོ་ན་དཔག་ཏུ་མེད་
པའི་ནད་དེ་གདུང་བར་བྱེད་པ་ཡིན་ལ། ཁེངས་ལྡན་མ་འདི་ནི་བདག་ཅག་གི་སྡིག་པའི་རང་བཞིན་།
དང་བ་མ་ཐོབ་པའི་ཕྱིར་དང༌།བརྩེ་མེད་དུ་གདུང་བར་བྱེད་པའི་ཕྱིར་རོ །འདི་མར་བཅད་སྒྲ་རྒྱན་དུ་
འགྱུར་ཚུལ་ནི་ལེགས་སྦྱར་གྱི་སྐད་ལས་རྟོགས་པར་བྱའོ །གསུམ་པ་ནི་ཟླ་བ་རྒྱས་པ་དང་ལྷན་ཅིག་
བསྡོངས་ནས་དགའ་མ་བརྗོད་པར་འདོད་པའི་བུད་མེད་དེ་བདག་ཅག་འཆི་བ་སྟེ་སྲོག་གཏོང་བའི་
སླད་དུ་ཉེ་བར་གནས་སོ་ཞེས་སྦྲེལ་ལོ། །དགའ་བ་ཇི་ལྟ་བུ་ཞེ་ན། ནད་རིང་ཞིང་རྒྱས་པ་མིན་པའོ །
སླར་ཡང་དེའི་ཁྱད་པར་ཇི་ལྟ་བུ་ཞེ་ན།བདུད་འདོད་པའི་རྒྱས་འགྲོ་བ་འཆིང་བར་བྱེད་པར་མ་ལྟུང་
མ་སྟེ། ཆགས་པ་ཤིན་ཏུ་ཆུང་བ་ཞེས་པའི་དོན་། །དེས་ན་བགྲོད་པ་ཟློག་པར་བྱེད་མ།སྒྲ་བརྗོད་པ་
བ
མེད་པའོ །སླར་ཡང་དེའི་ཁྱད་པར་ནི།སྟོབས་དང་ལྡན་པ་དང༌།རྒྱུ་གཞན་བསླུ་བས་བརྩེ་བའམ།
རྒྱུའི་སྐྱེད་མོས་ཚལ་ཅན་མ་དགག་གོ།དགའ་མ་དེས་བདག་གི་ཡིད་འཕྲོགས་ཤིང་དེ་དང་འགྲོགས་
པ་མ་འཐོབ་པས་ཁོ་བོ་འཆིའོ་ཞེས་ཕུལ་བྱུང་གི་རྒྱན་གྱིས་བརྗོད་པ་ཚོགས་པའི་དོན་ནོ། །
གསུམ་པ་དབྱངས་སོགས་ངེས་པའི་བྱ་དཀའ་བ་གཉིས།མཚན་ཉིད་དང་དཔེར་བརྗོད་། །
དང་པོ་ནི། དབྱངས་ཨ་ཡིག་ལ་སོགས་པ་ངེས་པ་དང་གནས། ཡི་གེའི་མདོར། དེ་ལ་གནས་ནི། ཨ་
ཀུ་།རྣམ་པར་དཔྱད་བྱ་རྣམས་ཀྱི་མགྲིན་པའོ །རི་ཊུ་ར་ཥ་རྣམས་ཀྱི་སྤྱི་བོའོ །ལྀ་ཏུ་ལ་ས་རྣམས་
ཀྱི་སོའོ །ཨི་ཙུ་ཡུ་ཤ་རྣམས་ཀྱི་རྐན་ནོ། །ཨུ་པུ་ཝ་མཆུ་རྣ་དང་ཉེ་བ་ཅན་རྣམས་ཀྱི་མཆུའོ །ཞེས་
གསུངས་པ་ངེས་པ་དང་། ཡི་གེ་ཀ་ལ་སོགས་པ་གསལ་བྱེད་ངེས་པ་ཅན་འདི་ཡང་བྱ་དཀའ་བ་ཡིན་
152

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཞིང༌།འདི་ལའང་དེ་གསུམ་པོ་བཞི་ངེས་པ་དང་།སོགས་པས་གསུམ་དང་།གཉིས་དང༌།གཅིག་ཏུ་
ངེས་པར་བསྟན་པར་བྱའོ། །གཞན་དབྱངས་ཡི་གེ་རྣམས་ལྔ་ལ་སོགས་པ་བྱས་པ་ནི བྱ་སླ་བར་
འདོད་དོ། །གཉིས་པ་ལ་གསུམ། དབྱངས་ངེས་པ། གནས་ངེས་པ། གསལ་བྱེད་ངེས་པའོ །དང་པོ་
ལ་བཞི། བཞིར་ངེས་པ། གསུམ་དུ་ངེས་པ། གཉིས་སུ་ངེས་པ། གཅིག་ཏུ་ངེས་པའོ། །དང་པོ་ནི།
རིག་བྱེད་རྣམས་ཀྱི་མཐའ་ན་ཡོད་པའི་ཚིག་འཁོར་ཉན་པས་སྨྲས་པ་ནི། ཀླུ་སྒེག་པའི་ཚིག་གདངས་
དང༌། ཡམས་ནད་སྡུག་བསྔལ་དང་རྗེས་སུ་འབྲེལ་བ་ཉིད་ལས་ཉེ་བར་འཚེ་བ་རྣམས་དང་། དགའ་
བས་འཁོར་བར་སྐྱེ་བོ་ཐ་མལ་བས་རྙེད་པར་སླད་པའི་རངས་པ་དང་། འཇིགས་པ་སྐྲག་པ་རྣམས་ཏེ།
ལོངས་སྤྱོད་གཟུགས་ལ་སོགས་པའི་ཡུལ་ཉམས་སུ་མྱོང་བ་ལ་དགའ་བ་དང་སྡུག་བསྔལ་ལ་སྣ་
ཚོགས་པའི་བདག་ཉིད་འཁོར་བར་འཕེན་པའི་ཕྱིར་དང༌། དེའི་ཚེ་ཉིད་ནའང་རྡེག་པ་དང་འཆིང་བ་
ལ་སོགས་པ་ཕོངས་པའི་ཡིན་པའི་ཕྱིར་ཡུལ་ལ་ལོངས་སྤྱོད་ཉིད་ནད་ཡིན་ཞིང༌། དེ་ལ་དགའ་བ
དང་།རྨོངས་པ་མི་ཤེས་པ་སྟེ།སྡུག་བསྔལ་ལ་བདེ་བར་ཕྱིན་ཅི་ལོག་ཏུ་འཇུག་པ་རྣམས་ཀྱང་དེས་
སྨྲས་སོ །གང་གི་ཕྱིར་འཁོར་བའི་འཁོར་ལོ་དེ་ལྟར་ཉེ་བར་འཚེ་བ་དུ་མ་ཅན་ཡིན་པ་དེའི་ཕྱིར་དེ་
དག་ཞིང་ཞི་བ་ཐར་བའི་ཡུལ་ལ་སེམས་འདོད་ཅིང་། མདུན་པ་ལ་སོགས་པ་དོན་དུ་གཉེར་བ་རྣམས་
ཀྱིས་བཟུང་བར་བྱའོ། །ཞེས་ཀྱང་སྨྲ་ཞིང་སྟོན་པར་བྱེད་དོ། །འདིའི་རྐང་བ་བཞི་ལ་རིམ་པ་ལྟར་ཨཱ་
དང་ཨཱི་དང༌། ཨོ་དང་ཨེ་སྟེ་བཞིར་ངེས་པའོ །ཞེས་པ་ནི་ས་གཞི་ལས་རྣམ་པར་རྒྱལ་ཏེ་དེ་དབང་དུ་
བྱས་ཤིང་བརྟན་པའི་ལུགས་ཏེ། དེའི་རྣམ་བཞག་ཇི་ལྟ་བ་བཞིན་སྐྱོང་བ་སྒྲུབ་པར་བྱེད་ལ་གདོན་མི་
ཟ་བར་བྱ་དགོས་པས་བརྟགས་ཏེ་ངེས་པ་ཡིན་ཞིང་ཀུ་རུ་པ་ཞེས་བྱ་བའི་རྒྱལ་བོས་ཞེས་སྦྲེལ་ལོ །
དེའི་ཁྱད་པར་མཆོག་ཀྱང་ཡིན་པ་རྟོགས་པ་ཡང་ཡིན་པ་ཡོན་ཏན་དང་སྐྱོན་རྣམ་པར་འབྱེད་པའི་ཤེས་
རབ་ཅན་ནོ། །དེ་འདྲའི་ཡོན་ཏན་དེས་གཡུལ་དུ་རང་ཉིད་ཀྱི་དགྲའི་རིགས་ཏེ་ཚོགས་རྣམས་ནི་ཆེ་
བར་། ཤིན་ཏུ་དཀའ་ཞིང་ལྕི་བར་སྟེ།ཆེས་ཆེར་འདར་བར་བྱས་ཏེ།ཟིལ་གྱིས་མནན་པ་ལས་སོ། །
དེས་དེའི་ནུས་པ་ཕུན་སུམ་ཚོགས་པ་དང༌། དགྲ་ལས་རྒྱལ་བར་མཁས་པར་བསྟན་། །འདི་ནི་ཨི་
དང་ཨ་དང་ཨུ་སྟེ། དབྱངས་གསུམ་དེ་ངེས་པའོ། །གསུམ་པ་། དཔལ་ཏེ། འབྱོར་བ་དང༌། གཟི་
153

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བརྗིད་དེ་ལས་བྱུང་བའི་འོད་ཟེར་རམ། དཀའ་ཁག་དང༌། ངོ་ཚ་བ་བྱ་བ་མ་ཡིན་པ་ལ་འཛེམ་པ་
གྲགས་པ་ཀུན་ཏུ་ཡོན་ཏན་བརྗོད་པ་དག་དང༌། བློ་གྲོས་བླང་བྱ་དང་དོར་བྱ་རྣམ་པར་འབྱེད་པའི་
ཤེས་རབ་དང༌། དེའི་རྗེས་སུ་འབྲང་བའི་ལུགས་ཡང་དག་པར་སྦྱོར་བ་སྟེ། གསུམ་གྱི་རྗེས་སུ་འབྲེལ་
བ་དག་དང༌།ཚིག་སྙན་ཅིང་འཇིག་རྟེན་སྡུད་པར་བྱེད་པ་དང༌། དགའ་བདེ་དང་རྗེས་སུ་མཐུན་པའི་
འཇུག་པ་དག་སྟེ།སྐྱེ་བོ་ཆེན་པོ་ཁྱོད་ལ་འཕེལ་བ་གཉིས་གཉིས་སུ་བཅད་པ་ཡོད་པ་གང་ཡིན་པ་འདི་
གཉིས་གཉིས་དག་ལྷ་རྣམས་ཀྱི་དབང་པོ་ལ་ཡང་མེད་དོ་ཞེས་ཕུལ་བྱུང་གི་རྒྱན་གྱིས་བསྟོད་པའོ། །
འདི་ནི་ཨི་དང་ཨེ་སྟེ།དབྱངས་གཉིས་སུ་ངེས་པའོ། །བཞི་པ་ནི་དབྱངས་ཨ་ཡིག་གཅིག་པུར་ངེས་པ་
སྔར་གྱི་ཀུན་ཏུ་བཟང་པོ་དཔེར་བརྗོད་དེ་ཉིད་དེ།ནད་རིང་མིན་པའི་དགའ་མ་གང༌། །བདུད་རྒྱར་མ་
ལྷུང་དགྲ་ཟློག་མ། །སྒྲ་མེད་སྟོབས་ལྡན་རྒྱུས་རྩེན་དེ། །ཟླ་དང་ལྷན་ཅིག་འཆིང་སླད་དུའོ། །ཞེས་
བསྒྱུར་ན་བདེའོ །
གཉིས་པ་གནས་ངེས་པ་ནི། དབྱངས་ངེས་པ་ལྟར་ཚིགས་བཅད་བཞི་སྟེ། ཀྱེ་ལུས་ཅན་མ།
འདྲེན་བྱེད་མིག་གི་ཀུན་དགའ་སྐྱེད་པར་བྱེད་པ་དང་རྒྱུ་སྐར་གྱི་ཚོགས་ཀྱི་གནས་སུ་གྱུར་པ་དང༌།
སྤྲིན་མེད་པ་སྟེ་ཁྱད་པར་གསུམ་དང་ལྡན་པའི་མཁའ་ལ་ལན་གཅིག་མིག་སྦྱིན་ཞིང་བལྟ་བར་མཛོད་
ཅིག་སྟེ། དེ་ཙམ་གྱིས་འདོད་པའི་དབང་དུ་གྱུར་བ་དེས་འཐོབ་པའི་ཕྱིར། ཡང་ན་ལྟ་བ་ལན་གཅིག་
གིས་ནམ་མཁའ་རྗེས་སུ་ཟུངས་ཤིག །གཞན་དུ་ན་འདིའི་མཛེས་པ་འབྲས་བུ་མེད་པར་འགྱུར་རོ་
ཞེས་བསྟོད་སྨྲ་བའི་བསྟོད་ལྡན་གྱི་མཛེས་མ་ལ་སྨྲས་། །འདི་ནི་མགྲིན་པ་རྐན་སོ་སྤྱི་བོ་སྟེ་གནས་
བཞིར་ངེས་པའོ །ཀྱེ་ནུ་སྟུག་མ་ཞེས་བོས་ནས། ཁྱོད་ཀྱི་གདོང་བ་ཟླ་བ་ལྟར་མཛེས་པས་སུ་མ་
བཅོམ་སྟེ། འདོད་ལྡན་ཐམས་ཅད་བཅོམ་ཞེས་པའི་དོན་ནོ། །གདོང་བ་ཁྱད་པར་ཇི་ལྟར་བུ་ཞེ་ན།
ལན་བུ་ཉིད་གཡོ་བ་ལ་སོགས་པས་འཁྲི་ཤིང་ཡིན་ལ་དེ་བྱུང་བ་ལྟར་སྔོ་བ་ཅན་དང༌། འདྲེན་བྱེད་པདྨ་
ལྟར་མཛེས་པས་དེའི་གཟུགས་བརྙན་ཅན་དེ་ལྟ་བུས་སོ། །མགྲིན་པ་དང༌། རྐན་དང་སོ་སྟེ་གནས་
གསུམ་དུ་ངེས་པ་འདི་ཡིན་། །ཀྱེ་རྟག་ཏུ་སྡིག་པ་མེད་པ་ཞེས་དང༌།ཀྱེ་ཀུན་དགའ་མཆོག་ཅན་ཞེས་
དང༌། ནུ་མའི་ཁུར་གྱིས་ལུས་དུད་པའི་གཞོན་ནུ་མ་རྣམས་དང་སྟེ་གཞན་གྱི་ཆུང་མ་དང་འགྲོགས་པ་
154

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ལ་ཆགས་པ་ཞེས་བོས་ཏེ།ཁྱོད་ཀྱི་བཙུན་ལུས་མེད་འདོད་པས་འགེངས་ཏེ།འཇིགས་པའམ་ཟུག་
གཟེར་དུ་མ་སྣ་ཚོགས་པས་རེག་པར་གྱུར་པས་ན་དེ་ལ་རྗེས་སུ་བརྩེ་བར་བྱོས་ཤིག་ཅེས་འདོད་ཡུལ་
གཞན་ལ་ཆགས་པ་ལ་འགའ་ཞིག་གིས་སྨྲས་སོ།།འདི་ནི་མགྲིན་པ་དང་པོ་བྱུང་བ་སྟེ།གནས་གཉིས་
སུ་ངེས་པའོ །ཀྱེ་ཧཱ་ཧཱ། མྱ་ངན་གྱི་བརྗོད་པ་མི་སྒྲོག་པ་མྱ་ངན་དང་བྲལ་བ་ཞེས་དང༌།ཀྱེ་མཁའ་ལ་
འགྲོ་བ་ཉིད་མས་མཚན་པའི་ཕྱིར་ལྷུན་ལས་འགྲོ་བ་སྟེ།དེ་ལ་ལྷ་རྣམས་པས་ན་མཐོ་རིས་ལ་ཐུག་
པར་གྲགས་པས་ཁྱབ་པ་ཞེས་དང་། ཀྱེ་དབང་པོ་མིག་ལ་སོགས་པ་མ་དུལ་བ་ཉིད་ལས་འཁྱོག་པོ་དེ་
དང་ལྡན་པ་སྐྱེ་བོ་ངན་པ་ལ་མ་ཆགས་པའམ་མི་འགྲོགས་པ་སྟེ།སྐྱེ་བོ་ངན་པ་དང་མི་འགྲོགས་པ་དང་
ཞེས། ཀྱེ་འཁྱོག་པོར་འགྲོ་ཞིང་། སྒྲ་ཀུན་ནས་སྒྲོག་པ་ཆུ་བོ་གང་གཱའི་ཆུ་ལ་འཇུག་པ་ཞེས་བོས་སྡིག་
པ་ཅན་ཉིད་དྲི་མ་ཅན་ཉིད་སོགས་ལས་བྱ་རོག་ཡིན་ཞེས་ངོ་བོ་ཅན་གྱི་རྒྱན་དུ་བཀོད་ནས་དེ་གང་གཱའི་
ཆུ་ལ་བཀྲུས་པས་འཇོམས་པ་ཁྱོད་མཐོ་རིས་བདེ་འགྲོའོ་ཞེས་སྐྱེས་བུ་འགའ་ཞིག་བསྟོད་དོ། །འདི་ནི་
མགྲིན་པ་ལས་བྱུང་བ་ན་ཡོད་པས་གནས་གཅིག་ཏུ་ངེས་པའོ །
གསུམ་པ་གསལ་བྱེད་ངེས་པ་ནི་སྔ་མ་གཉིས་ལྟར་ཚིགས་བཅད་བཞི་སྟེ།ཀྱེ་ཀྱེ་ཞེས་པ་མ་
གུས་པའམ་སྨོད་པའམ།སྤོངས་པ་སྟེ།ཀྱེའི་བདག་གིས་མེད་པར་འཛིན་པ་མེད་པ་མིན་པ་ཅན་ཞེས་
བོས་ནས་ཤིན་ཏུའམ་ཡང་ཡང་དུ་སྒྲ་སྒྲོག་པའི་རི་དྭགས་རི་རིའི་བྲང་འཇོམས་ཤིང་སྡིག་པ་ཅན་བ་རི་
སྟེ་རི་དྭགས་རྣམས་ལ་ལོངས་སྤྱད་པར་སེམས་པས་གཉིས་དེའི་བ་གླང་རི་ལ་གནས་པ་ཅན་རིའི་
ཕྱོགས་ཀྱི་ཆར་འགྲོ་བའི་རྔོན་པ་ཁྱོད་ང་ཅན་ཏེ་ངའི་གཞན་དུ་མ་འོང་ཞིག །དེ་ཟླ་བོ་དངོས་པོའི་
དཔེས་སྒྲུབ་པ་ནི། བྱ་རོག་གིས་རྨ་བྱའི་སྒྲ་སྒྱུར་བ་ཅི་སྟེ་མི་སྲིད་པ་བཞིན་དུ་ཁྱོད་ལྟ་བུའི་སྐྱེ་བོ་དང་
འགྲོགས་པ་ནི་ཁོ་བོ་ཅག་ལྟ་བུ་ལེགས་པ་དོན་དུ་གཉེར་བ་རྣམས་ལ་མི་སྲིད་དོ་ཞེས་ཐུབ་པ་འགའ་
ཞིག་གི་རི་དྭགས་བསད་པའི་བ་གླང་རྫི་དགོན་པར་རྒྱུ་བ་རང་གི་གནས་སུ་འོང་བ་ལ་སྨྲོས་སོ །
འདིར་རྐང་བ་བཞི་ལ་རིམ་པ་ལྟར་དང་ག་དང་ཀ་དང་མ་སྟེ་གསལ་བྱེད་བཞིར་ངེས་པ་ལེགས་སྦྱར་
གྱི་སྐད་ལ་ཡོད་། །ལྷ་རྣམས་ལ་གྲུབ་འགོག་པ་སྟེ། བདེ་བ་འབྱུང་བར་བྱེད་པ་ལ་བརྩོན་པའི་ཕྱིར་
དེ་རྣམས་དགའ་བར་བྱེད་པའི་ལྷ་ཁྱབ་འཇུག་སྟེ། དེའི་ཁྱད་པར་ནི་རིགས་ལ་སྨོད་ཅིང་མི་གུས་པ་
155

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཆོས་ཡོངས་པའི་འཇིག་རྟེན་འགོག་པ་སྟེ།དེས་ལྷ་མིན་རྣམས་དགའ་ཞིང་འཕེལ་བར་བྱེད་པ་ལྷ་མ་
ཡིན་གྱི་དབང་པོ་ཧིར་ཎྱ་ཀ་སུ་དང༌། ཀཻ་ཊ་བྷ་ལ་སོགས་པ་རྣམས་བཅོམ་པ་ན་དྲེགས་པས་ཕྱུང་
བའི་སེང་གེའི་སྒྲ་ཡིས་སམ། དེ་བཅོམ་མོ་ཞེས་པའི་སྒྲ་བསྒྲགས་པས་མཐོ་རིས་ཀྱི་འཇིག་རྟེན་ཁྱབ་
པར་འགྱུར་རོ། །འདིར་ད་དང༌། ན་དང༌། ཝ་སྟེ་གསལ་བྱེད་གསུམ་དུ་ངེས་པའོ །འཕོང་སྐྱེན་ལ་
སོགས་པ་རིག་པ་ཐམས་ཅད་ལ་མཁས་པ་ལྟ་བུ་དང༌། ལྷ་མིན་རྣམས་ལ་འགྲོ་ཞིང་ཁྱབ་པའི་སྟོབས་
དང་ལྡན་པ་བྱིན་པ་ལེགས་ཤིང་མཛེས་པ་ཅན་ཆང་གི་རོ་མྱོང་བའི་ངང་ཚུལ་ཅན་དུ་རབ་ཏུ་གྲགས་པ་
གཤོལ་འཛིན་སྟོབས་བཟང་ཞེས་བྱ་བ་ཁྱབ་འཇུག་གི་ཕུང་པོ་དེ་བྱ་གཞན་གྱི་སྒྲ་དང་ལྡན་པའི་རྩེ་
དགའི་དོན་གྱི་མཚོ་རུ་སོང་ངོ་། །འདི་ན་ས་དང་ར་སྟེ། །གསལ་བྱེད་གཉིས་སུ་ངེས་པའོ །གང་དང་
ལྷན་ཅིག་འཐབ་པར་བྱ་བའི་སྐྱེས་བུ་འདི་ཡིས་བདག་ཅག་རྣམས་ཀྱི་བཞིན་རས་ཁོའི་བཞིན་རས་ཉི་
མའི་དཀྱིལ་འཁོར་ལྟ་བུའི་གཟི་བརྗིད་ཅན་གྱིས་མ་བཅོམ་པ་མ་ཡིན་གྱི། བཅོམ་ཞིང་ཟིལ་གྱིས་
མནན་པ་ཁོ་ན་སྟེ། དེ་དང་འཐབ་པ་ལྟ་ཞོག །དེའི་གདོང་བ་དང་བལྟ་བར་མི་ནུས་སོ། །འདི་ནི་མི་
ལས་འདས་པའི་སྐྱེས་བུ་སུ་ཞིག་སྟེ དེ་འདྲ་དང་ལྷན་ཅིག་འཐབ་མོ་ལ་བདག་ཅག་སྐྱོབ་པའི་རྗེ་བོ་
འདི་ནི་མ་བརྟགས་པ་བྱེད་པའོ །ཞེས་སྟོན་པ་སྲོག་ཆགས་སྟེ་སྐབས་ཀྱིས་གཡོག་འཁོར་རྣམས་མི་
དམན་ཞིང་ལྷག་པ་ཤིན་ཏུ་སྟོབས་དང་ལྡན་པ་སྣང་བ་སྔར་བཤད་པ་འདི་དང་འཐབ་པ་ལ་སྦྱོར་ཏེ།
འཐབ་ཏུ་འཇུག་པ་བདག་ཅག་གི་རྗེ་བོ་འདི་སྐྱེས་བུ་སྟེ།མི་མིན་པ་དང་སྡིག་པ་ཅན་ཡིན་མིན་ཞེས་རྗེ་
བོས་ཤིན་ཏུ་དཔའ་བོ་འབའ་ཞིག་དང་འཐབ་ཏུ་བཅུག་པའི་གཡོག་རྣམས་རྟོག་པར་བྱེད་།དེ་ནི་ན་
ནུ་ཞེས་པ་རྟོག་པར་བྱེད་པ་ལ་འཇུག་པས་བཤད་པ་སྟེ།ངེས་པ་ལ་འཇུག་པར་བཤད་ན།སྐྱེས་མིན་
སྡིག་ཅན་དེས། ཞེས་པར་བསྒྱུར་བར་བྱའོ། །འདི་ནི་གསལ་བྱེད་ན་ཡིག་གཅིག་ཏུ་ངེས་པའོ། །དེ་
ལྟར་བརྗོད་ཟིན་པའི་རྣམ་པས་བྱ་སླ་བ་འབའ་ཞིག་ཏུ་མ་ཟད་ཀྱིས་བྱ་དཀའ་བ་ཡང་སྙན་ངག་གི་རྣམ་
པ་ཡིན་པས་འདིའི་ལམ་ཡང་རིམ་པ་རང་བཞིན་མདོར་བསྡུས་པ་ཅུང་ཟད་བསྟན་པར་བྱས་སོ །
ཞེས་པ་བྱ་དཀའ་བ་རྣམས་ཀྱི་དོན་བསྡུས་པའོ།།
གསུམ་པ་གབ་ཚིག་གི་རྒྱན་ལ་གཉིས་བཤད་པར་དམ་བཅའ་ཞིང་དགོས་པ་བརྗོད།གབ་
156

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཚིག་བཅུ་དྲུག་ཉིད་བཤད་པའོ །དང་པོ་ནི་གབ་ཚིག་ཞེས་བྱ་བ་སྔོན་གྱི་ལོ་ཙཱ་བ་ཆེན་པོ་རྣམས་ཀྱིས
ལྡེའུ་འམ་སྐུ་སྐ་ཞེས་པར་བསྒྱུར་བའི་རྣམ་པ་རྣམ་པར་རྟོག་པ་རྣམས་ཀྱི་ལུགས་རང་གི་ངོ་བོ་མཚན་
ཉིད་དང་མཚོན་བྱ་རྣམས་བསྟན་ཅིང་རྟོགས་སུ་གཞུག་པར་བྱའོ། །དེ་གང་དུ་འཁོར་ཞེ་ན། རྩེ་མོ་ནི་
དེ་དགའ་བའི་རང་བཞིན་ཉམས་དང་ལྡན་པ་སྟེ།དེའི་འདུན་པའམ་ཚོགས་པ་ནི་མཁས་པ་རྣམས་
སྙན་ངག་ཀུན་ནས་བརྗོད་པ་ཡིན་ལ། དེ་ཁོ་ན་བདེ་བ་ཁོ་ནས་དུས་འདས་པར་བྱེད་པའི་ཕྱིར་བཞད་
གད་ཡིན་ཞིང་། དེ་ལ་གབ་ཚིག་ཉེ་བར་འཁོ་བ་དང་བཅས་པའོ། །དེ་བཞིན་དུ་གབ་ཚིག་དེ་ཤེས་པ་
རྣམས་ཚོགས་པ་སྟེ་སྐྱེ་བོ་ས་གང་བར་གསང་སྨྲ་སྟེ་གསང་དགོས་པའི་དོན་རྣམས་ཕན་ཚུན་དུ་གོ་ཞིང༌།
དེ་མི་ཤེས་པ་དེ་ན་ཉེ་བར་གནས་པ་རྣམས་འདི་དག་ཅིང་སྨྲ་བ་ཡིན་སྙམ་དུ་བྱ་བའི་ཆེད་དུ་དང༌།ཕ་
རོལ་དེས་མི་ཤེས་པ་རྣམས་ཀུན་ཏུ་རྨོངས་པར་བྱེད་པ་དེ་ཅི་སྨྲ་ཞིང་འདུག་ཞེས་པ་ལའང་མཁོ་བའོ །
དེས་ན་དེ་རྣམས་ཀྱང་རྒྱན་བཞིན་དུ་སྙན་ངག་བསམ་པར་བྱའོ།།
གཉིས་པ་ལ་གསུམ།མཚན་ཉིད་དང་མིང་བསྟན། དེ་ལྟར་སྣང་མི་འཆད་པའི་རྒྱུ་དཔེར་
བརྗོད་པའོ །འདི་རྣམས་ནི་མཚན་ཉིད་རེ་དང་དཔེར་བརྗོད་རེ་སྦྱར་ནས་ཚན་གཅིག་ཏུ་བཤད་པར་
བྱའོ། །དེ་ལ་དང་པོ་ནི་ཚིག་རྫུན་དང༌། ཏིང་འཛིན་མཐའ་ཅན་པ་དག་མཚམས་སྦྱར་ཏེ་འདྲེས་པས་
དོན་བརྗོད་པར་འདོད་པའོ་བརྗོད་བྱ་སྦས་པ་གོ་དཀའ་བ་ནི་ཚིག་འགྲོགས་པས་དོན་སྦས་པ་གཙོ་བོ་
ཉིད་ཀྱི་ཕྱིར་ཀུན་ཏུ་ཚོགས་པའམ། ཀུན་ཏུ་འགྲོགས་པ་ཞེས་བྱ་བའི་གབ་ཚིག་ཏུ་དེ་ཤེས་པ་རྣམས་
ཀྱིས་བརྗོད་དོ། །བག་ཚིག་གང་དུ་བྱའི་དོན་གཞན་ལ་གྲགས་པའི་སྒྲ་དོན་གཞན་ལ་སྦྱར་བས་བརྗོད
པར་འདོད་པའི་དོན་མཛེས་མ་ལྟ་བུ་ལས་གཞན་སྐྱེ་བོ་ལྟ་བུ་ལ་བློ་སྐྱེད་པའི་ཕྱིར་བསླུ་བྱེད་ཅེས་བྱ་
བའོ། །ཚིག་གི་སྦྱོར་བ་ཤིན་ཏུ་འཁྲུགས་པའམ། ཤིན་ཏུ་བར་ཆོད་པའི་རྒྱུ་ཡིས་རྨོངས་པར་བྱས་པ་
དོན་མི་ངེས་པར་དོན་ཕྱིན་ཅི་ལོག་ཏུ་གོ་བར་བྱེད་པ་ནི་རིམ་པ་དང་བྲལ་བའོ །རིམ་པ་ལས་འདས་
པ་ཞེས་བྱ་བའོ །གབ་ཚིག་གང་ལ་དེ་དང་འབྲེལ་བའི་ཚིག་གི་འཕྲེང་བ་ཚོགས་པའི་བརྗོད་བྱའི་དོན་
རྟོགས་དཀའ་བ་དེ་ནི་དོན་འཕྲོགས་པ་ལྟ་བུ་ཉིད་ཀྱི་ཕྱིར་རབ་བཅོམ་ཞེས་པའོ། །བརྗོད་བྱ་དངོས་སུ་
གྱུར་པ་ལས་གཞན་ལ་ཕལ་བ་བཏགས་པ་སྐྱེད་ཚལ་ལ་སོགས་པའི་བརྗོད་བྱའི་དོན་བཀོད་པའི་ཚིག་
157

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྣམས་ཀྱིས་བསྡེབས་ཤིང་བསྒྲིབས་པའི་གབ་ཚིག་ནི་ཇི་འདྲ་བ་ཡིན་པའི་དོན་རྟོགས་པ་ལྷུར་ལེན་
པའི་ཕྱིར་མཐུན་པའི་གཟུགས་སམ་ངོ་བོ་མཚུངས་པའོ་ཞེས་བྱ་བའོ །བརྡ་སྤྲོད་པའི་གཞུང་ནས་
བཤད་པའི་སྒྲའི་མཚན་ཉིད་ཡོད་པ་ཙམ་ཧ་ཅང་གསལ་བ་མ་ཡིན་པ་སྒྲའི་སྦྱོར་བ་ཉམས་པ་གཅོད་
ནུས་པ་དེས་ངེས་ཚིག་དང་ལྡན་པའམ། རྣམ་བསྒྲུབས་སམ། བྱེ་བྲག་ཏུ་བཤད་པར་བྱར་ཡོད་པའི་
ཚིག་དེ་ནི་ཉམས་པར་བྲལ་བས་ན་གབ་ཚིག་རྩུབ་མོ་ཞེས་བྱ་བའོ །གབ་ཚིག་གང་དུ་གྲངས་པ་
གཅིག་ཉིད་ལ་སོགས་པས་ཀུན་རྨོངས་ཏེ། དོན་གྱི་ཁོ་ན་ཉིད་མི་རྟོགས་པར་བྱེད་པ་དེ་ནི་དངོས་སུ་
མ་བསྟན་པའི་བརྗོད་པར་འདོད་པའི་དོན་གྲངས་ཀྱི་སྒོ་ནས་རྟོགས་པར་བྱེད་པས་ན་གྲངས་ཉིད་ཞེས་
བྱ་བའོ། །གབ་ཚིག་གང་དུ་ངག་ཚིག་ཚོགས་པའི་དོན་བརྗོད་བྱ་རྣམས་གཞན་དུ་དེ་ལས་ལྡོག་པར་
སྣང་བ་དེ་ནི་དོན་རྣམས་གཞན་དུ་རྟོགས་པ་ལྷུར་ལེན་པའི་ཕྱིར་རབ་རྟོག་ཅེས་བྱ་བའོ །གབ་ཚིག་
གང་གི་དེ་དང་འབྲེལ་བའི་མིང་ཞིག་ལ་སྣ་ཚོགས་པ་གཅིག་མིན་པའི་བརྗོད་བྱའི་དོན་རྟོགས་པར་
བྱེད་པ་དེ་ནི་མིང་གི་བར་བཅད་པ་ཉིད་ཀྱི་ཕྱིར་མིང་དུ་འདུས་པའམ།མིང་གིས་བར་བཅད་པའམ
མིང་གཞན་ཞེས་བྱ་བ་ཉིད་། །ཚིག་གང་ཞིག་ཆོས་ཏེ་དོན་གྱི་ངོ་བོ་མི་ནོར་མེད་འདོར་བ་ལ་སོགས་
པ་བསྒྲིབ་བྱ་སྒྲིབ་བྱེད་གཉིས་ཀ་ལ་འཇུག་པའི་ཕྱིར་མཚུངས་པ་ཡིན་ཞིང་དེ་རྒྱུ་མཚན་དུ་བྱས་ཏེ་འཇུག་
པའི་ཕྱིར་རེག་པ་ཞེས་བྱས་། དེ་འདྲའི་ཚིག་དཔེས་སྨོས་པའི་དོན་སྨད་འཚོང་ལྟ་བུ་ལས་གཞན་
ནོར་ལྟ་བུ་བསྒྲིབས་ཤིང་སྦས་པའམ། རྣམ་པར་བཞག་པ་དེ་ནི་སྒྲིབ་པ་ཞེས་བྱ་བའི་གབ་ཚིག་གོ། །
བརྗོད་པར་འདོད་པའི་དོན་གྱི་རྗོད་བྱེད་དུ་གྲགས་པའི་སྒྲའི་རྣམ་གྲངས་དོན་དེ་གསལ་བར་བྱེད་པ
སྒྲ་གཞན་བཀོད་པ་སྟེ། དོན་དེའི་རྗེས་སུ་འབྲང་བ་ཡིས་བརྟགས་པས་བསྒྲུབས་པ་ནི་མཐུན་པའི་སྒྲ་
ཞེས་བྱ་སྟེ། དེའི་གབ་ཚིག་གོ། །གབ་ཚིག་འགའ་ཞིག་དངོས་སུ་སྟེ། སྒྲའི་བྱེད་པས་བརྗོད་བྱའི་དོན་
བསྟན་ཡང་དེ་ལ་རྨོངས་པ་དེ་ཁོ་ན་ཉིད་ཀྱིས་དོན་མི་རྟོགས་པའི་ཆེད་དུ་འགྱུར་བ་དེ་ནི་དོན་ལ་ལྷག་
པར་རྨོངས་པར་བྱེད་པའི་ཕྱིར་ཀུན་ཏུ་རྨོངས་པ་ཞེས་བྱ་བའི་གབ་ཚིག་གོ།གབ་ཚིག་གང་ལ་སྦྱོར་བ་
སྟེ་མང་པོའི་བདག་ཉིད་ཀྱི་མིང་ཅན་ཡིན་གྱི། རབ་ཏུ་གྲགས་པའི་མིང་ཅན་ཡིན་པ་དེ་ནི་རབ་ཏུ་
གྲགས་པའི་མིང་འཕྲོག་པའི་ཕྱིར་ཡོངས་སུ་ཕྲོགས་པ་ཅན་ཞེས་བྱ་བའོ། །གབ་ཚིག་གང་དུ་རྟེན་མི་མ་
158

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཡིན་ལྟ་བུ་དེའི་དཔེར་བརྗོད་མི་སྦྱོར་བས་སྦས་ཏེ་ལག་པ་ལྟ་བུ་གསལ་བ་བྱས་ཤིང་དངོས་སུ་རྗོད
པར་བྱེད་པ་ནི་གཅིག་སྒྲིབ་པ་ཞེས་པ་སྟེ།རྟེན་ཁོ་ན་སྦས་པའི་ཕྱིར་རོ །གབ་ཚིག་གང་དུ་རྟེན་དང་
བརྟེན་པ་གཉིས་སྦས་ཤིང་དངོས་སུ་མ་བརྗོད་པ་དེ་ནི་གཉིས་ཀའི་སྒྲིབ་པ་ཞེས་བྱ་བའོ །གབ་ཚིག་
གང་ལ་ཀུན་ཏུ་ཚོགས་པ་ལ་སོགས་པའི་མཚན་ཉིད་སྣ་ཚོགས་འདྲེས་ཏེ། གཅིག་ཁོ་ནའི་མཚན་ཉིད་
ཅན་མ་ཡིན་པ་དེ་ནི་ཡོངས་སུ་འདྲེས་པ་ཞེས་བྱ་བའི་གབ་ཚིག་། །ཇི་སྐད་བཤད་པའི་མཚན་ཉིད་
ཅན་གྱི་གབ་ཚིག་བཅུ་དྲུག་པོ་འདི་རྣམས་སྔོན་གྱི་སློབ་དཔོན་རཱ་མ་ཤྲ་མ་ལ་སོགས་པ་རྣམས་ཀྱིས་
རྒྱས་པར་བསྟན་། །གཉིས་པ་ནི། གབ་ཚིག་ཀྱང་ཡིན་ལ། དེའི་མཚན་ཉིད་ཀྱང་མི་ལྡན་པས་ངན་
པ་སྤང་བར་བྱ་བ་ཡང་ཡིན་པ་ཀུན་ཏུ་ཚོགས་པ་ལས་གནས་བཅུ་བཞི་སྔོན་གྱི་སློབ་དཔོན་དེ་རྣམས་
ང་འགའ་ཞི་
ཀྱིས་བཤད་དོ། །ཀྱང་གི་སྒྲ་ནི་གབ་ཚིག་སྐྱོན་མེད་འགའ་ཞིག་བཤད་པར་མ་ཟད་པའོ། །དེ་རྣམས་
འདིར་མི་འཆད་པ་ཅི་ཡིན་ཞེ་ན། བདག་ཅག་གིས་གབ་ཚིག་ལས་བྱུང་བའི་སྐྱོན་རྣམས་ཡོན་ཏན་དང
ལྡན་པ་ལ་ཡོངས་སུ་བགྲང་བར་བྱ་བ་མ་ཡིན་པར་རིག་ཅིང་བློས་མཐོང་ནས་གབ་ཚིག་ལེགས་པ་ཁོ་
ན་བརྗོད་པར་བྱའོ། །ངན་པ་རྣམས་མི་བརྗོད་དོ། །
འོ་ན་དོན་ཉམས་པ་ལ་སོགས་པའི་སྐྱོན་རྣམས་དང་མི་བརྗོད་པར་འགྱུར་ཏེ། གབ་ཚིག་
ལྟར་སྣང་དང་ཁྱད་པར་མེད་པའི་ཕྱིར་ཞེ་ན།དོན་བྲལ་བསགས་པ་རྣམས་ནི་སྐབས་འགའ་ཞིག་
འི་སྐྱོན་ཡིན
ཡོན་ཏན་དུའང་འགྱུར་བས་སྙན་ངག་ཐམས་ཅད་ལ་འབྱུང་སྲིད་པའི་སྐྱོན་ཡིན་པ་དང་། སྙན་ངག་གི་
སྐྱོན་ཐམས་ཅད་བཅུ་བོ་དེ་ཙམ་དུ་ངེས་པས་ན་བསམ་བྱ་ཡིན་ཞིང་བཤད་ལ། གབ་ཚིག་གི་སྐྱོན་
རྣམས་ནི་འགའ་ཞིག་ཏུ་ཡང་ཡོན་ཏན་དུ་མི་འགྱུར་བ་དང༌། ཉི་ཚེ་བ་ཡིན་པ་དང་བཅུ་བཞི་ལས་
གཞན་པ་སྲིད་པའི་ཕྱིར་དེ་ཙམ་དུ་མ་ངེས་བསམ་བཤད་དོ། །ཞེས་འབྲེལ་བར་རྒལ་ལན་བྱས་། །
འོ་ན་གབ་ཚིག་ངན་པ་རྣམས་ཇི་ལྟར་ཤེས་ཤེ་ན། གབ་ཚིག་ངན་པ་ནི། གང་གབ་ཚིག་ཏུ་བྱས་པ་དེའི་
མཚན་ཉིད་མེད་པ་དེ་ཡིན་ནོ་ཞེས་རང་ཉིད་ཀྱིས་ཤེས་པར་འགྱུར་རོ།།གསུམ་པ་བཅུ་དྲུག་པས།དང་
པོ་ནི།མ་ཡ་གོ་རོ་ཞེས་པ་བདག་གི་དང་ཨ་གས་གནོད་པ་དང་དེའི་བྲོ་བ་ཞེས་པ་ཡིན་པ་ལ།མ་ཡ་
བདག་གིས་དང༌། གོ་བ་ལང་དང༌། དེའི་རོ་བྲོ་བ་ཞེས་པར་གབ་པ་ན། བདག་གི་གནོད་པའི་རོ་
159

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སེམས་ཀྱིས་ཞེས་པར་རྨོངས་སུ་འཇུག་པ་སྟེ།དེ་ལ་སྒྲའི་མཚམས་སྦྱར་བྱས་ནས་མེ་ལི་ཨེ་ཡིག་རིམ་
པ་ལས་འདས་པར་ཕྲལ་བར་བྱའོ །ཞེས་པའི་མདོ་ཡིས་ཕྱུང་ལ་ཨ་ནི་ཨ་དང་ཡའོ་ཞེས་པས་ཨ་དང་
ཡ་དབྱངས་མེད་དུ་སྦྱར་ཞིང༌། ཡ་ལ་ཨ་གས་ཀྱི་ཨ་སྦྱར་བས། མ་ཡ་གས་ཞེས་པས་གྲུབ་པ་ལ་ས་
དབྱངས་མེད་ཚིག་གྲོགས་སུ་གྱུར་ཏེ།རོའི་སྐད་དོད་ར་ས་ཞེས་པ་ཕ་རོལ་ཏུ་བྱུང་བ་ན་ཨ་དང་སྒྲ་ལྡན་
དག་གི་འོང་ཞེས་པའི་མདོ་ཡིས་ཚིག་གྲོགས་ཨུ་རུ་འགྱུར་ནས། གང་ཡིས་ཨ་ཡིག་དང་གཉིས་ཕྲད་པ་
ན་ཨའི་ཡི་གེ་ལ་ཨོའོ་ཞེས་པའི་མདོས་ཨོ་རུ་གྱུར་པ་ན་མ་ཡ་གོ་ཞེས་པར་གྱུར་པའོ། །ཀྱེ་ཀུན་ཏུ་མིག་
དམར་མ་ཞེས་ཤིན་ཏུ་དགའ་མ་མཆོག་ལ་སྟེ།བདག་གིས་སེམས་ཀྱི་སྐྱོན་ཤེས་པ་མེད་པ་ལ་ཅིའི་ཕྱིར་
བདག་ལ་ཁྲོ་སྟེ། རྒྱུ་ཅི་ཡང་མེད་པ་ལ་ཁྲོ་བར་བྱས་མ་ཡིན་ནོ། །ཞེས་ཟློག་པར་བྱེད་པའོ །དེས་ན་
ཁྲོ་བའི་གནས་སྐྱོན་ཅན་མ་ཡིན་པ་ལ་དུ་བ་ཁྲོ་བ་ལས་བྱུང་བ་མངོན་སུམ་པ་འདི་ཡིས་ཅི་བྱེད་དེ།
དགོས་པ་མེད་དོ། །ཞེས་པའི་དོན་ནོ། །གཉིས་པ་ནི། གུ་བཛ་ཞེས་པ་བདེན་པ་ལ་འཁྲུལ་བ་ལ་
འཁྲུལ་བ་ཞེས་བརྗོད་པ་ལྟར་མིང་གི་ཕྱོགས་གཅིག་གིས་ཀུན་མཚོན་པས་ཀ་ནྱ་གུ་བཛཱ་ཞེས་པ་ཡུལ་
གྱི་ཁྱད་པར་འགའ་ཞིག་མཛེས་མ་བརྗོད་པར་འདོད་པ་ལ་ལུས་མ་ཚང་བ་བསྒྱུ་བའི་བུད་མེད་ལ་
གྲགས་པས་ན།དེ་ལ་རྟོགས་པ་སྐྱེད་པར་བྱེད་པའི་ཕྱིར་བསླུ་བ་སྟེ་བསྟེན་པ་ནི་དེ་ལ་འཇུག་པའོ། །
འཆི་མེད་ནི། ལྷ་མིན་ལ་དེའི་བུད་མེད་ལ་ཅོ་འདྲི་བ་ནི་ལྷ་མོ་དང་མཚུངས་པའོ །དེ་ལྟ་མིན་པའི། །
གེེ་གི་སྲོར་ཤིན་ཏ་བར་ཆོད་པ་
ཁྱོད་ཀྱི་དགའ་བ་ཆེས་ལྷག་པའོ །གསུམ་པ་ཚིག་གི་སྦྱོར་ཤིན་ཏུ་བར་ཆོད་པ་ལས་རྨོངས་པ་སྐྱེ་བ་སྟེ།
ཡུ་བར་ཞེས་པ་ལ་སོགས་པ་ནི། རྒྱ་གར་གྱི་སྐད་མ་འཁྲུལ་ལུས་པར་ཡོད་པ་དང་མཐུན་པར་བསྒྱུར་
བ་སྟེ།དོན་ནི་ངང་བ་བཞིན་རས་སམ་ཁ་ཡིས་སྒྲ་སྙན་པ་ཡིད་དུ་འོང་བ་སྒྲོག་པར་བྱེད་པ་དང༌། ལུས་
འདར་བའམ་གཡའ་བར་བྱེད་ཅིང་། པདྨ་ཅན་གྱི་ཡུ་བ་ཚེར་མ་རྩུབ་པོ་ཅན་ལ་མཆུས་འོ་བྱེད་དེ་སྦྱོར་
བར་བྱེད་ཞེས་པའོ །བཞི་པ་ནི་རྒྱ་སྐད་ལ་དོན་གོ་བ་ཤིན་དཀའ་བར་ཡོད་པ་སྟེ ཀྱེ་བུ་མོ་ཞེས་
བོས་ནས། ཁྱོད་ཀྱི་རྐང་བ་མཛེས་ཤིང་རྐང་གདུབ་རྒྱས་པའམ་གནས་པ་སྒྲ་སྙན་པ་སྒྲོག་པ་རྣ་བ་དང་
མིག་གིས་མངོན་སུམ་དུ་གྱུར་པའི་སྐབས་འདིར་བདག་གི་སྲོག་ནི་ཤིན་ཏུ་ཡིད་དུ་འོང་བའི་དངོས་པོ་
མཐོང་བ་ལས་ཆགས་པས་ཟིལ་གྱིས་གནོན་པས་བསྟན་པ་མ་ཡིན་ཏེ་མི་གནས་པའོ །འདིར་མཛེས་
160

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ལ་ཞེས་པ་མཛེས་མ་ཞེས་བོས་པའི་ཚིག་ཏུ་འགྲེལ་བ་གཉིས་ཀྱིས་འཆད་དོ། །དེ་ལ་བུ་མོ་མཛེས་མ་
ཁྱོད་རྐང་བ། ཞེས་པར་བསྒྱུར་བར་བྱའོ །འདི་བོད་སྐད་དུ་དཔལ་ལྡན་ལོ་ཙཱ་བ་ཆེན་པོ་ཤོང་སྟོན་
གྱིས་ལེགས་པར་བསྒྱུར་བ་ན། གོ་དཀའ་ཟུང་ལྡན་ལྟར་ཞིག་སྟེ་གོ་སླ་བར་སྣང་ངོ༌། །དེས་ན་འདིའི་
དཔེར་བརྗོད་ནི།ཧཱ་ཧཱ་མི་སྒྲོག་མཁའ་འགྲོ་འཛིན། །ཞེས་པའི་ངག་ལྟ་བུ་རྣམ་པ་གསལ་ལོ །ལྔ་པ་།
བསྡུས་པ་བརྗོད་པའི་རྒྱན་། འགྲེལ་བ་དག་ཏུ་འཁྲི་ཤིང་ནི་བུད་མེད་དེ། ཡལ་འདབ་ནི། སོར་མོ་
རྣམས་ཡིན་ལ། །མེ་ཏོག་གིས་དོགས་པ་སྣུན་པ་ནི་སེན་མོའོ་ཞེས་འཆད་དོ། །སྐྱེད་མོས་ཚལ་ནི་སྒྲ་ཇི་
བཞིན་པའམ་ཁང་བའོ། །སྐྱེད་མོའི་ཚལ་བུད་མེད་དང་འཁྲི་ཤིང་རྐང་ལག་ཏུ་སྦྱར་ཡང་འཚམ་མོ། །
དྲུག་པ་ནི་ཆང་གི་སྐད་དོད་ལ་སུ་ར་ཞེས་པ་ཡོད་ལ་སུ་རཱ་བྱེད་། །ཞེས་པའི་དོན་ལ་དེ་བྱེད་དོ་སྨྲའོ་
ཞེས་པའི་ངག་གིས་ཙན་ཏྲའི་བྱིངས་ཀྱི་གླེགས་བམ་གྱི་ཙུར་སོགས་སུ་སུབ་ལས་བྱིངས་དོན་ལ།མང་
པོ་སྟེ་འདོད་པ་བཞིན་འདོད་།ཞེས་པ་དང་། ཀ་ལཱ་པའི་མདོ་ལས། བྱིངས་དོན་ལ་ཨིན་སྟེ་ཀཱ་རི
ཏའོ །ཞེས་འབྱུང་བས་སུ་རཱ་ལ་ཎ་ཙའི་རྐྱེན་ནམ་ཨི་ནའི་རྐྱེན་སྦྱར་བར་བྱའོ། །དེ་ནས་ཙནྡྲའི་ལུགས་
ལ་འདོད་པ་བཞིན་དུ་འགྱུར་བ་ལས་དང་། ཀ་ལཱ་པ་རུ ཨིན་ལ་རྟགས་ཡི་གེ་གཅིག་པ་མ་ཡིན་པའི་
མཐའི་དབྱངས་དང་པོ་ཅན་དབྱིའོ་ཞེས་པས་སུ་རཱའི་ཨ་ཡིག་དབྱེའོ། །དེ་ནས་བྱེད་པ་བོ་ནུས་པ་དང༌།
ཊཾ་ཙ་དང་ཨ་ཙའོ་ཞེས་དང་། བ་ཙ་སོགས་རྣམས་ལས་ཨ་ཙའོ་ཞེས་ལས་ཨ་ཙའོ་རྐྱེན་སྦྱར་བར་བྱའོ། །
ཎའི་ཨིཊ་མ་ཡིན་པ་ལ་འོ་ཞེས་པ་དང་། ཀཱ་རི་ཏའི་ཨམ་ཨིཊ་བི་ཀ་ར་ཎ་མ་ཡིན་པ་ལའོ །ཞེས་པ་
དག་གང་གི་དབྱིའོ། །ཞེས་པ་ལ་སྙེགས་པས་ཎི་ཙ་དང་ཨིན་དབྱིའོ། །ཨ་ཙའི་ཨ་ཐུང་དུ་སྦྱར་བས་སུ་
རའོ །མ་རྟགས་སུ་བྱེད་པ་ལ་ཨ་ཛ་སོགས་དང་ཨ་ཏ་ལས་སོ། །ཞེས་པས་ཌ་བའི་རྐྱེན་ནམ། བུད་
མེད་ལ་ཨ་ལས་ཨའོ་ཞེས་པ་སྦྱར་བ་ན་པུར་ཞེས་པ་གྲུབ་པ་ནི། ཆང་བྱེད་པ་ཚད་མ་ཞེས་པའོ། །
འདིར་སུ་རཱ་ཞེས་པ་ཆང་དང་ཆང་མ་གཉིས་ཀ་ལ་འཇུག་པས་ཆང་མ་བརྗོད་པར་འདོད་པ་ལ་ཆང་དུ་
འཁྲུལ་བ་སྐྱེ་བས་གབ་པའོ །དེ་བཞིན་དུ་ཆང་གི་ཞེས་པའི་སྐད་དོད་སོ་སོར་ཞེས་པའང་སུ་ར་ལ་
ཆང་གི་འདིའོ། །ཞེས་པའི་ངག་གི་ཕན་གྱི་རྐྱེན་ཨ་ཎ་སྦྱར་བ་ཡིན་ཞིང༌།དེ་ཆང་དང་འབྲེལ་བ་ཤིན་
ཏུ་གྲགས་པ་མ་ཡིན་ཡང་སྒྲ་མདོའི་བཤད་པས་སྒྲ་སྒྲུབ་རུང་བར་ཡོད་པ་ཡིན་ནོ། །མྱོས་པར་གྱུར་ཏེ་
161

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དེ་རྣམས་ཞེས་པ་ནི བརྗོད་པར་འདོད་པའི་ཆང་མ་རྣམས་སོ། །ཆང་གི་རྫི་བུ་ནི་ཆང་ལས་བྱས་པའོ། །
བྱིང་བ་བཞིན་ཞེས་པ་ནི་ཤིན་ཏུ་མྱོས་པ་ལ་ཕུལ་བྱུང་གི་རྒྱན་གྱིས་མྱོས་པར་མངོན་། །བདུན་པ་ནི།
སྣ་ལྡན་ཉེ་ཡིག་དབུས་ན་ཡོད་ཅིང༌། ཡི་གེ་བཞིས་ཡོངས་སུ་སྟེ་དང་པོ་དང་མཐའ་མར་རྒན་པར་བྱས་
པའི་གྲོང་ཀཱ་ཉྩ་པུ་རཱི་ཞེས་པ་འགའ་ཞིག་ཡོད་ཅིང༌། འགྲོ་གང་ཞིག་ན་མི་བདག་རྒྱལ་བོ་མདོག་གམ་
ཡི་གེ་བརྒྱད་ཡོད་པས་ལླ་ཝ་ཞེས་པའི་མིང་ཅན་ཡོད་པའི་གྲོང་དེའོ། །བརྒྱད་པ་ནི། དབུལ་བོ་འགའ་
ཞིག་ཕྱུག་པ་ལ་སོང་བ་བརྗོད་པར་འདོད་པ་ཡིན་ན་ཡང་འདོད་ལྡན་འགའ་ཞིག་གིས་རྒན་མོ་གཅིག་
ལ་ཀུ་རེ་བྱེད་པར་གབ་པ་སྟེ།ཚིག་འཁྲུལ་བ་ནི་དབུལ་བོ་ཕྱུག་པོ་ལ་སློང་བ་ནི་ཞུམ་བཞིན་ཁྲག་ཁྲུག་
ཏུ་སྨྲ་བ་སྟེ། ཆགས་པའིཤུགས་ལས་དེ་ལྟར་སྨྲ་བར་འཁྲུལ་དུ་འཇུག་པའོ །དེ་བཞིན་དུ་སློང་བ་བོ་
ཕྱུག་པོ་མགུ་བར་བྱ་བའི་ཆེད་དུ་ཆགས་པ་ཅན་ཆགས་པའི་དབང་གིས་མགོ་བོ་འདུད་པ་སྟེ། མིག་
དམན་པ་ནི། དབུལ་བོ་མི་དགའ་བ་ལས་དང་།འདོད་ལྡན་མངོན་པར་འདོད་པའི་ཡུལ་མ་འཐོབ་པ་
ལས་ཡིན་ལ། འདར་བ་དང་ལྡན་པ་ནི་ཤིན་ཏུ་སྐྲག་པས་སམ། ཆགས་པ་དྲག་པོས་སམ བྲྀ་དྷའི་
སྒྲས་རྒན་མོའམ་ཕུན་ཚོགས་ཅན་ལ་འཇུག་པས་ཀྱེ་ཕུན་ཚོགས་ཅན་ཞེས་བོས་པའང་ངོ་། །འདི་ནི་
སྦྱར་བའི་རྒྱན་ཡང་ངོ་། །དགུ་པ་ནི། ཀྱེ་མིག་མི་བརྟན་མ་ཞེས་བོས་ཏེ། ས་ལྡན་པའི་བདག་པོའམ།
ས་ལ་ཡོད་པའོ །དང་པོར་རཱ་ཞེས་པ་རྒྱལ་བོའམ། ཤིང་སྡོང་གི་མིང་གི་ཆ་ཐོག་མ་སྐྲག་པར་བྱ་སྟེ།
ཡང་ས་ལྡན་ཏེ། ས་ལ་ཡོད་པ་འགའ་ཞིག་སྟེ།ངེས་པར་མ་བཟུང་བ་དེ་ཉིད་པཱ་ན་ཏ་ན་ཞེས་པར་ཡང་
བསྒྲགས་ཅིང་བརྗོད་པར་བྱ་བ་ཡིན་ལ། དེ་ལ་ཨ་ཏ་ན་ཞེས་པ་ཏ་ན་མེད་པའོ །ཏེ་ན་ཉ་དགག་ཚིག་
གིས་བཀག་པས་ན་ཏ་ན་ཞེས་པ་ནི་ཏ་ན་མེད་པ་མ་ཡིན་པ་སྟེ།དགག་པ་གཉིས་ཀྱིས་རྣལ་མ་གོ་བས་
ཏ་ན་ཡོད་པའོ །ས་ཞེས་པ་བཅས་པ་ཡིན་པས ཏ་ན་མེད་པ་མ་ཡིན་པ་དང་བཅས་པ་སྟེ། །ཏ་ན་
དང་བཅས་པ་ཞེས་པའི་དོན་ནོ། །དེ་ནི་ཤིང་གི་མིང་གི་མཐའོ། །ཡང་པ་ནཱ་ཏ་ནཱ་ཞེས་པ་རྟག་པ་
ཁྱབ་འཇུག་ཀྱང་ཡིན་ནོ། །ཚུལ་དེ་ལྟར་གནས་པ་ལས། རཱ་ཛའི་སྒྲ་རྒྱལ་བོ་མ་ཡིན་ཞིང་། ཕྱི་མ་དེ་
ཁྱབ་འཇུག་ཡིན་གྱི། རཱ་ཛ་ཏ་ན་ཞེས་པའི་ཤིང་སྡོང་གི་བྱེ་བྲག་ཡིན་ནོ། །འདི་ནི་སྦྱར་བ་ངེས་པ་ཅན་
ཡིན་ནོ། །བཅུ་པ་ནི། རྫས་ནོར་དང་བྲལ་བའི་མི་རྣམས་བཏང་ཞིང་དོར་བར་བྱས་ནས་ནོར་དང་ལྡན་
162

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
པའི་མི་རྣམ་པ་ཅན་དུ་བགྲོད་པར་བྱེད་ལ། སྣ་ཚོགས་པ་འཇོ་སྒེག་པའི་བྱ་བ་བརྒྱ་ཞེས་ཉེ་བར་མཚོན་
པས་མང་པོ་རྣམས་ཀྱི་འཇིག་རྟེན་འགུགས་ཤིང་དབང་དུ་བྱས་པས་བཟུང་དཀའ་བའམ། ཟློག་
དཀའ་བ་ཞེས་ཆོས་རྣམས་བཀོད་དོ། །དེ་ལྟ་བུར་སྨད་འཚོང་མའང་ཡིན་པ་ལ་དེ་མ་ཡིན་གྱི་དཔལ་
རྣམས་སོ། །འདིར་དཔལ་དང་ཆོས་མཚུངས་པ་སྨད་འཚོང་མ་ལ་རེག་པའི་དཔལ་རྣམས་སྦས་པའོ། །
བཅུ་གཅིག་པ་ནི། ཀྱེ་སྙན་པར་སྒྲོག་པ་ཞེས་བོས་ཏེ། ཁྱོད་དང་འབྲེལ་བའི་མཆུ་དམར་བོས་ཞེས་
བརྗོད་པར་འདོད་དྷ་ར་ཞེས་པ་ས་གཞིའི་རྣམ་གྲངས་འཛིན་མ་ཞེས་པ་སྟེ། དེ་ཨ་ཡིག་གིས་བཀག་
པས་ཨདྷ་ར་ནི་ས་ཡིན་ནོ། །དེ་དང་མིང་མཐུན་པ་མཆུ་སྟེ། འདི་ཡང་མིང་ཨ་དྷ་ར་ཞེས་པ་ཡིན་
པས་སོ །བཱ་ལ་ཞེས་པ་སྐྲ་དང༌།པྲ་ཞེས་པ་རབ་སྟེ། བསྡུས་པ། པྲ་བཱ་ལ་ཞེས་པ་རབ་གྱུར་སྐྲའོ །
དེའི་མིང་ཅན་བྱུ་རུ་སྟེ། པྲ་བཱ་ལ་ཞེས་བྱུ་རུའི་མིང་ཡང་ཡིིན་པས་སོ། །དེ་ལས་རྒྱས་པ་ནི་དེ་དང་
མཚུངས་པ་སྟེ། དམར་བའོ། །དེས་བདག་གི་ཡིད་མཆོག་ཏུ་སྲེད་པ་འདོད་ཆགས་དང་ལྡན་པར་
བྱེད་། །བཅུ་གཉིས་པ་ནི། འདོད་ལྡན་དང་འདོད་ལྡན་མ་དག་གིས་བྱ་བ་རྩོད་པའི་ཁྲོ་བས་མལ་
སྟན་བཏིང་བ་ལ་ཕྱིར་ཟློག་པས་ཏེ། རྒྱབ་སྤྲད་ནས་ཉལ་བར་གྱུར་ཅིང༌། ཆགས་པའི་དབང་པོས་དེ་
བཞིན་ཉིད་དུ་སྟེ། ཕན་ཚུན་ཕྱིར་ཟློག་པས་ཉལ་ཏེ། དལ་བུའམ།ཇི་ལྟར་འདོད་པར་ཁ་སྦྱར་བར་
གྱུར་ཏོ། །འདི་ནི་ཕྱིར་ཟློག་ནས་ཉལ་བ་དག་ཅི་ལྟར་ཁ་དང་མཆུ་སྦྱོར་ཞེས་རྨོངས་པ་སྐྱེད་པའོ །
དང་མཆུ་སྦྱར་
འདིའི་དམ་པའི་དོན་ནི་དེ་བཞིན་ཉིད་དུ་ཉལ་བ་ནི་ཕྱིར་ཟློག་སྟེ།ཉལ་བ་ལས་སླར་ཡང་ཟློག་པ་ཡིན་
པས་མངོན་པར་ཕྱོགས་ཏེ་ཉལ་བ་ཡིན་ནོ། །བཅུ་གསུམ་པ་ནི། ནམ་མཁའ་ལྡིང་གིས་དེས་དགའ་
བདུད་རྩི་འཕྲོག་པར་བྱེད་པས་ནམ་མཁའ་ལྡིང་གིས་རྒྱལ་བའམ།བཅོམ་པ་སྟེ་འཕྲོགས་པ་བདུད་
རྩིའོ །དེའི་ཟས་ཅན་ནི་བདུད་རྩི་ཟ་བ་བརྒྱ་བྱིན་ཏེ།དེ་ལས་སྐྱེས་པ་ནི་དབང་པོའི་བུ་སྲིད་སྒྲུབ་ཡིན་
ཞིང་། དེའི་དགྲ་ནི་ཀ་ར་ཎ་སྟེ། དེའི་བླ་མ་ཉི་མ་ཡིན་ལ། དེའི་འོད་ཀྱིས་བཅོམ་སྟེ་གདུང་བའི་སྐྱེ་བོ་
རྣམས་ནི ཁ་བ་འཇོམས་པའི་མེའི་གྲོགས་མིན་དགྲ་བོ་ཆུ་འཛིན་པ་སྤྲིན་གྱིས་ཁྱབ་པའི་མཁའ་ལ་
འདིར་བ་
མངོན་པར་དགའོ། །འདིར་བྱ་ནི་སྐབས་ཀྱི་སྟོབས་ཀྱིས་མཁའ་ལྡིང་ཡིན་ཞིང་། དེ་བཞིན་དུ་བདུད་
རྩིའི་ཟས་ཅན་ཡང་དབང་པོ་ཡིན་ཏེ།དོན་གྱིས་ཀྱང་ངོ༌། །འདིར་རྐང་བ་གཉིས་ཀྱི་བརྗོད་ལ་སྔ་མ་སྔ་
163

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མ་དང༌། ཕྱི་མ་ཕྱི་མ་རྣམས་འབྲེལ་བ་ཅན་ཡིན་པས་འབྲེལ་བའི་ཕྲེང་བའོ། །བཅུ་བཞི་པ་ནི། མཚོན་
ཆ་ལ་རེག་པ་དང༌། བུད་མེད་ཀྱི་ནུ་མ་ལ་རེག་པ་དག་ལག་པའི་དགོས་པ་ཡིན་པ་ལ་ནམ་ཡང་དེ་དག་
ལ་མ་རེག་ཀྱང་མི་མ་ཡིན་པ་འགའ་ཞིག་སྟེ་དམིགས་ཀྱིས་མ་བཟུང་བའི་གཟུགས་ཀྱི་བྱེ་བྲག་གིས་
ལག་པ་འདི་འབྲས་བུ་མེད་པ་མིན་ཏེ་འབྲས་བུ་ཡོད་པའོ་ཞེས་པ་སྟེ ལོའི་སྒྲ་ནི་ཚུལ་དེ་ལ་མི་བཟོད་
པས་གསལ་བར་བྱེད་པའོ །འདིའི་བརྗོད་པར་འདོད་པའི་དོན་ནི་དྲི་ཟའི་ལག་པའི་མིང་ཅན་ཤིས་
ཨེ་རཎ་ཌ་ཞེས་བྱ་བ་ཡིན་ནོ། །བཅོ་ལྔ་པ་ནི།སྐྲ་སྤུ་ཞིག་མགོ་བོ་གང་དང་ལྷན་ཅིག་འགྲོགས་པས་བྱ་
ཁྲུས་དང༌། བགྲོད་པ་ལ་སོགས་པ་ཐམས་ཅད་ཉེ་བར་གནས་པ་ཐོབ་ཅིང་ཟས་ཀྱི་དུས་སུ་ཆུ་རུ་འོང་
གལ་ཏེ་ཅི་ཞིག་ལྟར་མཐོང་ནས་སེལ་བར་བྱེད་དོ། །ཞེས་པའི་བརྗོད་པར་འདོད་པའི་དོན་སྐྲ་ཡིན་ནོ། །
འདིར་གང་དང་ཞེས་པ་དང༌། སུ་ཞིག་ཞེས་པའི་སྒྲའི་སྐད་དོད་ཡིན་ལ། །དེ་མིང་ཐམས་ཅད་པ་གང་
དང་ཞེས་པར་གབ་པའོ། །ཡང་ཀེ་ན་ཞེས་པ་ཚངས་པ་དང་། ཨི་ཥ་ཞེས་པ་དབང་ཕྱུག་ཏུ་གབ་པར་
ཡང་བཤད་པར་བྱའོ། །འདིར་རྟེན་མགོ་བོ་དང༌། བརྟེན་པ་སྐྲ་གཉིས་ཀ་སྦས་། །བཅུ་དྲུག་པ་ནི
ཧ་ཡ་རྟ་དང༌། ག་ཛ་གླང་པོ་དང༌། བྷ་ཊ་དཔའ་བོ་སྟེ། རྐང་ཐང་ངམ། དཔུང་བུ་ཆུང་སྟེ། དེ་རྣམས་
དང་བཅས་པ་ཅན་གྱི་སྡེ་ལས་བུ་འདི་གལ་ཏེ་མ་རྒྱལ་ཏེ་དེ་མ་བཅོམ་ན་མ་ཏྲ་ཀ་སྟེ། མ་མེད་པ་ངེད་ཀྱི་
བུ་འདི་ནི་ཡི་གེ་ཤེས་ཀྱང་བླུན་པོ་ཡིན་ནོ་ཞེས་པའི་ཕྱིའི་དོན་གབ་བྱེད་དེ། བུ་ཡིན་པ་དང་མ་མེད་པ་
འགལ་ཞིང༌།ཡི་གེ་ཤེས་ན་བླུན་པོར་མི་རིགས་པའོ། །འདིའི་བརྗོད་པར་འདོད་པའི་དོན་ནི།ཧ་ཡིག་
དང་ཡ་ཡིག་དང་བཅས་པ་ག་ཡིག་དང་།ཛ་ཡིག་དང་བཅས་ཤིང༌། བྷ་དང་ཊ་ཡིག་དང་བཅས་ལ།
སྡེའི་སྐད་དོད་པ་ན་ཞེས་པ་མཚམས་སྦྱོར་ཕྲལ་ནས་བཅས་པ་དང་ཨི་ནི་ཡིག་ཨི་དང༌།ན་སྟེ།དེ་དག་
ཡང་བཅས་པའི་ལུགས་ནི་གལ་ཏེ་མ་རྒྱལ་ཏེ་བསླབ་པས་དབང་དུ་མ་བྱས་ན་དེའི་ཚེ་མཱ་ཀ་སྟེ ཡི་
གེའི་མན་ངག་མ་བསླབས་པས་མེད་པ་ངེད་ཀྱི་བུ་འདི་ནི་རིག་བྱེད་ཤེས་ཀྱང་བླུན་། བསྟན་བཅོས་
མི་ཤེས་པས་བླང་བྱ་ཤེས་པ་དང་བྲལ་བས་སོ །འདིར་ཅི་དང་ཅི་བསྲེས་པའི་ཡིན་ཞེ་ན། བརྗོད་མ་
ཐག་པའི་གབ་ཚིག་དེ་ནི་གབ་ཚིག་དགུ་པ་མིང་དུ་འདུས་པའམ།མིང་གཞན་བསྲེས་པ་ཡིན་ཏེ།མཱ་ཏྲཾ་
ཀ་ཞེས་པའི་མིང་འདི་ཧ་དང་ཡ་དང་བཅས་པ་ཞེས་པ་ལ་སོགས་པ་དོན་གཅིག་པ་མིན་པ་ཐ་དད་པ་
164

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
བརྟག་པའི་ཕྱིར་། །གབ་ཚིག་གཉིས་པ་བསླུས་པའི་གཟུགས་སམ་ངོ་བོ་ལྡན་པ་ཡིན་ཏེ།མཱ་ཏྲཾ་ཀ་
མེད་པའི་སྒྲ་སྐྱེད་བྱེད་མ་ཡིན་པ་ལ་གྲགས་པ་དེ་ཡིས་གྲུབ་པའི་ཡི་གེའི་མན་ངག་མ་རྟོགས་པར་སླུ་
བར་བྱེད་པའི་ཕྱིར་དང༌། ཨ་ཀྵ་ར་ཞེས་པའི་སྒྲ་ཡི་གེ་ཤེས་པ་ལ་གྲགས་པ་ཡིས་རིག་བྱེད་ཤེས་པའམ།
འགྱུར་མེད་རྟག་པ་ཤེས་པར་གོ་བར་བསླུ་བའི་ཕྱིར་། །དེ་སྒྲ་ང་ནི།དེ་བཞིན་ཉིད་དུ་སྟེ་བཤད་པ་མ་
ཐག་པ་དགུ་པ་དང༌། གཉིས་པ་བསྲེས་པ་བཞིན་དུ་དེ་གཉིས་ལས་གཞན་པ་བཅུ་གསུམ་པོ་རྣམས་ཀྱི་
ཡང་འདྲེས་པའི་རིམ་པ་སྟེ།རྣམ་པར་ཤེས་པར་བྱ་ཞིང་ཇི་ལྟར་རིག་པར་བརྟག་པར་བྱའོ།།
གསུམ་པ་སྐྱོན་སེལ་བ་བཤད་པ་གཉིས། མདོར་བསྟན།རྒྱས་པར་བཤད་པའོ །དང་པོ་ནི
བརྗོད་བྱའི་དོན་ཉམས་ཤིང་ངག་དང་འབྲེལ་བའི་དོན་དང༌། བྲལ་བ་དང་བརྗོད་བྱའི་དོན་སྔ་ཕྱི་
འགལ་བ་དང༌།དོན་གཅིག་པ་སྟེ་ཟློས་པ་དང༌།ཐེ་ཚོམ་ཅན་ཅི་དོན་འདི་ཡིན་ནམ།འོན་ཏེ་འདི་ཡིན་
སྙམ་པའི་ཤེས་པ་སྐྱེད་པར་བྱེད་པ་དང་།རིམ་པ་ཉམས་པ་སྔར་བསྟན་པ་དང་།ཕྱིས་བཤད་པའི་དོན་
འགྲེལ་བ་ཅན་དག་ཐད་ཀར་གྲངས་བཞིན་དུ་མཐུན་དགོས་པ་ལས་དེའི་རིམ་པ་ལས་འདས་པ་སྟེ།
ཆོས་མངོན་པ་མཛོད་དུ། དབང་པོ་རྟུལ་དེ་དག་ཏུ་དད་དང་ཆོས་ཀྱི་རྗེས་འབྲང་བ། ཞེས་པར་རྒྱ་
དཔེ་ལྟར་བསྒྱུར་ན་ཡོད་ཀྱང་སློབ་དཔོན་ཆེན་པོ་དཔལ་བརྩེགས་ཀྱིས་ཀྱང་དོན་ལ་པར་མཛད
ནས་དབང་བོ་རྟུལ་ཞེས་སོགས་སུ་བསྒྱུར་བ་ལྟ་བུ་དང་། སྒྲ་ཉམས་པ་ལེགས་པར་སྦྱར་བའི་སྐད་
ལ་སྒྲའི་བསྟན་བཙོལ་སྒྲའི་བསྟན་བཅོས་དང་འགལ་བ་དང་། གཅོད་མཚམས་སྡེབ་སྦྱོར་གྱི་ངལ་གསོ་དེའི་གཞུང་དུ་
བཤད་པ་ལྟར་མི་གནས་པས་ཉམས་པ་དང༌། སཾསྐྲི་ཏའི་སྐད་ཀྱིས་ཚིགས་བཅད་ལ་སྡེབ་སྦྱོར་ཉམས་
པ་དེའི་མཚན་ཉིད་མི་ལྡན་པ་དང་། མཚམས་སྦྱོར་སྒྲའི་བསྟན་བཅོས་ནས་བཤད་པའི་ཡ་ཎ་རུ་
བསྒྱུར་བ་ལ་སོགས་པ་དང་བྲལ་བ་དང་། ཡུལ་ལ་སོགས་པ་དང༌། དུས་ཉིན་མོ་ལ་སོགས་པ་དང་།
སྒྱུ་རྩལ་གར་དང་གླུ་ལ་སོགས་པའི་རིག་པ་དང༌། སེམས་ཅན་དང་སྣོད་ཀྱི་འཇིག་རྟེན་རྣམ་པ་སྣ་
ཚོགས་དང༌། རིག་པ་རྗེས་སུ་རྟོགས་པ་དང༌།ལུང་རིགས་བྱེད་ལ་སོགས་པ་ཡིད་ཆེས་པ་སྟེ།དྲུག་པོ་
དེ་རྣམས་ཀྱི་རང་རང་གི་གནས་ལུགས་དང་།ངེས་པ་འགལ་བ་ནི་སྐྱོན་ཅན་ཏེ། དེ་ལྟ་བུ་ཆད་པ་དང་
ལྷག་པའི་ངོ་བོ་ཅན་སྐྱོན་བཅུ་བོ་དེ་རྣམས་སྙན་ངག་གི་ཚུལ་སྙན་ངག་མཁན་རྣམས་ཀྱིས་ལྟོས་ཀྱི་མིག་
165

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གིས་བལྟས་ནས་སྤང་བར་བྱ་སྟེ། སྙན་ངག་མཁན་འབྱིན་པར་བྱེད་པས་ན་ཡོན་ཏན་གྱི་མི་མཐུན་
ཕྱོགས་ཡིན་པའི་ཕྱིར་རོ །དེ་ཡང་སྙན་ངག་སྲིད་པའི་ཕྱིར་སྙན་ངག་གི་སྐྱོན་ཏེ། དཔེར་ན་གཏན་
ཚིགས་ལ་སྲིད་པའི་མ་གྲུབ་པ་ལ་སོགས་པ་རྣམས་གཏན་ཚིགས་ཀྱི་སྐྱོན་ཡིན་པ་བཞིན་ནོ། །འོ་ན་
དམ་བཅའ་ཉམས་པ་ལ་སོགས་པ་རྣམས་ཀྱང་སྙན་ངག་གི་མཚན་ཉིད་སྟོན་པའི་བསྟན་བཅོས་གཞན་
དུ་བཤད་ན་དེ་རྣམས་འདིར་མ་འཆད་པ་ཅི་ཞེ་ན། དམ་བཅའ་བསྒྲུབ་བྱ་སྟོན་པ་སྒྲུབ་པའམ་དགག་
པའི་ངོ་བོ་དང་། གཏན་ཚིགས་དམ་བཅའི་སྒྲུབ་བྱེད་ཚུལ་གསུམ་དང༌།དེས་བསྒྲུབ་བྱ་དང་སྒྲུབ་བྱེད་
ཀྱི་འབྲེལ་བ་རྟོགས་པར་བྱེད་པའི་གཞི་ཆོས་མཐུན་པ་ཉིད་ཅན་དང༌།ཆོས་མི་མཐུན་པ་ཉིད་ཅན་ཏེ།
དེ་གསུམ་ཉམས་པ་རང་རང་གི་མཚན་ཉིད་དང་མི་ལྡན་པ་རྣམས་སྐྱོན་ཡིན་ནམ་མ་ཡིན་ཞེས་པ་འདི་ནི།
རྟོག་གེའི་བསྟན་བཅོས་ཉིད་ཡིན་པས་ན་དཔྱད་པ་ཆེས་དཀའ་བའི་ཕྱིར་དཔྱད་པ་དཀའ་བ་སྦྱར་ཞིང་
རོ་མྱངས་པ་དེས་སྙན་ངག་གི་སྐྱོན་དང་ཡོན་ཏན་སེམས་པ་ལ་འབྲས་བུ་ཅི་ཡོད། འདིར་དཔྱད་པ་སླ
བའི་སྙན་ངག་གི་སྐྱོན་དང་ཡོན་ཏན་འཆད་པ་ཡིན་པས་སོ །དེས་ན་དེ་རྣམས་རྒྱས་པར་གཞུང་
གཞན་དུ་ཤེས་པར་བྱ་སྟེ། སྡེབ་སྦྱོར་གྱི་རིག་པ་བཞིན་ནོ། །སྙན་ངག་གིས་མཚན་ཉིད་འཆད་པ་ལ་དེ་
དང་འབྲེལ་བའི་སྐྱོན་དཔྱད་པར་བྱའོ། །བསྟན་བཅོས་གཞན་དང་ཐུན་མོང་བ་རྣམས་ནི་མ་ཡིན་ཏེ།
བསྟན་བཅོས་ཐམས་ཅད་བསྡུ་བར་ཐལ་བར་འགྱུར་ཞིང་། དེ་ལྟར་ན་ཡང་དཔྱད་པར་བྱ་བ་ཐམས་
ཅད་འདི་ཉིད་དུ་རྟོགས་པས་བསྟན་བཅོས་གཞན་རྣམས་དོན་མེད་པར་འགྱུར་།།
གཉིས་པ་ལ་བཅུ་ལས དང་པོ་ལ་གསུམ། མཚན་ཉིད། དཔེར་བརྗོད། དམིགས་
བསལ་ལོ། །དང་པོ་ནི། ཚིག་འདུས་པའི་ངག་གང་ཞིག །ཚོགས་པའི་དོན་ལ་བག་དང་ཡན་ལག་ཏུ་
འགྱུར་བ་བྱ་བ་དང༌། བྱེད་པ་ལས་དང་བྱེད་པ་ཚིག །འབྱུང་ཁུངས་བཞི་རྣམ་བྱེད་ཅན་དྲུག །ཅེས་
པའི་བྱེད་པ་ཅན་དྲུག་འབྲེལ་བས་སྟོང་བ་སེའུ་འབྲས་བུ་བཅུ། འཁུར་བ་དྲུག་ཅེས་པ་ལ་སོགས་པ་ལྟ་
བུ་གང་ཡིན་པ་དེ་ནི་དོན་ཉམས་ཞེས་པར་སྐྱོན་གྱི་སྐབས་འདིར་འདོད་དོ། །ཚིག་གི་དོན་ཙམ་གྱིས་
སྟོང་བ་ནི་མ་ཡིན་ཏེ སེའུ་བཅུ་ལ་སོགས་པའམ་ཚིག་སོ་སོ་ལ་དོན་ཡོད་པའི་ཕྱིར་རོ །སྐྱོན་དེ་དག
ལ་འགྱུར་བའི་ཡུལ་སྟོན་ཅིང་མཇུག་བསྡུ་ནི་ཆང་ལ་སོགས་པ་མྱོས་པ་དང་། སྨྱོན་པ་རླུང་འཁྲུག་པ་
166

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
སེམས་རྣལ་དུ་མི་གནས་པ་དག་དང༌། བྱིས་པ་བླང་བྱ་དང་འདོར་བྱ་མི་ཤེས་པའི་བརྗོད་པ་ལས་
གཞན་སེམས་རང་བཞིན་དུ་གནས་པ་བརྗོད་པ་ལ་དོན་ཉམས་པ་འདི་སྐྱོན་ཅན་ཡིན་ནོ། །དཔེར་
བརྗོད་ནི།རྒྱ་མཚོ་འདི་ནི་འཐུང་བྱེད་དོ་ཞེས་སོགས་ལ།ཚིག་ཚོགས་པས་སྙན་ངག་གི་དོན་དུ་འགྱུར་
བ་དོན་གཅིག་སྡུར་མེད་ཅིང་ཚིག་སོ་སོའི་དོན་ལྕགས་ཀྱི་ཐུར་མ་ལྟ་བུ་འབའ་ཞིག་གནས་པའོ །རྒ
བ་ནི་རྒས་པའོ། །འདིའི་དཔེར་བརྗོད་རྣམ་པ་གསལ་བ་ནི། མན་ངག་སྙེ་མ་ལ་རྩ་བ་འགའ་ཞིག་
འགྱུར་། ཟླ་བ་ལས་མཛེས་པའི་རྩལ་ཞོན་པ་དང༌། ར་སཱ་ནའི་དྲུག་པ་ཁྲོ་བོ་དང་འབྱུང་སྟེ་བདུད་
ལས་རྒྱལ་ལོ།།ཞེས་རྒྱ་དཔེ་ལས་དོན་མ་གོ་བར་བསྒྱུར་པ་དེ་ཤིན་ཏུ་རྣམ་པ་གསལ་བར་སྣང་ངོ་། །
གསུམ་པ་ནི་དོན་ཉམས་འདི་སྐབས་འགའ་ཞིག་སེམས་རང་བཞིན་དུ་མི་གནས་པ་ཞིག་
གིས་བརྗོད་པར་བྱས་པ་ན།དེར་མཚོན་ཞིང་དེའི་ཉམས་འདོན་པ་ལ་སྨད་པ་སྐྱོན་མ་ཡིན་།གཞན་
རང་བཞིན་དུ་གནས་པས་སྨྲས་པར་བྱས་པའི་ཚིག་ལ་མཚོ་འདི་ནི་ཞེས་པ་འདི་ལྟ་བུ་དང༌། སེའུ་བཅུ་
ལ་སོགས་པ་སྙན་ངག་མཁན་སུ་ཞིག་སྦྱོར་ཏེ། མི་མཁས་པ་ཡང་མི་སྦྱོར་ན་མཁས་པ་ལྟ་ཅི་སྨོས དེ་
ཡང་རྩ་བ་ཤིན་ཏུ་ཉམས་པ་ཡིན་པས་སོ། །དོན་འགའ་ལའང་གསུམ་ལས། མཚན་ཉིད་ནི་ཚིགས་
བཅད་དམ་ལྷུག་པའི་ངག །འཆི་མེད་མཛོད་དུ། སུ་ཏི་ངག་གི་མཐའ་ཅན་ཚོགས། །བྱ་བའམ་བྱེད་
ཅན་ལྡན་དག །ཞེས་གསུངས་པའི་མཚན་ཉིད་ཅན་གཅིག་གམ་རབ་སྦྱར་གཞུང་ལུགས་སརྒས་
བཅིངས་པ་ལ་སོགས་པ་ལ་ཐོག་མ་དང་བར་དང་།ཐ་མར་སྔ་མ་དང་།ཕྱི་མ་དག་ཕན་ཚུན་འཇོམས་
ཤིང་འགོག་པ་ནི་ཚིག་དག་ནང་འགལ་བའི་དོན་ཅན་ཉིད་ཀྱི་རྒྱུ་མཚན་གྱིས་རྐྱེན་དུ་གྱུར་བ་ནི་དོན་
འགལ་ཞིང་བརྗོད་པར་བྱའོ། །རྗོད་བྱེད་ནི། དགྲ་རིགས་ཞེས་ཏེ། ཀྱེ་རྒྱལ་བོ་དགྲ་རྣམས་ཀྱི་རིགས་
ཚོགས་འཇོམས་པ་སྟེ། ཉམས་པར་གྱིས་ཤིག །དེ་ལས་དགྲ་ཟླ་མེད་པས་སྣ་ཚོགས་ཁུར་རམ་སྣ་
ཚོགས་འཛིན་པ་ས་གཞི་འདི་རྒྱལ་ཞིང༌། རང་གི་དབང་དུ་གྱུར་པར་མཛོད་ཅིག །འབྱུང་པོ་སེམས་
ཅན་ཀུན་ལ་བརྩེ་ཞིང་ཕན་པ་འདོད་པའི་ངང་ཚུལ་ཅན་ཡིན་པའི་ཕྱིར་ཁྱོད་ལ་དགྲ་ནི་སུ་ཡང་མེད་དོ་
ཞེས་པ་སྟེ་འདིར་སྔོན་ལ་དགྲ་གཞལ་བྱ་ཡོད་པར་བསྟན་ཅིང་ཕྱི་མ་ཁྱེད་ཀྱིས་དེ་དགག་པས་ན་མན་
ངག་གཅིག་ལ་ཡོད་པའི་དོན་འགལ་བའོ། །རྒྱུན་ལ་ཡོད་པ་ནི་རྒྱུན་འགའ་ཞིག་ཉིད་ལ་བལྟ་བར་
167

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བྱའོ། །དམིགས་བསལ་ནི་སྨྲ་བ་བོ་དང་འབྲེལ་བའི་སྐབས་གང་ལ་ཆགས་པ་དྲག་པོའི་སེམས་ཡོད་
པས་སྨྲས་པར་བྱས་པ་ལ་དེ་འདྲའི་སྐབས་དེ་འགའ་ཞིག་ཡོད་པ་ན་འགལ་བའི་དོན་བརྗོད་པའི་ཚིག་
ཀྱང་མངོན་པར་འདོད་ཅིང་སྐྱོན་མེད་དོ །ཆགས་པ་ཉེ་བར་མཚོན་པ་ཡིན་པས་སེམས་འཁྲུགས་
པས་འགལ་བར་སྨྲ་བའི་རྒྱུ་གཞན་ཡོད་པས་སྨྲ་བར་བྱས་པ་ལ་ཡང་ངོ༌། །དེའི་དཔེར་བརྗོད་པ།
གཞན་གྱི་ཆུང་མ་ལ་སྲེད་པ་བགྲོད་པར་འདོད་པ་འཇིག་རྟེན་དང་བསྟན་བཅོས་དང་འགལ་བ་ནི་
རིགས་པས་ཐ་སྙད་བྱེད་པས་འཕགས་པར་གྱུར་པ་བདག་གིས་ག་ལ་རིག་སྟེ།ཤིན་ཏུ་མི་རིགས་ཞེས་
པ་སོ་སོར་བརྟགས་པས་ཐོབ་པ་སྔར་བརྗེད་ནས་དེ་དང་འགལ་བའི་ཚིག་ཆགས་པའི་གཞན་དབང་
གིས་སྨྲས་པ་ཕ་རོལ་བའི་ཆུང་མ་དེའི་སོའི་སྒྲིབ་བྱེད་། མཆུ་གཡོ་བའམ་འོད་འབར་དུས་ནམ་ཞིག་
བདག་མཐོང་བར་འགྱུར་རམ།ཅི་དེ་འདྲའི་བསོད་ནམས་ཀྱི་ཉི་མ་འབྱུང་བར་འགྱུར་རམ་ཞེས་པ་སྟེ
དེ་འདྲའི་སྔ་ཕྱིའི་འགལ་བའང་ཆགས་པ་ལ་སོགས་པའི་གནས་སྐབས་གསལ་བར་བྱེད་པ་ལ་སྐྱོན་མ་
ཡིན་། །
གསུམ་པ་ལ་ཡང་གསུམ་ལས་མཚན་ཉིད་ནི། གལ་ཏེ་བསྡུས་བརྗོད་ཅིང་སྦྱར་བའི་སྒྲ་དང་
དོན་ཡང་སླར་ཡང་བསྒྲགས་ཤིང་སྦྱར་བ་དེ་དོན་གཅིག་པ་ཟློས་སྐྱོན་དུ་འདོད་དོ་ཞེས་བསྒྱུར་རོ། །
དེའི་ཁྱད་པར་ཇི་ལྟ་བུ་ཞེ་ན། ཁྱད་པར་མེད་པར་ཞེས་པ་ཕྱིས་བཟླས་པ་དེ་ནི་དོན་གྱི་ཁྱད་པར་ལ་མི་
ལྟོས་པ་སྟེ།གལ་ཏེ་ཁྱད་པར་ལ་ལྟོས་ན་སྔར་བཤད་པའི་སྐོར་རྒྱན་ལྟར་དོན་གཅིག་པའི་སྐྱོན་མ་ཡིན་
ནོ་ཞེས་དགོངས་པའོ །སླར་ཡང་ཇི་ལྟར་ཞེ་ན། དོན་བརྗོད་བྱ་ལ་སྔར་རྟོགས་ཟིན་པ་ཁྱད་པར་མེད་
པར་ཡང་བརྗོད་པ་དང༌།སྨྲ་རྗོད་བྱེད་ལའང་དེ་འདྲ་བ་སྟེ།སྨྲ་ཡང་བརྗོད་ཀྱང་དོན་ཟློས་པ་མེད་ན་
ཟུང་ལྡན་ལ་སོགས་པ་ལ་ཟློས་སྐྱོན་དུ་མི་འགྱུར་གྱི་སྒྲ་འདྲ་བ་ལ་དོན་ཡང་ཐ་དད་མེད་ན་ཟློས་སྐྱོན་དུ་
འགྱུར་། །དཔེར་བརྗོད་ནི། བུ་མོ་རྣམས་སྲེད་པ་ཆགས་པས་སྲེད་པར་བྱེད་པ་ནི། བུད་མེད་དེའི་
ལན་བུའི་འོད་ཟེར་གྱི་ཆུ་འཛིན་སྤྲིན་འདི་རྣམས་ཏེ། སྤྲིན་གྱི་བུ་མོ་ལ་ཆགས་པ་བསྐྱེད་དོ །ཞེས་བྱ་
བའི་དོན་དོ། །འདིར་སྲེད་བྱེད་གཉིས་དོན་གཅིག་ཀྱང་།ཆུ་འཛིན་དང༌། གློག་ལྡན་དང༌། སྒྲ་སྒྲོག་
རྣམས་སྤྲིན་གྱི་མིང་གི་རྣམ་གྲངས་ཡིན་པས་ཟློས་པའོ །དམིགས་བསལ་ནི་རྗེས་སུ་བརྩེ་བ་དང་།
168

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
ཁྲོ་བ་དང་། ངོ་མཚར་བ་དང་། དགའ་བ་ལ་སོགས་པ་ཁྱད་པར་དུ་འཕགས་པ་སྨྲ་བ་པོ་འགའ་ཞིག་
གལ་ཏེ་བརྗོད་པར་འདོད་ཅིང་སྐབས་སུ་བྱེད་པར་འདོད་ན་ཡང་བརྗོད་པ་ལ་ཡང་སྐྱོན་མེད་དེ། དེ་
འདྲ་བའི་ཡུལ་ལ་བཟླས་ཏེ་བརྗོད་པ་འདི་ནི་རྒྱན་དུ་རིགས་པ་ཡིན་ཏེ། སྙན་ངག་མཛེས་པར་བྱེད་
པའི་ཕྱིར།དེ་སྐད་དུ་ཡང་།ངོ་མཚར་བ་དང་རྩོད་པ་དང༌། །ཁྲོ་དང་ཞུམ་དང་ངེས་བཟུང་དང༌། །དད་
དང་དགའ་བ་རྣམས་ལ་ནི། །ཚིག་གཅིག་ལན་གཉིས་བརྗོད་པར་བྱ། །ཞེས་བརྒྱད་སྟོང་འགྲེལ་ཆེན་
དུ་དྲངས་སོ། །དེ་དཔེར་བརྗོད་ན་འདོད་པ་སྐབས་མིན་པར་རྒྱུ་མཚན་མེད་པར་འཁོན་ཞིང་དགྲར་
གྱུར་པས་བུད་མེད་མཆོག་དེ་བཅོམ་པར་གྱུར་ཞེས་སོགས་ཏེ། འདི་ནི་རྗེས་སུ་བརྩེ་བ་ལ་ཡང་ཡང་
བརྗོད་པའོ །བཞི་པ་ཐེ་ཚོམ་ཅན་ལ་སྔ་མ་ལྟར་གསུམ་ལས། དང་པོ་ནི་ཐེ་ཚོམ་གྱི་དོན་དུ་འདྲ་སྦྱར་
ན་སྐྱོན་མེད་ཀྱང་ངེས་པར་རྟོགས་པའི་དོན་དུ་སྦྱར་བའི་ཚིག་རྣམས་ཀྱིས་གལ་ཏེ་ཐེ་ཚོམ་ངེས་པའི་
ལྡོག་ཟླ་དོན་གཉིས་སུ་དགོས་པའི་བློ་སྐྱེད་ན་དེ་འདྲ་དེ་ནི་ཐེ་ཚོམ་ཅན་ཞེས་པའི་སྙན་ངག་གི་སྐྱོན་དུ
བཤད་དོ། །དཔེར་བརྗོད་ནི་ཀྱེ་རེ་འདོད་ཡིད་ཀྱི་ཤིང་རྟའི་དགའ་བ་མཛའ་བའམ་གསལ་བར་བྱེད་
པའི་རོ་བཅུད་ལ་ཆགས་པས་མིག་གཡོ་ཞིང་རིག་རིག་པོར་གྱུར་པའི་གྲོགས་མོ་ཞེས་ཚིགས་བཅད་
ཕྱེད་བོས་པའོ། །རྒྱང་ངམ་ཐག་ཉེ་བ་ན་འདུག་པའི་ཁྱོད་ཀྱི་མ་མ་འདིས་ཁྱོད་ཀྱི་རང་དབང་གི་སྤྱོད་པ་
འདི་འདྲ་ལྟ་བར་བཟོད་ཅིང་ནུས་པ་མ་ཡིན་ཞེས་པ་སྟེ། འདིར་དགའ་བ་ཞེས་པའི་སྐད་དོད་པྲ་ཡ་
ཞེས་པ་ཡིད་ཀྱིས་འདོད་པ་དང་མཛའ་བོ་ལ་ཡང་འཇུག་པས་ཐེ་ཚོམ་སྐྱེད་ཅིང༌། ཨཱ་རཱཊ་ཞེས་པ་ཡང་
རྒྱང་རིང་བ་དང་། ཐག་ཉེ་བ་ལ་འཇུག་པས་དང༌། འདིས་ཞེས་པ་ཡང་ཨུཏྤལ་བསྒྲུབས་པས་མངོན་
གྱུར་དང་ལྐོག་གྱུར་ལའང་འཇུག་པས་ན་ཐེ་ཚོམ་དུ་འགྱུར་། མ་མ་འདི་རིང་ས་ན་ཡོད་པ་ཡིན་ན་
ལྐོག་ཏུ་གྱུར་པའི་ཕྱིར། ཁྱོད་ཀྱི་མིག་དེ་འདྲ་བ་ལ་ལྟ་མི་ནུས་ན།ཉེ་བ་ན་ཡོད་ནའང་མི་ནུས་ཏེ་འདི་
འདྲ་བ་མཐོང་ནས་ཤིན་ཏུ་ཁྲོ་བར་འགྱུར་བའི་ཕྱིར། ཞེས་པའི་ཚུལ་གྱིས་ཐེ་ཚོམ་དུ་འགྱུར་རོ །
དམིགས་བསལ་ནི་ཐེ་ཚོམ་ཅན་གྱི་ཚིག་འདི་འདུ་བའི་ངེས་པའི་དོན་དུ་སྦྱར་ན་སྐྱོན་ཡིན་ཡཡང་གལ་ཏེ་
ཐེ་ཚོམ་གྱི་ཆེད་དུ་སྐབས་འགའ་ཞིག་ཏུ་སྦྱར་ན་དེའི་ཐེ་ཚོམ་ཅན་འདི་རྣམས་ནི་རྒྱན་ཁོ་ནར་འགྱུར་གྱི་
དེ་འདྲའི་ཐེ་ཚོམ་ཅན་དེ་ལ་སྐྱོན་མེད་། །དེ་དཔེར་བརྗོད་ན་འདི་ལྟ་སྟེ། མ་སྨད་པ་འདོད་པར་བྱ་
169

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བའི་བུད་མེད་མཛེས་མ་དེ་ནི་ལུས་མེད་འདོད་པ་ལས་སྐྱེས་པའི་འཇིགས་པས་བསྒྱུར་ཀྱང་གདུང་
བས་གཟིར་ཏེ་ཟིལ་གྱིས་མནན་ཅིང༌།རྩུབ་པའི་དུས་འཆི་བ་ཉིད་ཀྱིས་བཟུང་བའམ།ཟོས་པ་ཁམ་
དུ་བྱས་པ་མཐོང་བས་མཛའ་བོ་ཁྱོད་ལ་དམིགས་པའི་རེ་བ་འདོད་པས་ཅི་སྟེ་འགོས་པ་མེད་ཞེས་པར་
ཐེ་ཚོམ་སྐྱེད་པར་བྱེད་ཅིང་། ཡང་ལུས་མིན་པ་ཕྱི་རོལ་གྱི་འབྱུང་བ་ལས་སྐྱེས་པ་ཚ་བའི་གདུང་བས་
གཟིར་ཞིང་།རྩུབ་པའི་དུས་སོས་ཀ་ཉིད་ཀྱིས་བུད་མེད་དེ་བཟུང་བར་མཐོང་ཞེས་པའི་ཐེ་ཚོམ་གྱི་གོ་
སྐབས་ཀྱང་ཡོད་པས་སྦྱར་བའི་རྒྱན་དུ་འགྱུར་།དེ་འཆད་པ་བདག་དང་བྲལ་བ་ལས་འདོད་པས་
གཟིར་བ་འམ།ཤིན་ཏུ་ཚ་བས་གདུང་བ་གཉིས་ལས་ཅི་ཞིག་ཡིན་ཞེས་ཐེ་ཚོམ་སྐྱེ་བའི་ཚིག་རྩེད་འཇོ་
ཀྱལ་ཀས་སྐྱེས་པ་ལང་ཚོ་ཅན་འཁྲིག་པ་བསྟེན་པ་དང་བྲལ་བར་བྱ་བའི་ཆེད་དུ་ཕོ་ཉ་འགའ་ཞིག་
ཞེས་པས་སོ
སྨྲས་སོ། །ཞེས་པས་སོ །
ལྔ་པ་ལ་འང་གསུམ་ལས་དང་པོ་ནི། དོན་གཉིས་སམ་མང་པོ་སྔར་བཀོད་པ་དང༌།ཕྱིས་
བརྗོད་པ་དག་རིམ་པ་བཞིན་འབྲེལ་བ་རྣམས་མདོར་བསྟན་སྔར་བཀོད་པའི་རིམ་པའི་རྗེས་སུ་མཐུན་
པར་རྗེས་སུ་བསྟན་པ་ཕྱི་མར་བཀོད་པ་རྣམས་གལ་ཏེ་མ་བྱས་ཤིང་སྔ་མར་བཞིན་དུ་ཁྱད་པར་ལ་
ལྟོས་པའང་མེད་ན་དེ་ནི་རིམ་པ་ཉམས་པར་མངོན་བརྗོད་པ་དེ་སྐད་ཅེས་བྱ་བའི་སྐྱོན་དུ་སྔོན་གྱི་སློབ་
དཔོན་རྣམས་ཀྱིས་བཤད་དོ། །གཉིས་པ་ནི་དེ་དཔེར་བརྗོད་ན། འགྲོ་བ་དང་འཇིག་རྟེན་རྣམས་ཀྱི་
དཔན་རྣམས་ཀྱ
གནས་པ་རྣམས་ཀྱི་གནས་པ་རྒྱུན་འཇུག་པ་དང༌། སྤྲུལ་བ་སྐྱེ་བ་དང་སྡུད་པ་འཇིག་པ་རྣམས་ཀྱི་རྒྱུ་སྟེ།
བྱེད་པ་ལ་སྐྱེས་ཤིང་མ་བྱས་ལ་རྟག་པ་བདེ་འབྱུང་དབང་ཕྱུག་ཆེན་པོ་དང་སྲེད་མེད་བུའམ། མི་
རྣམས་ཀྱི་བགྲོད་བྱེད་ཁྱབ་འཇུག་དང༌།ཆུ་སྐྱེས་པདྨའི་སྐྱེ་གནས་ཅན་ཚངས་པ་རྣམས་ཀྱིས་ཁྱེད་ལ་
སྲུངས་ཤིག་ཅེས་པའོ། །འདིར་འགྲོ་བའི་གནས་པའི་ཁྱབ་འཇུག་དང༌། སྐྱེ་བའི་རྒྱུ་ཚངས་པ་དང༌།
སྡུད་པའི་རྒྱུ་དེ་འབྱུང་ངོ་ཞེས་ལུང་དུ་བཤད་པའི་ཕྱིར་སྔར་བསྟན་པ་གསུམ་དང་རིམ་པ་འཁྲུགས་པས་
ཉམས་པའོ །གསུམ་པ་ནི་གལ་ཏེ་རིམ་པ་བཀྲུགས་ན།དོན་དག་གིས་འབྲེལ་བ་ངེས་པར་ཤེས་པར་
འགྱུར་ཞིང༌།དེའི་རྒྱུར་གྱུར་པའི་རིམ་པ་ཉམས་པ་བྱས་ན་དེའི་ཚེ་རིམ་པ་འདས་ཀྱང་སྐྱོན་མིན་པར་
མཁས་པ་སྙན་ངག་མཁན་རྣམས་སྨྲའོ། །དེ་དཔེར་བརྗོད་ན། གཉེན་གཏོང་ཞིང་འབྲལ་བ་དང༌།
170

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
ལུས་གཏོང་བ་འཆི་བ་དང༌། རང་ག་བའི་ཡུལ་གཏོང་ཞེས་པའི་སྡུག་བསྔལ་གསུམ་པོ་ལ་གཏོང་བ
དང་པོ་དང༌། ཐ་མ་དག་ཉོན་མོངས་པའི་རྒྱང་རིང་སྟེ། ཇི་སྲིད་འཚོ་བའི་བར་དུ་རྗེས་སུ་འཇུག་པའི་
ཕྱིར་རོ །བར་བ་ལུས་གཏོང་བ་ནི། སྐད་ཅིག་ཙམ་གདུང་བ་སྟེ། ལུས་མེད་ན་རྒྱུན་མེད་པའི་ཕྱིར་རོ །
འདིར་གཉེན་དང་ཡུལ་གཏོང་བ་དག་ཉོན་མོངས་པ་རིང་བ་དང་འབྲེལ་ཞིང༌། ལུས་གཏོང་བ་སྐད་
ཅིག་གདུང་བ་དང་འབྲེལ་བས་དེ་ངེས་པར་ཤེས་པའི་རྒྱུར་འབད་པས་ན་སྐྱོན་མེད་པའོ །དྲུག་པ་སྒྲ་
ཉམས་ལ་གསུམ་མཚན་ཉིད་དཔེར་བརྗོད། མི་མཁས་པས་སྐྱོན་དུ་མཐོང་བའི་སྐྱོན་མེད་དོ། །དང་པོ་
ཚིག་གི་སྦྱོར་བ་གང་ཞིག་མཚོན་བྱ་དཔེར་བརྗོད་དང༌། མཚན་ཉིད་སྒྲ་རྗེས་སུ་བསྟན་པ་ལས་འབྱུང་
བའི་ངེས་པ་དེ་དག་ལམ་ལ་མཚོན་ནོ། །སྒྲའི་བསྟན་བཅོས་དང་འགལ་བ་མཆོག་ཡིད་ཆེས་པའི་
གནས་མ་ཡིན་པ་རྣམས་ཀྱི་འདོད་པའམ་མཆོག་རྣམས་ཀྱིས་མི་འདོད་པ་རྣམས་ནི་སྒྲ་ཉམས་ཞེས་བྱ་
བའི་སྐྱོན་ཡིན་ཏེ།དེ་ལས་ལྡོག་པ་མཆོག་རྣམས་ཀྱིས་བཞེད་པ་ནི་སྐྱོན་མ་ཡིན་ནོ། །
གཉིས་པ་། ས་གཞི་ཞེས་པ་ལ་སོགས་པ་སྟེ། འདིའི་ལེགས་པར་སྦྱར་བའི་སྐད་ལ་སྐེ་
རགས་ཅན་ཞེས་པའི་སྐད་དོད་ཤ་ཀཱ་རཱི་ཞེས་པ་དཱའི་རྐྱེན་གྱི་མཐའ་ཅན་ཡིན་པས་ན། ཙནྡྲ་བའི་
མདོར་དཱི་ཨཱུ་དང་རྀ་ཏཱ་ལས་ཞེས་པས་ཀཱས་འི་རྐྱེན་འབྱུང་དགོས་པ་ལ་འདིར་མ་བྱས་པ་དང༌། རྒྱལ་
ཆེན་ཞེས་པའི་སྐད་དོད་མ་ཧཱ་རཱ་ཛན་ཞེས་པ་ནི་ཁྱད་པར་ཀྱི་ཆོས་སྡུད་དམ། ལས་འཛིན་པའི་ཚིག་
སྡུད་ཡིན་པས་ན་ཙནྡྲ་པའི་མདོར་ཚིག་སྡུད་ཀྱི་མཐའོ་ཞེས་སྤྱིར་བཏང་ནས། ས་ཁི་དང་ཨ་ཧར་དང༌།
རཱ་ཛན་རྣམས་ཀྱི་ཊ་ཙའོ་ཞེས་གསུངས་པའི་ཊ་ཙའི་རྐྱེན་དགོས་པ་ལ་དེ་འདིར་མེད་པ་དང་། ཁྱོད་ཀྱི་
ཞེས་རྣམ་དབྱེ་དྲུག་པ་འཐོབ་པ་ལ་ཁྱོད་ལ་ཞེས་རྣམ་དབྱེ་བཞི་པ་བྱས་པ་དང༌། དཔུང་རྣམས་ཀྱིས་
གསུམ་པའི་མིང་ཚིག་ཏུ་མཐོང་བ་ལ་དཔུང་བ་ཞེས་དང་པོར་བྱས་པ་དང་། སྲུང་ཞེས་པ་ཏིང༌འི་ཚིག་
མཐའ་གཞན་གྱི་ཚིག་ཅན་གྱི་བྱིངས་ལ་བདག་ཉིད་ཀྱི་ཚིག་ཏུ་བྱས་པ་རྣམས་སྒྲ་ཉམས་ཡིན་ཏེ།
ལེགས་པར་སྦྱར་བའི་སྐད་ལ་རྣམ་པ་གསལ་ཞིང་པོད་སྐད་ལ་ཡང་རྣམ་དབྱེ་འཚོལ་བ་དེ་དག་རྣམ་པ་
གསལ་བར་ཡོད་། །འོ་ན་འདིར་རྗེས་སུ་ཁྲིད་པ་ལ་སོགས་པའི་སྒྲའི་ཉམས་ཡོད་པས་ན་མཐའི་
གཅིག་སྐྱོན་ཅན་མ་ཡིན་ནོ་ཞེ་ན། ཞེས་པའི་དཔེར་བརྗོད་དེ་ལྟ་བུ་དེ་ལ་རྗེས་ཁྲིད་ལ་སོགས་པ་ཤེས་
171

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འདོད་དེ་བརྗོད་པར་འདོད་པ་མེད་པས་། སྒྲ་ཉམས་ཀྱི་སྐྱོན་ཅན་གྱི་ཚིག་འདི་ལ་རྗེས་ཁྲིད་ལ་
སོགས་པའི་ཉམས་ཡོད་པ་མིན་ནོ། །གསུམ་པ་ནི་ལྷོ་ཡི་རི་བོ་མ་ལ་ཡ་ལས་བཏུད་པ་འོང་རླུང་གིས་ཙུ་
ཏ་ས་ཧ་ཀཱ་རའི་རྐང་བས་འཐུང་བ་ཤིང་སྡོང་གི་ཡལ་འདབ་རོལ་ཅིང་སྒེག་པར་སྐྱོད་ཅིང་གཡོ་བའི་མྱུ་
གུ་མཛེས་པ་ཅན་དུ་བྱེད་དོ །དེ་ལྟ་བུ་འདི་ལ་རི་ལས་ཞེས་ལྔ་པར་མི་རིགས་ཀྱི། བདུན་པའམ་
གཉིས་པར་རིགས་སོ །དེ་འདྲ་དེ་སྐྱོན་མེད་པར་སྟོན་པ། ཞེས་པ་དེ་ལྟ་བུ་ལ་སོགས་པ་ནི་སྒྲའི་
མཚན་ཉིད་སྟོན་པའི་བསྟན་བཅོས་ཀྱིས་བདག་ཉིད་ཆེན་པོ་ནུས་པ་རྣམ་པ་འདི་ལྟ་བུ་ཡང་སྡུད་པ་ལྟ་
བུ་ལག་གཡེལ་ཞིང་སྙོམས་ལས་སུ་བྱེད་པའི་སེམས་དང་ལྡན་པའི་གང་ཟག་ལ་སྒྲ་ཉམས་པ་འདྲ་
བར་སྣང་སྟེ། ཚད་མ་རྣམ་འགྲེལ་དུ། བསྟན་བཅོས་རྨོངས་པ་ཟློག་བྱེད་ཡིན། ཞེས་གསུངས་པ་ལྟར་
བསྟན་བཅོས་ཀྱི་ནུས་པ་མཐོང་བ་ལ་འདི་འདྲའི་འཁྲུལ་བ་མི་སྲིད་པས་སོ །དེ་ལྟ་མོད་ཀྱི་དེ་འདྲ་དེ་
ན་སྐལ་བ་བཟང་པོ་ལེགས་པ་ཉིད་ནམ་ཡང་གཏོང་བ་མ་ཡིན་། །བདུན་པ་ངལ་གསོ་ཉམས་པ་ལ་
བཞི། དོན་དངོས་སྐྱོན་མེད་ཀྱི་སྦྱོར་བ། དེ་སྐྱོན་མེད་དུ་སྒྲུབ་པ།འོན་ཀྱང་སྦྱོར་བ་མི་བདེ་བ་སྤངས་
པའོ། །དང་པོ་ནི། ཚིགས་བཅད་ཐ་སྙད་ཀྱི་གཙུག་ལག་ལ་གྲགས་པ་རྣམས་ལ་ངེས་པ་དྲུག་པ་ལ་
སོགས་པ་ལ་ཡོད་པར་དེའི་བསྟན་བཅོས་སུ་རྣམ་བཞག་བྱས་པའི་གནས་པ་སྡོད་གང་ཡིན་པའི་ཚིག་
གི་གཅོད་མཚམས་སྡེབ་སྦྱོར་གྱི་བསྟན་བཅོས་སུ་གྲགས་པ་དེ་ཞེས་མཚན་ཉིད་རྗེས་སུ་བརྗོད་པ་སྟེ།
ག་གཅད་མཚམས་སྡབ་སྐྱ
གཅོད་མཚམས་སམ་ངལ་གསོ་མཁས་པ་རྣམས་ཀྱིས་རིག་ཅིང་ཤེས་སོ་ཞེས་མཚོན་བྱ་སྒྲུབ་པའོ །དེ་
ཉམས་པ་ཕྲེང་བ་འཛིན་པ་ལ་བདུན་ལ་སྡོད་མེད་པ་ལྟ་བུ་ནི། གཅོད་མཚམས་ངལ་གསོ་ཉམས་པའི་
སྐྱོན་ཡིན་ཏེ། ཉན་པ་ན་དགའ་མིན་ནམ་ཡིད་འབྱུང་བ་སྐྱེད་པར་བྱེད་པའོ། །དེ་དཔེར་ན། བུད་མེད་
རྣམས་ཀྱིས་ཞེས་པ་སྟེ། ཡང་དག་པར་བརྗོད་པའི་ཆོ་ག་ནི་གླུ་ལ་སོགས་པའི་རྩེད་འཇོའོ །རོ་ནི་
སྒེག་པ་དང་དཔའ་བ་ལ་སོགས་པ་རྣམས་ཏེ། དེ་རྣམས་ཉམས་པ་མེད་པ་ནི་རང་རང་གི་བསྟན་
བཅོས་ཇི་ལྟ་བ་བཞིན་སྦྱར་བའོ འདིར་ཞེས་པ་སྐབས་པའམ ཚིག་སྦྱོར་བབ་པའོ །ཉི་མའི་
རིགས་ནི་བུ་རམ་ཤིང་བའི་རིགས་སུ་བྱུང་བའོ། །འདིར་ནི་སྡེབ་སྦྱོར་རིན་ཆེན་འབྱུང་གནས་སུ། མ་
ཝ་ན་སུ་ར་ར་ཝ་རྣམས་མཚོ་དུས་འཇིག་རྟེན་རྣམས་ཀྱི་དལ་འགྲོ་ཅན། ཞེས་གསུངས་པ་ལྟར་བཞི་པ་
172

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
དང་།དེ་ནས་དྲུག་པ་དང༌།དེ་ནས་གསུམ་པ་ལ་ངལ་གསོ་དགོས་པ་ལ་འདིར་བཞི་པ་ཞེས་པ་ནི་ཡང་
དག་བརྗོད་པའི་སྐད་དོད་ས་མ་གི་ཏི་ཞེས་པའི་མིང་གི་དཀྱིལ་ཡིན་པས་ངལ་གསོ་མི་རུང་བ་དང༌།དེ་
ནས་དྲུག་པ་ལ་ཨ་ཞེས་པ་ནི་ཉི་མའི་སྐད་དོད་ཨཱ་དཱི་རྱ་ཞེས་པའི་མིང་གི་དབུས་ཡིན་པས་ངལ་གསོ་
མི་རུང་བ་དང༌།དེ་ནས་གསུམ་པ་བཾ་ཞེས་པ་ནི་རིགས་ཀྱི་སྐད་དོད་བཾ་ཤ་ཞེས་པའི་མིང་གི་དཀྱིལ་
ཡིན་པས་ངལ་གསོ་མི་རུང་བའི་ཕྱིར་ངལ་གསོ་ཉམས་པ་སྟེ། ངལ་གསོ་བ་ལ་མིང་རྫོགས་པའི་ཚིག
གི་མཐའ་དགོས་པས་སོ།།དེས་ན་ཞེས་པ་བརྗོད་བ་ཐག་པ་དེ་ལྟ་བུ་ལ་སོགས་པ་ནི་སྐྱོན་ཡིན་།།
གཉིས་པ་ནི། བྱ་བ་སྡེ་གསུམ་དང་འབྲེལ་བའི་རང་རང་གི་བསྒྲུབ་བྱ་དང་། དེ་ལས་ལྡོག་
པ་བྱ་བ་མ་ཡིན་པ་མ་ཚངས་པའམ བྲལ་བ་མེད་པ་ལ་དེ་རྟོགས་པར་བྱེད་པའི་ལུང་གིས་བལྟས་
ནས་ཇི་ལྟར་འོས་པར་བསྒྲུབ་ཅིང༌།རང་གི་དབང་དུ་གྱུར་པའི་ས་གཞི་འཛིན་ཏེ་སྲུང་བར་བྱེད་ཞེས་
པ་ལྟ་བུའི་སྦྱོར་བ་ཡང་མཁས་པ་མཆོག་རྣམས་ལ་ཡོད་དོ། །འདིར་བཞི་པ་ཡིན་ཞེས་པ་བྱ་མིན་
རྣམས་ཞེས་པའི་སྐད་དོད་ལ་ཡཱ་ཡིག་ལ་བཅད་པ །ལྱ་ནི་ཞེས་པའི་ལྱ་ལ་ངལ་གསོ་བ་ལ་སྐྱོན་མེད་དོ་
ཞེས་འཆད་དེ། བརྗོད་འདོད་ཙམ་དུ་བས་སོ། །གསུམ་པ་ནི་འོ་ན་ཚིག་གི་གཅོད་མཚམས་སྡོད་ངེས་
པ་ངལ་གསོ་ཡིན་མོད། འདིར་ཚིག་གི་ཕྱོགས་གཅིག་མིང་དང་རྣམ་དབྱེའི་བར་དུ་བཅད་པས་ན་ཇི
ལྟར་ངལ་གསོ་ཉམས་པ་མ་ཡིན་ཞེ་ན།ཇི་ལྟར་པ་ཡས་ཞེས་པ་ལས་རྣམ་དབྱེ་དང་པོའི་གཅིག་གི་
ཚིག་པའི་ཕྱིས་ས་པ་ཨཱཿ ཞེས་པ་ལྟ་བུ་ལ།ཚིག་གི་མཐའ་རྣམ་དབྱེ་སོགས་བྱས་པ་ན་ཡང་། ཕྱིས་
པའི་ལྷག་མ་གནས་པ་དེ་ཚིག་ཉིད་དུ་བརྡ་སྤྲོད་པ་རྣམས་ཀྱིས་ངེས་པར་བྱས་དེ་བཞིན་དུ་མཚམས་
སྦྱོར་ཡན་དུ་སྦྱར་བ་ལ་སོགས་པའི་མཐའ་ལྡང་བའི་ལྷག་མ་རང་བཞིན་མེད་ལ་སོགས་པའི་ཆ་རྣམས་
ཚིག་ཁོ་ནའོ །ཞེས་མཁས་པ་རྣམས་ཀྱིས་བརྗོད་པ་ཡིན་ནོ། །དེས་ན་བྱ་མིན་རྣམས་ཞེས་པའི་ཡཱ་
མིང་གི་ཆ་དང་།ཎ་རྣམ་དབྱེའི་བར་དུ་བཅད་ཀྱང་གཅོད་མཚམས་ཉམས་པ་མེད་། །ཞེས་སྟོན་པའོ །
བཞི་པ་ནི། གལ་ཏེ་ཡང་མཚམས་སྦྱོར་གྱི་མཐའ་ཚིག་ཡིན་པ་ད་ལྟ་ན་ཡང་དེ་འདྲ་རྣ་བར་རྩུབ་ཅིང་
གལ་ཏ་ཡང་མཚམས
ཉན་པའི་མཐའ་སྤངས་པའི་ལྷག་མ་རང་བཞིན་མེད་ལ་སོགས་པའི་ཡིད་འབྱུང་བར་བྱེད་པ་རྣམས་ནི་
སྙན་ངག་མཁན་རྣམས་མི་སྦྱོར་བས་དེ་འདྲ་སྤང་བར་བྱའོ། །དེ་དཔེར་བརྗོད་ན། བརྗོད་པར་འདོད་
173

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པའི་རྒྱལ་བོའམ་རྒྱལ་མཚན་ཅན་དཔུང་རྣམས་ནི།ཏོག་གི་རྒྱལ་མཚན་བསྒྲེངས་པས་ཆུ་འཛིན་སྤྲིན་
བསྐུལ་ཅིང་། འཕངས་པའོ། །ཞེས་པ་འདི་ཡིན་ཏེ། འདིར་ཏོག་གི་སྐད་དོད་ཀེ་རུ་ཞེས་པ་ཡིན་ཞིང༌།
རྐང་བའི་མཐའ་ཡི་གེ་བརྒྱད་པ་ཀེ་ཞེས་པ་བདུན་པའི་ཚིག་མཐའ་ཡིན་པས་ངལ་གསོ་མ་ཉམས་ཀྱང་
མི་སྙན་པས་སྤང་བར་བྱ་བ་ཡིན་ནོ། །བརྒྱད་པ་སྡེབ་སྦྱོར་ཉམས་པའི་མཚན་ཉིད་ནི་སྙན་ངག་གང་དུ་
ཚིགས་བཅད་ལ་སྡེབ་སྦྱོར་བསྟན་བཅོས་སུ་ངེས་པ་བྱས་པའི་ཡི་གེ་གྲགས་ལས་ཆད་པ་ཉུང་བ་དང་
ལྷག་པ་མང་དག་དང་ལྕི་བ་དབྱངས་རིང་བ་དང་ཐུང་བའང་གསལ་བྱེད་དབྱངས་མེད་པ་ཕ་རོལ་ན་
ཡོད་པའམ། རྐང་བའི་མཐའ་ཕལ་ཆེ་བ་དང་ཡང་བ་དེ་འདྲ་མ་ཡིན་པའི་ཡི་གེ་སྟེ། དེ་དག་སྡེབ་སྦྱོར
གྱི་རིག་པ་ལས་བྱུང་བ་ཇི་ལྟ་བ་བཞིན་མི་གནས་པ་དེ་ནི་སྡེབ་སྦྱོར་ཉམས་པ་མེད་ཅེས་བྱ་སྟེ། སྐྱོན་
འདི་ནི་སྙན་ངག་གི་ལུས་ཉམས་པས་ཤིན་ཏུ་སྨད་པ་ཡིན་ནོ། །དེ་བཞི་རིམ་བཞིན་འཆད་དོ། །ཟླ་བའི་
འོད་ཟེར་བསིལ་བ་ཞེས་པ་། རྗེས་སུ་བསྔགས་པའི་ཚིགས་བཅད་ཡི་གེ་བརྒྱད་པར་དགོས་པ་ལ་
ལེགས་སྦྱར་གྱི་སྐད་ལ་ཡི་གེ་བདུན་ལས་མེད་པས་ཡི་གེ་ཉུང་བ་ཉིད་ཡིན་ནོ། །ས་ཧ་ཀ་རི་ལོ་འདབ་
གསར་བ་རྣམས་ཞེས་པ་ནི། རྗེས་སུ་བསྔགས་པའི་རྐང་བ་གཅིག་ལ་ཡི་གེ་དགུ་བྱས་པས་ན་ཡི་གེ་
ལྷག་པ་ཡིན་ནོ །འདོད་པའི་ལྷས་མདའ་ལྔ་པ་རྣོན་པོ་རྣམས་རི་དྭགས་མིག་ཅན་མཛེས་མ་རྣམས་ལ
འཕངས་ཞེས་པ་ནི་ཉེ་དབང་རྡོ་རྗེས་ཡི་གེ་དང་པོ་ཡང་བ་དགོས་པ་ལྕི་བར་བྱས་པས་ལྕི་ཇི་བཞིན་མ་
ཡིན་པའོ །མཛེས་པའི་མིག་ཅན་གྱིས་བུད་མེད་བཟང་མོ་རྣམས་ལ་མྱོས་བྱེད་འདོད་ལྷ་ཉིད་ཀྱི་
མདའ་ལྷུང་སྟེ། འདོད་པའི་དབང་དུ་གྱུར་ཞེས་པ་། དབང་པོ་རྗེའི་ཡི་གེ་དང་པོ་ལྕི་བ་དགོས་
པ་ལ་འདིའི་ལེགས་སྦྱར་གྱི་སྐད་ལོ་ཡང་བར་བྱས་པས་ན་ཡང་བ་ཇི་ལྟ་བ་བཞིན་མ་ཡིན་པ་སྟེ། སྡེབ་
སྦྱོར་གྱི་བསྟན་བཅོས་སུ་བཤད་པ་དང་འགལ་བས་སོ། །
དགུ་པ་མཚམས་སྦྱོར་ཉམས་པ་ལ་གསུམ།མཚན་ཉིད།དཔེར་བརྗོད།ཤད་ཀྱིས་ཆོད་ན་
མ་སྦྱར་ཡང་སྐྱོན་མེད་པའོ། །དང་པོ་ནི།བསྡུས་པ་མཚམས་སྦྱོར་བ་བརྗོད་པར་མི་འདོད་ཀྱིས། སོ་
སོ་བ་རྣམས་ལ་གསལ་བར་བརྗོད་པར་བྱའོ། །ཞེས་པའི་བསམ་པས་ཚིག་གཅིག་པའམ།ཐ་དད་པ་
རྣམས་ལ་མཚམས་སྦྱོར་ཐོབ་ཀྱང་དེ་མེད་པ་གང་ཡིན་པ་ཨེ་ཨ་ཡ་རུ་སྐྱུར་བའི་ཡ་ཕྱིས་པ་ལ་སོགས་
174

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
པ་རྒྱུ་མཚན་མེད་པ་ལྟ་བུ་དེ་ནི་མཚམས་སྦྱོར་བྲལ་བ་ཞེས་བྱ་བའི་སྐྱོན་དུ་བསྟན་ཏེ།མཚམས་སྦྱོར་ནི་
བརྡ་སྤྲོད་པའི་གཞུང་དུ་འབྱུང་བའི་ངེས་པས་ཡི་གེ་ཕན་ཚུན་ཕྲད་པ་ན་རྣམ་འགྱུར་བྱུང་བ་ཡིན་ལ།
དེའི་ངེས་པ་ལས་འགོངས་ནས་སྐྱོན་འདི་ཡིན་ནོ །དེ་ལྟར་བཤད་མ་ཐག་པའི་སྐྱོན་བཞི་བོ་འདི་ནི་
ཕལ་ཆེར་ལེགས་པར་སྦྱར་བའི་སྐད་ཀྱི་སྦྱོར་བ་ལས་འབྱུང་ལ། སྐད་གཞན་ལ་ཡང་སྒྲ་ཉམས་སུ་
བགྲང་བར་འབྱུང་ངོ་གཉིས་པ་ནི། ནམ་མཁའ་ལ་རླུང་དལ་བུ་རྒྱུ་བ་དང༌། དེས་ཡིད་འཕྲོག་པའི་སྒོ་
ནས་བདག་གི་ཡིད་ལ་རྒྱུ་བ་ཡིན་འགྲམ་པ་ལ་ཚ་བས། གདུངས་པ་ལས་བྱུང་བའི་རྔུལ་གྱི་ཆུ་རྒྱས་པ་
སེལ་བར་བྱེད་དོ། །འདིར་རྒྱུ་བའི་སྐད་དོད་ཙ་ར་ཏཱ་ཞེས་པ་དང༌། ཨཾ་ག་ནཱ་ཞེས་པ་ལ་ཏཱའི་ཨཱ་དང༌།
ཨཾ་གི་ཨ་དག་ལ། ཙནྡྲ་བར་ཨ་ཀའི་ཨ་ཀ་ལཱ་རིང་པོའོ་ཞེས་པ་དང་། ཀ་ལཱ་པར་མཚུངས་པ་འདྲ་བའི་
ཡི་གེ་ལ་རིང་པོར་འགྱུར་ཏེ།ཕྱི་མའང་དབྱིའོ་ཞེས་འབྱུང་བའི་ཨ་ཡིག་ཉེས་རིང་པོ་གཅིག་ཏུ་མ་བྱས་
པས་མཚམས་སྦྱོར་ཉམས་པའོ །གསུམ་པ་ནི་ཚིགས་བཅད་བརྗོད་མ་ཐག་པ་དེའི་ཕྱི་མ་ཕྱེད་འདིར
སྔ་མ་ཕྱེད་དུ་བྱས་ཏེ་ཕྱི་མ་ཕྱེད་ཀྱི་མགོར་མཚམས་འདི་ལ་ཞེས་པའི་སྐད་དོད་ཨ་སུ་ར་ཊི་ཥུ་ཞེས་པ་
བརྗོད་པ་ན། སཾ་སྐྲི་ཏའི་ཚིགས་བཅད་ལ་སྔ་མ་ཕྱེད་ལས་ཤད་གཅིག་དང་། ཚིགས་བཅད་རིང་པོ་
རྫོགས་པ་ན་ཤད་གཉིས་འབྱུང་བས་འདིའི་ཕྱེད་ཀྱི་མཇུག་གི་ཨེ་དང་ཕྱི་མའི་ཨ་དག་ལེ་མཚམས་སྦྱོར་
མ་བྱས་པ་འདི་འདྲ་བ་ནི་མཁས་པ་རྣམས་ཀྱིས་ཉམས་པ་སྐྱོན་ཅན་དུ་རིགས་པར་མི་བྱེད་དེ།དེ་འདྲ་
ནི་སྐྱོན་མེད་པའོ་ཞེས་པའི་དོན་ནོ །བཅུ་པ་འགལ་བའི་སྐྱོན་ལ་གསུམ་འགལ་བ་དྲུག་གིས་མཚན་
ཉིད་དེའི་སྦྱོར་བ། སྐབས་འགར་འགལ་ཡང་སྐྱོན་མེད་པའོ །དང་པོ་ནི་མ་ལ་ཡ་ལ་སོགས་པའི་རི་དང༌།
ཀ་ལིང་ཀ་ལ་སོགས་པའི་ནགས་དང༌། ཡུལ་འཁོར་ལྷོ་ཕྱོགས་ཀྱི་རྒྱུད་ལ་སོགས་པ་ཡུལ་ཡིན་ཏེ།
སོགས་པས་ཆུ་བོ་དང༌། འབྱུང་ཁུངས་ལ་སོགས་པ་བསྡུའོ། །ཉིན་མོ་དང་། མཚན་དང༌། དུས་དྲུག །
དབྱར་དང༌།སྟོན་དང༌། དགུན་དང༌། དགུན་སྨད་དང༌།དཔྱིད་དང༌། སོས་ཀ་དང༌།ཞེས་པ་རྣམས་
དུས་ཡིན་ལ། འདོད་ཡུལ་ལ་ལོངས་སྤྱོད་པ་ཁྱད་པར་བ་དང་།ནོར་ཉེ་བར་མཁོ་བ་སྣ་ཚོགས་པ་ལ་
བརྟེན་པའི་གར་ཉམས་དང་། འགྱུར་བ་དང༌།ཚུལ་དང༌། ལུས་འགྱུར་སྣ་ཚོགས་པ་དང༌།གླུ་མགྲིན་
པ་དང༌།རྒྱུད་ལས་བྱུང་བའི་དབྱངས་དག་དང༌།རོལ་ཆ་རང་རང་གི་བསྟན་བཅོས་སུ་བྱུང་བ་སྒྱུ་རྩལ་
175

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གྱི་རིག་པ་སྟེ། འབྱུང་ཞིང་སྐྱེས་པ་རྒྱུ་བ་སེམས་ཅན་མི་བ་བརྟན་པ་སེམས་སོ་རྣམས་ཀྱི་འཇུག་པ་
གནས་ལུགས་ཇི་ལྟ་བ་ནི་འཇིག་རྟེན་གྱི་མིང་ཅན་ཡིན་ནོ། །རིགས་པ་ནི་གཏན་ཚིགས་རིག་པ་རྟོག་
གེའི་བསྟན་བཅོས་ཀྱི་བདག་ཉིད་དོ །ཐོས་པ་རིག་བྱེད་དང་བཅས་པའི་ཡིད་ཆེས་པའི་གནས་ཀྱིས་
གསུངས་པ། མཚན་ཡང་དག་པར་བརྗོད་པའི་རྒྱ་ཆེར་འགྲེལ་དུ། ལུང་ནི་ཡིད་ཆེས་ཚིག་ཡིན་ཏེ།
ཉེས་པ་ཟད་པ་རྫུན་གྱི་ཚིག །སྨྲ་བར་མི་འགྱུར་རྒྱུ་མེད་ཕྱིར། །ཉེས་ཟད་ལུང་དུ་ཤེས་པར་བྱ །ཞེས་
གསུངས་པའི་ཚུལ་ཅན་ནི་ལུང་ཉིད་ཡིན་ཏེ། ཡུལ་དང་དུས་ལ་སོགས་པ་ལུང་གི་བར་དེ་དང་དེ་
རྣམས་ལ་སྙན་ངག་སྦྱོར་བའི་མཁན་པོ་བག་མེད་པ་དྲན་པ་ཉམས་པ་ལས་ཇི་ལྟར་གྲགས་ཤིང་གྲུབ
པ་བཞིན་མིན་པར་དེ་དང་དེའི་གནས་ལུགས་དང་འགལ་བར་གལ་ཏེ་ཞུགས་ན་འདི་ནི་ཡུལ་ལ་
སོགས་པ་དུག་དང་འགལ་བ་ཞེས་བརྗོད་པར་བྱའོ། །གཉིས་པ་ལ་དྲུག་ཡོད་པའི་དང་པོ་ལ་ཡང་ག་
བུར་གྱི་སྡོང་པོ་ལ་རེག་ཞེས་པ་ནི་རིའི་གནས་ལུགས་དང་འགལ་བ་སྟེ། རི་བོ་མ་ལ་ཡ་ན་ག་བུར་གྱི
ཤིང་མེད་པས་སོ། །ཀ་ལཾ་ཀ་ནི་ནགས་ཀྱི་བྱེ་བྲག་ཡིན་ཞིང་། དེ་ན་ཡོད་པའི་གླང་པོ་ཆེ་རྣམས་བྷ་ཏཱ་
ཞེས་པའི་རིགས་ཡིན་། རི་དྭགས་ཀྱི་རིགས་མ་ཡིན་པ་ལ་དཔེར་བརྗོད་པ་ནི་ནགས་ཀྱི་གནས་
ལུགས་ཇི་ལྟ་བ་བཞིན་མ་ཡིན་པ་བརྗོད་པའོ །དེ་བཞིན་དུ་རྗེ་བཙུན་སྤྱན་རས་གཟིགས་དབང་གི་
བསྟོད་པ་བརྒྱ་བར། པད་སྐྱེས་རལ་བའི་ནགས་ཉལ་འཇིག་རྟེན་དབང་ཕྱུག་ཞབས་སེན་སེང་གེ་དེས་
གས་ཉལ་འཇགཏནད་
ཁྱོད་སྲུངས། །ཞེས་དང་། སྐྱེས་རབས་སུ། ནགས་ཕུག་སེང་གེས་སྲུང་པའི་རི་དྭགས་བཞིན། །ཞེས་
གསུངས་པ་ལྟར། སེང་གེ་ནགས་ན་གནས་པ་ལ་གངས་ན་ཡོད་པར་འཆད་པ་ཡང་རི་དང་འགལ་
བའོ །ལྷོ་ཕྱོགས་ཙུ་ལའི་ཡུལ་འཁོར་གྱི་ཆུ་ཀླུང་ཀཱ་ཝ་རཱི་ཞེས་བྱ་བའི་ངོགས་ན་ཨ་ཀ་རུ་གཏན་མེད་
པ་ལ་དེའི་ས་གཞི་ལ་ཨ་ཀ་རུ་ནག་པོའི་ཁ་དོག་སྔོའོ་ཞེས་པ་ནི། ལྗོངས་དང་། ཆུ་ཀླུང་གི་གནས་
ལུགས་དང་འགལ་བའོ །སྤྱིར་ཤིང་ནི་ཙུ་ལ་རྒྱས་ཞེས་པ་ལ་སོགས་པ་རྐང་བ་དྲུག་ནི་དུས་དྲུག་སོ་
སོའི་གནས་ལུགས་དང་འགལ་བ་སྟེ། དགུན་སྨད་ཤིན་ཏུ་གྲང་བས་ན་བསིལ་བའི་རྫས་ཙན་དན་མི་
མཁོ་བའོ །ཞེས་པ་ཞེས་རྐང་བ་གཉིས་དོན་བསྡུ་བའོ། །འགལ་བ་གསུམ་ལ་སྒྱུ་རྩལ་ཞེས་པའི་རྐང་
བ་གཉིས་ཀྱིས་བཤད་པར་དམ་བཅས་ཏེ། དེ་དཔེར་བརྗོད་ན། དཔའ་བ་དང་སྒེག་པའི་འགྱུར་བ་ནི།
176

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
བརྟན་པ་ཁྲོ་དང་ཡ་མཚན་དག །ཞེས་པ། དཔའ་བ་དང་། སྒེག་པའི་ཉམས་གཉིས་པོའི་འགྱུར་བ་དེ་
དག་གི་རྒྱུར་གྱུར་པའི་ཡིད་ཀྱི་གནས་སྐབས་ཀྱི་ཁྱད་པར་ནི་རིམ་པས་ཁྲོ་བ་དང་། ཡ་མཚན་ནམ་
མཚར་ཉམས་ཇི་སྲིད་ཡོད་པའི་བར་དུ་གནས་པས་བརྟན་པའམ་གནས་ཅན་ཞེས་པ་དག་ཡིན་ནོ། །
ཞེས་པ་། སྔར་བཤད་པ་ཟིན་པ་ལྟར་དཔའ་བ་དང་སྒེག་པ་དག་ནི་དེ་དག་གི་འགྱུར་བ་སྤྲོ་བ་དང་
དགའ་བ་དག་ཡིན་གྱི།ཁྲོ་བ་དང་ཡ་མཚན་དག་མ་ཡིན་ལ་དེ་དག་དྲག་པ་དེ་དང་རྨད་བྱུང་གི་ཉམས་
དག་གི་འགྱུར་བ་ཡིན་པས་ན་སྒྱུ་རྩལ་དང་འགལ་བའོ། །ཡང་དབྱངས་བདུན་བསྲེས་པ་དང༌། ཁྱུ་
མཆོག་དང་། གཱ་དྷ་རངས་འཛིན་པ་དང་དྲུག་ལས་སྐྱེས་བུ་དང་བར་མ་དང་བློ་གསལ་དང༌། ལྔ་པ་
རྣམས་བདུན་ཀ་རྫོགས་པ་ཚང་བ་ཞིག་ཐ་དད་པའི་ལན་དྲི་ཟ་ལས་བྱུང་བའི་ལམ་འཇུག་གོ།ཞེས་
པ་ཡང་སྟེ དབྱངས་གང་ཡང་རུང་བས་དམན་པ་ཡང་ཐ་དད་པའི་ལམ་ཉིད་དུ་གནས་པས་སོ། །སྒྱུ་
རྩལ་དང་འགལ་བ་བསྒྲེ་བ་ནི། འདི་ལྟར་བརྗོད་པའི་རིམ་པས་སྒྱུ་རྩལ་རོལ་མོའི་མཚན་ཉིད་ལ་
སོགས་པ་དྲུག་ཅུ་རྩ་བཞི་སློབ་དཔོན་ཚུལ་ཁྲིམས་སངས་རྒྱས་བསྐྱངས་ལ་སོགས་པས་ལུང་ཕྲན་
ཚེགས་ཀྱི་འགྲེལ་བ་ལ་སོགས་པར་མིང་ཙམ་གསུངས་པ་དང་འགལ་བ་རང་རང་གི་རྣམ་བཞག་ལས་
འདས་པ་རྣམས་ལེགས་པར་རྟོགས་པར་བྱའོ། །
དེ་རྣམས་གང་ལས་ཤེས་པར་འགྱུར་ཞེ་ན།སྒྱུ་རྩལ་ཡོངས་སུ་བཅད་པ་སློབ་དཔོན་འདི་
ཉིད་ཀྱིས་ལེའུ་བཞི་པ་མཛད་པ་ཡོད་ཅེས་གྲགས་ཏེ། དེ་ལའང་ཡང་ན་སྒྱུ་རྩལ་ཡོངས་སུ་བཅད་པ་
གོམས་པར་གྱུར་པ་ལ་སྒྱུ་རྩལ་དྲུག་ཅུ་རྩ་བཞི་བོ་དེའི་རང་བཞིན་དོན་གྱི་དེ་ཁོ་ན་ཉིད་གསལ་བར་
འགྱུར་རོ །འགལ་བ་བཞི་པ་ལ་གཡོ་བའི་འཇིག་རྟེན་གྱི་གནས་ལུགས་དང་འགལ་བ་ནི།གླང་པོ་ཆེ་
ལ་རལ་བ་གཏན་མེད་པ་ལ་དེ་གཡོའོ་ཞེས་པ་དང་།རྟ་ལ་རྭ་མེད་པ་ལ་དེ་རྣོའོ་ཞེས་པ་དག་ཡིན་ལ་
བཞིན་དུ་སེང་གེ་གཡུ་རལ་ཡོད་། །ཞེས་པ་སྟེ། འདུལ་བ་རྒྱ་ཆེར་འགྲེལ་དུ་སེང་གེའི་སྐྲ་སེར་སྐྱར་
གསུངས་། །ཨེ་རཎྜ་ཞེས་བྱ་བའི་ཤིང་གི་བྱེ་བྲག་འགའ་ཞིག་སྙིང་པོ་མེད་པ་དེ་ལྕིའོ་ཞེས་པ་དང༌།
སེང་ལྡེང་གི་ཤིང་ལྗོན་པ་སྙིང་ཤིན་ཏུ་ལྗིད་པ་ལ་དེ་མེད་དོ། །ཞེས་པ་ནི་བསྟན་པའི་གནས་ལུགས་
ཇི་ལྟ་བ་བཞིན་མ་ཡིན་པ་བརྗོད་པའོ་ཞེས་པའི་རྐང་བ་གཉིས་ནི་དོན་སྡུད་པ་སྟེ་དེ་འདྲ་མཁས་མི་
177

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཁས་ཀུན་གྱིས་སྨད་པས་ན་སེམས་རང་བཞིན་དུ་གནས་པ་རྣམས་སྦྱོར་བ་མ་ཡིན་ནོ།།
འགལ་བ་ལྔ་པ་ལ།མདོར་བསྟན་དུ་རིགས་ཞེས་བྱ་བར་བརྗོད་པ་གཏན་ཚིགས་ཀྱི་རིགས་
པས་གཏན་ལ་ཕབ་པ་དང་འགལ་བ་བསྟན་ཅིང༌། དཔེར་བརྗོད་པར་བྱའོ་ཞེས་བཤད་པར་དམ་
བཅས་པའོ། །བདེ་བར་གཤེགས་པ་དེ་བཞིན་གཤེགས་པས་རྒྱུ་དང་རྐྱེན་རྣམས་འདུས་ནས་བྱས་
པའི་དངོས་པོ་རྣམས་འཇིག་ཅིང་ལྟ་ཅིག་པ་སྐད་ཅིག་མ་ཡིན་ནོ་ཞེས་པ་བདེན་པར་གསུངས་པ་ཉིད་
དོ་ཞེས་དམ་བཅས་ནས་དེ་ལྟར་ན་ཡང་བྱ་ཙ་ཀོ་རའི་མིག་ཅན་མཛེས་མ་དེ་བདག་གི་སྙིང་ལ་ཡུན་
རིང་པོ་ནས་བརྩམས་ནས་ད་དུང་གི་བར་དུའང་གནས་སོ། །གལ་ཏེ་འདུས་བྱས་རྣམས་འཇིག་ན་
འདི་ཇི་ལྟར་འཐད་འདི་ནི་སངས་རྒྱས་པའི་རིག་པ་དང་འགལ་བའོ །དྲང་སྲོང་སེར་སྐྱའི་སློབ་མ་
གྲངས་ཅན་པ་རྣམས་ཀྱིས་དངོས་པོར་ན་ཡོད་པ་མ་ཡིན་པ་སྐྱེ་བ་ལ་གནས་པ་སྔར་ཡོད་པ་ཁོ་ན་
འབྱུང་བར་བརྗོད་མོད་མི་བདེན་། །ཅིའི་ཕྱིར་ཞེ་ན། གང་གི་ཕྱིར་དངོས་པོ་རྣམས་སྔར་མེད་པ་ཉིད་
སྐྱེ་ཞིང་འབྱུང་བར་བདག་ཅག་གིས་མཐོང་བའི་ཕྱིར་རོ །ཞེས་པ་འདི་ཡང་གྲངས་ཅན་པའི་འདོད་
པས་དངོས་པོ་རྣམས་ཡོད་པ་ཁོ་ན་ཅི་ཞིག་ལྟར་གསལ་བར་འགྱུར་བ་ཙམ་དུ་འདོད་པས་ན་གྲངས་
ཅན་པའི་རིག་པ་དང་འགལ་བའོ།།ཡང་དག་པར་ན་རིག་པ་དང་འགལ་བ་མེད་དོ། །རིག་པ་ཞེས་པ་
དོན་སྡུད་པ་སྟེ། ཀུན་ཏུ་སྟེ་བརྗོད་པ་དེ་ལས་གཞན་དུ་ཡང་བལྟ་བར་བྱ་ཞིང་རྟོགས་པར་བྱའོ། །
ན་ཏུ་སྟ་བརྗ
འགལ་བ་དྲུག་པའང༌།དེ་ནས་ལུང་ཆོས་ཀྱི་བསྟན་བཅོས་དང་བཅས་པའི་རིག་བྱེད་དང་འགལ་བའི་
ཞེས་བཤད་པར་དམ་བཅས་ནས་དཔེར་བརྗོད་པ་ནི། རིག་བྱེད་དུ། གང་མེ་བཞག་པ་བུ་སྐྱེས་པ་
རྣམས་བཻ་ཤཱ་ན་རཱི་ལ་མཆོད་སྦྱིན་སྒྲུབ་པར་བྱེད་དོ་ཞེས་འབྱུང་བ་ལ་མེ་ནི་བཞག་ཅིང་རིག་བྱེད་ལས་
བྱུང་བའི་ཆོ་ག་ཡིས་འདུས་བྱས་པ་མ་ཡིན་ཡང་ཞེས་པ་སྟེ། ཡང་གི་སྒྲ་ནི་མི་རིགས་པ་གསལ་བར་
བྱེད་པའོ །དེ་ལྟ་ནའང་བུ་སྐྱེས་པར་གྱུར་པའི་བྲམ་ཟེ་རང་གི་ངེས་པའི་སྤྱོད་པ་མ་ཉམས་པས་བརྒྱན་
ཅིང་མཛེས་པར་བྱས་པ་འདི་རྣམས་བཻ་ཤྭ་ན་རཱི་ཞེས་བྱ་བའི་མིང་སྟེ་མཆོད་སྦྱིན་བྱེད་དོ་ཞེས་པ་རིག་
བྱེད་དེ་དང་འགལ་བའོ། །དཔེར་བརྗོད་གཉིས་པ་ནི། བརྗོད་པར་འདོད་པའི་སྐྱེས་བུ་འདི་ནི་རིག་
བྱེད་ལས་བྱུང་བའི་ཆོ་ག་འདུ་བྱ་བའི་ཁྱད་པར་མ་བྱས་ཀྱང༌། བླ་མའི་སྐབས་ལས་སྲིད་སྲུང་ལ་
178

སྙན་ངག་མེ་ལོང་གི་འགྲེལ་བ་དེ་ཉིད་གསལ་།
སོགས་པའི་རིག་བྱེད་བཀླགས་སོ། །དེ་ཉིད་ཟླ་བོའི་དངོས་པོའི་དཔེའམ།དོན་གཞན་བཀོད་པའི་
རྒྱན་གྱིས་སྒྲུབ་པ་ནི་རང་བཞིན་གྱིས་ཏེ་འཕྲལ་དུ་བཅོས་པ་མ་ཡིན་པར་དག་པའི་ཤེལ་གྱི་དང་།ནོར་
བུ་ནི་འདུ་བྱེད་པ་གཞན་དག་པ་ཕུལ་དུ་བྱུང་བ་སྒྲུབ་པར་བྱེད་པ་མ་ལྟོས་པ་མེད་ཅེས་པའང་ལུང་དང་
འགལ་བ་སྟེ།རིག་བྱེད་དུ་ཆོ་ག་བྱས་ཏེ་རིག་བྱེད་རྣམས་དགུག་པར་བྱའོ། །ཞེས་འབྱུང་བས་སོ།།
གསུམ་པ་སྐབས་འགར་འགལ་ཡང་སྐྱོན་མེད་པ་ལ་དོན་བསྟན་པ་དང་། དཔེར་བརྗོད་པ་
གཉིས་ལས་དང་པོ་ནི་ཡུལ་ལ་སོགས་པ་དང་འགལ་བ་དྲུག་འགའ་ཞིག་ཙམ་ལ་མ་ཡིན་གྱི་མཐའ་
དག་པོ་འདི་ལ་ཡང་དུས་ཐམས་ཅད་དུ་མ་ཡིན་གྱི།རེས་འགའ་སྟེ། དེ་ལྟ་བུའི་སྙན་ངག་མཛེས་པར་
བྱེད་པའི་དུས་སུ་སྙན་ངག་སྦྱོར་བའི་མཁན་པོ་དེ་འདྲའི་ཡུལ་ལ་མཁས་པའི་རྒྱུ་མཚན་གྱིས་སྐྱོན་དུ་
བགྲང་ལས་འདས་ཏེ།སྐྱོན་བཏང་ནས་ཡོན་ཏན་ལམ་ལེགས་པའི་རང་བཞིན་འཛིན་པར་བྱེད་དོ།།
གཉིས་པ་ལ་དྲུག་སྟེ། བརྗོད་པར་འདོད་པའི་རྒྱལ་བོ་དེའི་བསོད་ནམས་ཀྱི་མཐུ་ལས་
འདས་པ་ཡིས་རྒྱལ་བོ་དེའི་སྐྱེད་མོས་ཚལ་ནི་ལྷ་རྣམས་ཀྱི་ཤིང་ལྗོན་པ་དཔག་བསམ་གྱི་ཤིང་ཡལ་
འདབ་ཉིད་གོས་སུ་བཀོད་ཅིང་དེ་སྣུམ་པ་དང་ལྡན་པའི་གནས་སུ་གྱུར་ཏེ།བསོད་ནམས་ཀྱི་མཐུ་
བསམ་གྱིས་མི་ཁྱབ་པའི་ཕྱིར་རོ །འདི་ནི་མིའི་འཇིག་རྟེན་དུ་ལྷའི་ཤིང་འབྱུང་བར་བསྟན་ནས་ཡུལ་
དང་འགལ་བ་ཡིན་མོད།བསོད་ནམས་ཁྱད་པར་དུ་འཕགས་པ་སྟོན་པས་ན་སྐྱོན་མེད་པའོ །འདིར་
RRRRRRRRRRRRR
སློབ་དཔོན་རཏྣ་ཤྲཱི་ཡིས།སློབ་དཔོན་དཔའ་བོས། དེ་ནས་དེ་ཡི་བསོད་ནམས་སྟོབས་ཀྱིས་དེ་འདམ་
རྫབ་མེད་པར་འདམ་ལས་སྐྱེས་པ་བྱུང༌།ཞེས་གསུངས་པའང་འདི་དང་ཚུལ་མཐུན་པར་འཆད་། །
རྒྱལ་བོ་རྣམས་ཀྱིས་འཇིག་པ་འཆི་བ་གསལ་བར་བྱེད་པའི་ལྟས་ངན་དུ་ཤིང་ཀ་དཾ་པའི་མེ་ཏོག་གི
ལྡུམ་དང་འགྲོགས་པའི་ཤིང་འདབ་མ་བདུན་ས་ལས་འཁྲུངས་པའི་མེ་ཏོག་སྐྱོད་པར་བྱེད་ཅིང་རླུང་
དྲག་ཅིང་རྩུབ་པ་རྒྱུ་བར་གྱུར་ཏོ།།འདི་ནི་ཀ་དམ་པའི་མེ་ཏོག་དབྱར་འབྱུང་ཞིང་འདབ་མ་བདུན་པའི་
མེ་ཏོག་སྟོན་ཀ་འབྱུང་བ་ལ་དེ་གཉིས་ལྷན་ཅིག་པར་བསྟན་པས་ན་དུས་དང་འགལ་བ་ཡིན་མོད།
ལྟས་ངན་པར་སྟོན་པས་ན་སྐྱོན་མེད་པའོ །ཁྱོགས་འདོ་ལི་ཤིན་ཏུ་སྐྱོད་ཅིང་བསྐུལ་བས་སྐྲག་ཅིང་
འཇིགས་པའི་བུད་མེད་ཀྱི་སྐྱེ་བོའི་ཁས་བརྗོད་པའི་གླུ་མྱུར་བ་དང༌། བར་མ་ལ་སོགས་པའི་སྟབས་མི་
179

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཉམ་པ་རང་རང་གི་མཚན་ཉིད་དང་མི་ལྡན་པས་ཀྱང་འདོད་ལྡན་ཆེས་གཟིར་བ་རྣམས་ཀྱི་ཆགས་
པ་འཕེལ་བར་བྱེད་དོ། །འདི་ནི་གླུ་སྟབས་མི་མཉམ་པས།ཆགས་པ་འཕེལ་བར་མི་རིགས་པས་སྒྱུ་
རྩལ་དང་འགལ་མོད། ཆེས་ཆགས་པར་གསལ་བར་བྱེད་པ་ལ་སྐྱོན་མེད་དེ། འདོད་ལྡན་རྣམས་ཅི་
ཡིས་ཀྱང་ཆགས་པ་སྐྱེས་པར་བྱེད་ཞེས་སྟོན་པའོ །དེ་བཞིན་དུ་ཟླ་བའི་འོད་ཟེར་ལས་བྱུང་བའི་ཤིན་
ཏུ་བསིལ་བའང་བསྲེག་བྱ་འཛིན་པ་མེད་འདོད་པ་དང་ལྡན་པ་རང་གི་བུད་མེད་དགའ་མ་དང་བྲལ་
བའི་ཉོན་མོངས་འོ་བརྒྱལ་གྱིས་གཟིར་བས་འཁྲིག་པ་འདི་ཡིས་བརྩེ་བ་བྱེད་ཅིང་བརྗོད་པར་
འདོད་། །འདི་ཡིད་ཤིན་ཏུ་བསིལ་བ་དེ་མེ་རུ་བརྗོད་པས་འཇིག་རྟེན་དང་འགལ་ཡང་སྔ་མ་ལྟར
སྐྱོན་མེད་པའོ། །གཞལ་བྱ་ཡིན་ཡང་ཞེས་པ་ལ་སོགས་པ་གསལ་བའི་གཟུགས་ལ་ལྟོས་པའམ།
རྗེས་དཔག་ཚད་མས་རྟོགས་པར་བྱ་བས་སོ། །གཞལ་བྱ་མིན་པ་ནི་གསལ་བ་མཆོག་དམ་པའི་ངོ་བོ་
ཡིན་པའམ་མངོན་སུམ་གྱི་ཡུལ་མ་ཡིན་པས་སོ །དེ་བཞིན་དུ་ཆ་ལྡན་ཡིན་པ་རྣམས་ལ་སོགས་པ་ཇི་
སྙེད་པའི་གཟུགས་ཡིན་པས་སོ། །ཆ་བཅས་མིན་པ་ནི།དམ་པའི་བདག་ཉིད་ཀྱི་ངོ་བོ་མིན་པས་སོ། །
ཚངས་པས་གཟུགས་རྟག་པ་གཅིག་པུ་ཡིན་ཡང་ཡོངས་སུ་འགྱུར་བ་སྣ་ཚོགས་ཡོད་པའི་ཕྱིར།གཅིག་
པུ་མ་ཡིན་པ་ཡང་སྟེ།དེ་ལྟ་བུའི་སྣ་ཚོགས་གཟུགས་ཅན་ཀུན་གྱི་རང་བཞིན་ཚངས་པ་ཁྱོད་ལ་ཕྱག
འཚལ་ལོ། །འདི་ནི་ཕན་ཚུན་འགལ་ཡང་ཚངས་དམ་པའི་གཟུགས་སྣ་ཚོགས་གསལ་བར་བྱེད་པས་
ན་སྐྱོན་མེད་པའོ། །སྐྱ་བསེང་བུ་ལྔ་གཡུལ་ངོར་བརྟན་པ་དང་ལྷར་དང་འཇིགས་སྡེ་དང་། སྲིད་སྒྲུབ་
དང༌།རིགས་མེད་རྣམས་ཀྱི་ཆུང་མ་ཐུན་མོང་བ་རྒྱལ་བོ་ལྔ་ལེན་གྱི་བུ་མོ་དྲོ་བ་དཱི་ཞེས་བྱ་བ་ཡིན་ནོ། །
འོ་ན་སྐྱེས་བུ་རྣམས་ཀྱི་བུད་མེད་ཁྲག་ཁྲུག་ཅན་འཆོལ་བར་འགྱུར་རོ་ཞེ་ན། དག་པའམ་
དམ་པ་བདག་པོའི་རྟུལ་ཞུགས་པ་རྣམས་ཀྱི་མཆོག་ཏུ་འགྱུར་རོ །དེ་ནི་མི་འཐད་དེ། སྐྱེས་པ་དུ་མ་
དང་འགྲོགས་པས་སོ །ཞེ་ན། དེ་འདྲ་ཡིན་ཡང་དག་པར་འགྱུར་བ་དེ་འདྲ་བ་ལྷའི་སྒྲུབ་བྱེད་དམ་
ལྷས་།བསྐོགཔ་ལྷའི་མཐུ་། ལྷའི་མཐུ་ནི་སུས་ཀྱང་བསམ་པར་མི་ནུས་པས་སོ། །འདི་ནི་ཁྱད་པར་
དུ་འཕགས་པའི་བསྟོད་པར།སྐྱ་བསེང་བུ་ནི་བརྗོད་བྱས་ན། །བསོད་ནམས་འགྱུར་ཞེས་སོ་སོར་སྨྲ། །
གང་ཞིག་བགྲོད་མིན་བགྲོད་བྱེད་པ། །དེ་རྣམས་ཁྱོད་ཀྱིས་བསྟན་ལ་སྨོད། །ཞེས་གསུངས་པ་ལྟར་
180

སྙན་ངག་མེ་ལོང་གི་འགྲེལ་བ་དེ་ཉིད་གསལ་བ
ལུང་དང་འགལ་མང་། །ལྷའི་མཐུ་གསལ་བར་བྱེད་པས་ན་སྐྱོན་མེད་དོ།།
གསུམ་པ་སྙན་ངག་གི་མཚན་ཉིད་སྤྱིའི་དོན་བསྡུ་བ་ནི། སྙན་ངག་རྣམས་ཀྱི་སྒྲ་དང་དོན་གྱི་
པ་པ་ས་ཚོགས་དང་
ལུས་དང༌།དེ་དག་གི་རྒྱན་སྒྲའི་རྒྱན་དང་དོན་གྱི་རྒྱན་བཀྲ་བ་རྣམ་པ་སྣ་ཚོགས་དང་བྱ་སླ་བ་དང༌།བྱ་
དཀའ་བ་ཙམ་པ་བདེ་མི་བདེ་དང༌། ལམ་ཟུང་ལྡན་ལ་སོགས་པ་སྣ་ཚོགས་དང༌། ཡོན་ཏན་ཚོགས་
པའི་དོན་ཕུན་སུམ་ཚོགས་པ་ལ་སོགས་པ་དང་དེའི་མི་མཐུན་པ་སྐྱོན་ཏེ། དེ་དག་ཀྱང་སྦྱར་བ་ལ་
སོགས་པ་ཐུན་མོང་དང་ཐུན་མོང་མ་ཡིན་པ་རྣམས་དེ་ལྟར་བརྗོད་ཟིན་པའི་རྣམ་པས་སྔར་ཐོག་མར་
དམ་བཅས་པ་ཇི་ལྟ་བ་བཞིན་མདོར་བསྡུས་ནས་བསྟན་ཅིང་རྟོགས་པར་བྱའོ།།
གསུམ་པ་སྙན་ངག་རྟོགས་པའི་ཕན་ཡོན་ནི། སྙན་ངག་གིས་མཚན་ཉིད་ཀྱི་སྒྲུབ་བྱེད་དང་
ཆོ་ག་ཇི་སྐད་བསྟན་ཅིང་གསལ་བར་བྱས་པའི་ལམ་གྱི་རྒྱུ་འདིས། སྙན་ངག་དང་འབྲེལ་བའི་སྐྱོན་
སྤང་བྱའི་ཆ་དང༌།ཡོན་ཏན་བླང་བར་བྱ་བ་དག །བྱེ་བྲག་ཏུ་རྟོགས་ལ། རྣམ་པར་ཕྱེད་པ་སྤོང་བ་
དང༌། ལེན་པར་ནུས་པའི་བློ་ཤེས་རབ་ཅན་གྱི་སྐྱེས་བུ་སྐལ་བ་བཟང་པོ་ནི་རྒྱུ་མཚན་དེ་ཉིད་ཀྱིས་
དབང་དུ་གྱུར་པ། རང་གི་ངང་གིས་འབྱུང་བའི་ཚིག་སྙན་ངག་གིས་སྐྱོན་མེད་པ་རྣམས་དང་། མངོན་
པར་འགྲོགས་པར་བྱས་པ་དང༌། གཞན་ཡང་དབང་དུ་གྱུར་པའི་ཆང་མིག་མ་མཛེས་མ་རྣམས་དང༌།
ལང་ཚོ་དར་མ་ཅན་བཞིན་དུ་འགྲོགས་པར་བྱེད་ཅིང་། དགའ་བ་དམ་པ་ཐོབ་པ་དང་། གྲགས་པའི་
ཡོན་ཏན་གྱི་སྒོ་ནས་སྐྱེ་བོ་མང་པོས་ཐོས་པས་ཤིན་ཏུ་ཡིད་འཕྲོག་པར་ཐོབ་བོ། །སྙན་ངག་མེ་ལོང་གི་
འགྲེལ་བ་རྫོགས་སོ །།
181

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
༄༅། །སྙན་ངག་གི་དོན་རྒྱན་རབ་ཏུ་གསལ་བའི་མེ་ལོང་ཞེས་བྱ་བ་བཞུགས་སོ།།
བོ་དོང་པཎ་ཆེན་ཕྱོགས་ལས་རྣམ་རྒྱལ།
ད་ནི་སྙན་ངག་གི་མཚན་ཉིད་ཀྱི་རྣམ་གྲངས་གསལ་བར་བྱ་བའི་ཕྱིར་དོན་རྒྱན་རབ
གསལ་བའི་མེ་ལོང་བཤད་པར་བྱ་སྟེ། པདྨའི་ཆུ་མཚོ་དྭངས་པ་ལས། །ངང་བའི་བུ་མོ་ཇི་བཞིན་དུ། །
མཁས་ཤིང་ཡིད་འོང་དབྱངས་ཅན་མ། །ཁོ་བོའི་སྙིང་ལ་འཇུག་པར་མཛོད། །སྙན་ངག་ཉི་མ་དང་
བྲལ་བའི། །སྐྱེ་བོའི་ཡིད་ནི་མཚན་མོ་འཛིན། །དེ་ལྟ་བས་ན་དབྱངས་ཅན་གྱི། །སྙིང་གི་ཟླ་བ་བསྟེན་
པར་བྱ། །ཆུ་སྐྱེས་ཁོངས་པར་སྙན་པ་ཡི། །བུང་བ་གཞོན་ནུའི་རབ་གསལ་སྐད། །འཕྲོག་བྱེད་འཇམ་
པའི་དབྱངས་ལས་ནི། །ངང་བའི་རྒྱལ་བོའི་སྒྲ་འདི་སྐད། །དེ་ལ་ངག་ནི་ལུས་དང་རྒྱན། །འདོད་པ་
རབ་སྟོན་ཚིག་གི་ཕྲེང༌། །ཚིགས་བཅད་རྣམ་གཉིས་རྐང་བཞི་པའོ །རྐང་བ་མེད་པའི་ཚིག་རྒྱན་ནི། །
ལྷུག་པ་དེ་ཡང་རབ་དབྱེ་གཉིས། །སྤེལ་མ་ཟློས་གར་ལ་སོགས་། །རྒྱུན་ཆགས་ཚིགས་བཅད་ལས་
གཞན་མིན། །ལུས་ནི་རྗེས་སུ་མཛེས་བྱེད་གང༌། །རྒྱན་དུ་རབ་བརྗོད་དེ་དག་གི །རྣམ་རྟོག་ས་བོན་
འགའ་ཞིག་ནི། །འཇིགས་མེད་པར་ནི་བཤད་པར་བྱ། །རང་བཞིན་བརྗོད་དང་དཔེ་དང་ནི། །
གཟུགས་ཅན་གསལ་བྱེད་སྐོར་དང་འགོག །དོན་གཞན་བཀོད་དང་ལྡོག་པ་ཅན། །དེ་བཞིན་སྲིད་པ་
ཅན་དང་ནི། །བསྡུས་དང་ཕུལ་བྱུང་རབ་བཏགས་དང༌། །རྒྱུ་དང་ཕྲ་མོ་ཆ་དང་རིམ། །དགའ་དང་
ཉམས་ལྡན་གཟི་བརྗིད་ཅན། །རྣམ་གྲངས་བརྗོད་དང་ཀུན་ཏུ་ཕན། །རྒྱ་ཆེ་བསྙོན་དོར་སྦྱར་བ་དང༌། །
ཁྱད་པར་མཚུངས་པར་སྦྱོར་བ་དང༌། །འགལ་དང་སྐབས་མིན་བསྟོད་པ་དང༌། །ཟོལ་བསྟོད་ངེས་
པར་བསྟན་པ་དང་། །ལྷན་ཅིག་བརྗོད་དང་ཡོངས་རྗེས་ཤིས། །རབ་སྤེལ་དེ་ནས་དགོངས་པ་ཅན། །
182

སྙན་ངག་གི་དོན་རྒྱན་རབ་ཏུ་གསལ་བའི་མེ་ལོང་།
གང་གི་རང་བཞིན་སྣ་ཚོགས་ནི། །གསལ་བྱེད་རང་བཞིན་བརྗོད་པ་སྟེ། །རིགས་དང་བྱ་བ་ཡོན་ཏན
རྫས།རྣམས་ནི་དེ་ཡི་དབྱེ་བ་ཉིད།།ཀུན་ཏུ་བཟང་པོ་བློ་གྲོས་ཆེ། །སྙིང་སྟོབས་ཉམས་མེད་སེམས་པ་
ཉིད། །ཅེས་པ་དང་པོ་གཉིས་པའི་དཔེ། །དགེ་དང་དུལ་དང་བཟོད་ལ་སྤྱོད། །དགའ་བ་དང་ནི་སྤྲོ་
དང་གུས། །བ་སྤུ་ཡང་ནི་ལྡང་བྱེད་པ། །གཟུགས་བཟང་མིག་མཛེས་སྒྲ་དབྱངས་སྲས། །རྟག་ཏུ་ངུ་
ཞེས་ཕྱི་མའི་དཔེ། །འགའ་ཞིག་མཚུངས་པ་གསལ་བྱེད་པ། །དཔེ་ཞེས་བྱ་སྟེ་དེ་བཤད་བྱ །སེམས་
པ་དེ་ནི་སྟོན་ཟླ་བཞིན། །ཐུགས་རྗེས་རབ་གསལ་མེད་ཉིད། །ཅེས་པ་ཆོས་དཔེ་དངོས་སུ་ནི། །
མཚུངས་པའི་ཆོས་དག་བསྟན་ཕྱིར་། །ལུས་དང་སྲོག་དང་རྙེད་བཀུར་རྣམས། །དེ་ནི་ཆུ་རིས་ལྟ་
བུར་མཐོང་། །ཞེས་པ་ཆོས་གཅིག་རྟོགས་བྱེད་པ། །དེ་ནི་དངོས་པོའི་དཔེ་རུ་འདོད། །དཔའ་བོ་དེ་ཡི་
བརྩོན་འགྲུས་བཞིན། །ཆུ་གཏེར་ཆེན་པོ་རབ་ཏུ་རྒྱས། །ཅེས་པ་གྲགས་པ་བཟློག་པའི་ཕྱིར། །ཟློག་
པའི་དཔེ་ཞེས་བྱ་བར་འདོད། །ནམ་ཞིག་དེ་ནི་འབྲོག་དགོན་དུ། །རླུང་དང་ཕན་ཚུན་མཚུངས་
བཞིན་རྒྱུ། །འཇིག་རྟེན་ཀུན་ལ་མ་ཆགས་པ། །དེ་ནི་སྟོན་ཟླ་ཁོ་ན་འདྲ། །གང་གིས་ཐུགས་ནི་རི་
དབང་དང༌། །འདྲ་ཞིང་དེ་མཚུངས་ཀུན་ཀྱང་ཡིན། །ཞེས་པ་རིམ་བཞིན་ཕན་ཚུན་དང༌། །ངེས་དང་མ་
ངེས་དཔེ་རུ་བཞེད། །དེ་ནས་ནགས་དེའི་བར་སྣང་ལས། །སྙན་པ་ཉིད་ཀྱི་སྒྲ་དབྱངས་དང༌། །
མཚུངས་མིན་རབ་གསལ་སྒྲ་འདི་ཐོས། །མགྲིན་པར་བྱུང་དང་བར་སྣང་ལས །བྱུང་བ་ཁོ་ནས་ཐ་
དད་པའི། །ཚངས་པའི་དབྱངས་མཚུངས་སྒྲ་སྙན་དེ། །གང་ཡང་འདི་སྐད་གཏམ་པར་བྱེད།།ཀ་ཡེ་ཕ་
རོལ་ཕྱིན་འཚོལ་ཁྱོད།།ཤར་ཕྱོགས་ལོགས་སུ་སོངས་ཤིག་དང༌། །ང་ཉིད་ཉི་མ་དང་མཚུངས་ཞེས། །
སྨྲ་བའི་དམ་ཆོས་ཐོས་པར་འགྱུར། །རླུང་བཞོན་ལྡན་ན་ཟླ་བ་དང༌། མཉམ་པ་དེས་ནི་རབ་དགའ་
བྱེད། །ཅེས་པ་བསྡུས་དང་ཕུལ་བྱུང་དང་། །རབ་བཏགས་རྨད་བྱུང་དཔེ་རུ་འདོད། །རྣམ་གཡེང་འདུ་
འཛི་ཀུན་སྤངས་། །དངོས་པོ་ཀུན་གྱིས་མ་གཡོས་པར། །ཡིད་འོང་གསེར་བཟང་དང་མཚུངས་པ། །
སྟེར་བྱེད་ཞི་ལ་དགའ་བར་གྱིས། །དེ་སྐད་ཐོས་ནས་འདི་སྙམ་དུ །ཅི་འདི་ངང་བའི་སྒྲའམ་ནི། །ཡང་
ན་བུང་བའི་གླུའམ་ཅི། །བདག་ཡིད་ཁྱོགས་པ་འཕྱང་མོ་ཉུག །བདག་སེམས་པདྨ་རྒྱས་བྱེད་པས། །
ཚིག་འདི་ཟླ་བའི་ཟེར་མ་ཡིན། །དེ་ལྟར་བསམ་ནས་བློ་ཆེན་གྱིས། །ཟབ་པ་དང་ནི་གསལ་བ་ཡིས། །
183

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྒྱ་མཚོ་དང་མཚུངས་སྒྲ་དེ་ལ། །འདི་སྐད་ཅེས་ནི་སྨྲས་པར་གྱུར། །བདག་ནི་མ་ལ་ཡ་མཚན་ཅན། །
འབྲས་བུ་རེ་བ་སྒྲུབ་པར་བྱེད། །ཉི་མས་འགྲོན་རྣམས་སྲེག་བྱེད་ཀྱི། །དེ་དང་རབ་མཚུངས་དམ་
ཆོས་ནི། །ཀུན་ལ་བསིལ་བ་སྟེར་བས་ན། །ཕུལ་དུ་བྱུང་བ་ཁོ་ནར་འཁུམས། །མཚོ་ལས་ཡིད་འོང་ཟླ་
བ་འཁྲུངས། །མཉམ་མེད་ཆོས་ནི་ཆུ་གཏེར་འདྲ། །ཞེས་པ་རྨོངས་དང་ཐེ་ཚོམ་དང༌། །གཏན་ལ་
འབེབས་དང་སྦྱར་བ་དང་། །མཉམ་ཉིད་དང་ནི་སྨད་པ་དང༌། །བསྔགས་པའི་དཔེར་ནི་དྲན་དབང་
བཞེད། །དེ་ནས་ཇི་ལྟ་བུར་གྱུར་ཀྱང༌། །ཀ་ལ་པིང་ཀའི་མདངས་འཕྲོག་པའི། །སྒྲ་དབྱངས་དེ་ཡིས་
སྟོན་ཟླ་དང༌། །འགལ་བའི་སེམས་པ་དེ་ལ་སྨྲས། །ཀ་ཡེ་ལེགས་སོ་སྙིང་སྟོབས་ཅན། །འཁྲུག་ཅིང་གོ་
ཆ་རབ་ལྡན་པའི། །ཆུ་མཚོས་ཁྱོད་ནི་སྐྱོང་མི་ནུས། །དེ་ཕྱིར་དེ་འདིར་རབ་ཏུ་འདོད། །ཁྱོད་ཀྱིས་ཆོས་
ཀུན་སྟོང་བ་ཉིད། །མ་ཤེས་ནའང་རྨད་དུ་བྱུང༌། །མ་ལུས་པ་འདི་ནམ་མཁའ་མིན། །ཤིན་ཏུ་བསྟོད་
པར་གནས་པ་ཉིད། །སྨོན་མེད་དཔེ་ཟླ་བྲལ་བའི་དངོས། །འདི་ཀུན་སྨོན་མེད་ཆོས་ཉིད་མཚུངས། །
གཟུགས་བརྙན་རྣམ་ཀུན་བསྡུས་པ་བཞིན། །ཆོས་འདི་ཐམས་ཅད་ཉ་བར་རྫུན། །ཆུ་ཤིང་ལ་ནི་སྙིང་
པོ་བཞིན། །དངོས་ལ་རང་བཞིན་རྣམ་པར་གནས། །སྲིད་པ་རྨི་ལམ་སྤྲིན་དང་གློག །ཆུ་བུར་བཞིན་
དུ་གཞིག་ཏུ་མེད། །ལྷ་རྣམས་ཀྱི་ཡང་མཛེས་པ་དང༌། །ཡིད་དུ་འོང་བའི་སྙིང་པོ་ཁྱོད། །མཚན་མ་
དངོས་པོ་ཀུན་སྤངས་ཏེ། །ཕ་རོལ་ཕྱིན་ལ་སྤྱོད་པར་མཛོད། །འདི་ལྟར་སྤྱད་ན་སྤྲིན་གྱིས་ནི། །རྨ་བྱ་
རྨ་བྱས་ཟློས་གར་མཁན། །དེ་ཡིས་ས་འཛིན་འདུན་པ་བཞིན། །རྫོགས་པའི་སངས་རྒྱས་ཀུན་དགྱེས་
འགྱུར། །ཉི་མའི་དཀྱིལ་འཁོར་འོད་ཀྱིས་ལྟར། །ཁྱོད་ནི་ཤེས་པས་རབ་ཏུ་མཛེས། །མེ་ཏོག་ལྟ་བུའི་
ཤེས་བྱའི་ཕྱིར།།བུང་བ་དང་མཚུངས་ཁྱོད་ཀྱིས་མྱོང་། །འདི་ན་ཁྱོད་མཚུངས་གཞན་མེད་དེ། །མཁའ་
ལ་ཉི་མ་གཉིས་ཡོད་མིན། །རྒྱལ་བའི་མཚན་མ་མཐའ་དག་དེ། །ཁྱོད་ཀྱིས་མཐའ་དག་བླངས་པ་
ལགས། །རྣམ་པར་བཀྲ་དང་བསམ་པ་ཡིས། །ཉི་ཟླ་དང་མཚུངས་བཤེས་གཉེན་བསྟེན། །ཞེས་པ་
བརྗོད་འདོད་འགལ་དང་འགོག །མཛེས་དང་དེ་ཉིད་ཐུན་མོང་མིན། །བྱུང་མིན་སྲིད་མིན་མང་བ་
དང༌། །རྣམ་འགྱུར་ཕྲེང་བ་ངག་དོན་དཔེ། །བཞིན་སྒྲ་གཅིག་དང་དུ་མ་ཅན། །ཟླ་བོའི་དངོས་པོའི་
དཔེ་དང་ནི། །སྦྱོར་བ་དང་ནི་རྒྱུ་དཔེ་སྟེ། །འདི་རྣམས་རིམ་བཞིན་སྦྱར་བྱ་ཉིད། །ཐ་དད་སྣང་མིན་
184

སྙན་ངག་གི་དོན་རྒྱན་རབ་གསལ་བའི་མེ་ལོང་།
གྱུར་པ་ཡི། །དཔེ་ཉིད་ངོ་བོ་ཅན་འདོད་དཔེར། །བློ་གྲོས་རྒྱ་མཚོ་ཡོན་ཏན་རླབས། །ཕྲིན་ལས་སྒྲ་
ལྡན་སློབ་དཔོན་ལ། །དད་པའི་ཟླ་བ་རྣམ་དག་མས། །གུས་པའི་བསིལ་ཟེར་དཀྱེ་བར་བྱ། །བཤེས་
གཉེན་ས་འཛིན་དབང་དེ་ལ། །ཡིད་ཀྱི་དྲིན་ལན་ཉན་པར་བྱོས། །ཞེས་པ་བསྡུས་དང་མ་བསྡུས་དང༌། །
གཉིས་ཀའི་གཟུགས་ཅན་དག་ཏུ་འདོད། །བཤེས་གཉེན་དམ་པའི་སྤྲིན་ཆེན་ལས། །ཡོན་ཏན་ཆར་
ནི་བླང་བར་བྱོས། །ཞེས་པ་ཆོས་ཅན་ཆོས་དག་ནི། །བཀོད་ཕྱིར་མཐའ་དག་གཟུགས་ཅན་ནོ། །དེ་ལ་
ཕ་རོལ་ཕྱིན་པ་ནི། །ཕན་བདེའི་མེ་ཏོག་འབྲས་བུ་ཅན། །བློ་གྲོས་ལག་པ་བཟང་པོ་ནི། །རབ་གསལ་
ཡངས་པས་བླང་བར་བྱ །སྔ་མ་ལ་ནི་ཡན་ལག་དང༌། །ཕྱི་མར་ཡན་ལག་ཅན་ཁོ་ན། །བརྗོད་ཕྱིར་
རིམ་བཞིན་ཆ་ཤས་དང༌། །ཆ་ཤས་ཅན་གྱི་གཟུགས་ཅན་ནོ། །འདུ་འཛི་དྲ་བ་བཏང་ནས་ནི །བླ་མ་
བསྟེན་ཅིག་རིགས་ཀྱི་བུ །ཤེས་རབ་རྫས་དང་སྙིང་རྗེ་ཡི། །གྲོང་ལ་ཁྱོད་ནི་འདོད་པར་མཛོད། །
ཅེས་པ་ཡན་ལག་གཅིག་པ་དང༌། དེ་བཞིན་གཉིས་པའི་གཟུགས་ཅན་ནོ། །བཤེས་གཉེན་ནམ
མཁའ་འབྱོར་པ་ཡིས། །སྤྲིན་དང་ལྡན་པ་རྣམས་ལ་ནི། །ཐབས་ཀྱི་གླང་ཆེན་ཤེས་རབ་ཀྱི། །སེངྒེའི་
རྩལ་གྱིས་རྒྱན་ཤེས་བྱ། །སྔ་མ་མཁའ་དང་ཆུ་འཛིན་དག །འགྲོགས་པས་ལྡན་པའི་གཟུགས་ཅན་ཏེ། །
གཉིས་འཐུང་གདོང་ལྔ་མི་མཐུན་པས །ཕྱི་མ་ལྡན་མིན་གཟུགས་ཅན་ནོ། །ཆོས་ཤེས་ལྡན་ཞིང་
བརྩོན་འགྲུས་ཀྱིས །མེ་ཏོག་གིས་མཛེས་གཞོན་ནུ་དཔྱིད། །བརྩོན་འགྲུས་རླུང་བཞིན་གྱིས་སྐྱོད་
པའི། །རབ་དགའ་དྲི་བཟང་ཤེས་པར་ཤོག །སྔ་མ་མི་མཉམ་གཟུགས་ཅན་། །གཉིས་ལས་འགའ་
དང་མི་ལྡན་ཕྱིར། །གང་ལ་དྲིན་ལན་ཁྱད་པར་ལྡན། །བཀོད་ཕྱིར་ཁྱད་བཅས་གཟུགས་ཅན་ནོ། །ཆུ་
འཛིན་དབུས་ན་མི་རྒྱུ་བའི།།ཚིག་གི་འབྲུག་སྒྲ་ཟབ་མོ་ནི།།སྙིང་ལ་བསིལ་བ་སྟེར་བ་སྟེ། །ཐོས་ནས་
ཤར་གྱི་ཕྱོགས་ལ་སོང༌། །གང་ཞིག་བས་ནམ་མཁའ་དང༌། །གཡོ་བས་ཆུ་གཏེར་ཉིད་གྱུར་པའི། །
ནགས་མཐའ་དེར་ནི་རྟག་ཏུ་འབོད། །འདི་སྙམ་སྙིང་ལ་བསམ་པ་བྱས། །བདག་གི་སྒྲ་ཡིས་བཤེས་
གཉེན་ནི། །དངོས་པོ་ཀུན་སྟོན་དེ་དག་ལ། །འདི་ཉིད་བར་དུ་འགྲོའོ་ཞེས །མ་དྲིས་སྙམ་ནས་ཡུན་
རིང་དུས། །རང་གིས་མ་ཡིན་གཞན་གྱིས་ནི། །བྱ་བ་བཀོད་ཕྱིར་སྔོ་སོགས་ཀྱིས །མཁའ་སོགས་
ཤེས་ཕྱིར་སྦྱར་བའི་ཕྱིར།།འགལ་དང་རྒྱུ་སྐར་གཟུགས་ཅན་ནོ།།དེ་ཡི་བཞིན་གྱི་ཆུ་འཛིན་ནི། །རབ་
185

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བརླན་སྤྲིན་ལ་ཇི་འདྲ་བ། །ཉིན་མཚན་ཉིད་ལ་མི་བྱེད་པར། །དམ་ཆོས་འགའ་ཞིག་སེམས་ཤིང
འདུག །སྐབས་དེར་ཉིན་མཚན་མ་ལུས་པ། །སྣང་བྱེད་བདེར་གཤེགས་ཉི་མ་ནི། །གང་གི་མདུན་དུ་
ལེགས་བྱོན་ནས། །ལེགས་སོ་ཞེས་པའི་གསུང་དག་བྱིན། །གཙོ་བོ་དང་ནི་ཕལ་བ་ལ། །ཆོས་མཐུན་
ཆོས་མི་མཐུན་མཐོང་བས །དཔེ་དང་ཟློག་པ་ཅན་ཞེས་པའི། །གཟུགས་ཅན་རྣམ་པ་གཉིས་སུ་
བཞེད། །དམ་ཆོས་བསིལ་ཟེར་ཉོན་མོངས་ཀྱི། །གྲང་པ་ཀུན་ལས་སྐྱོབ་བྱེད་ལ། །རི་བོང་འཛིན་པ་
མ་ཡིན་པས། །དེ་ཉིད་སྙིང་ལ་བསྟེན་པར་བྱ། །སྟོང་ཉིད་བདུད་རྩིར་གྱུར་པས་ཀྱང་། །ཉེས་ལྟར་
འགའ་ཞིག་སྲེག་མེད་ཀྱི། །ཁྱོད་ཀྱི་བློ་གྲོས་ནམ་མཁའི་མཚོ། །སྟོང་ཉིད་ཟླ་བའི་ངང་བས་མཛེས། །
འདིར་ཁྱོད་ཆོས་འཚོལ་མ་ཡིན་གྱི། །བུང་བ་མེ་ཏོག་འཚོལ་བ་ཡིན། །ཞེས་པ་འགོག་དང་མཉམ་
འཇོག་དང་། །གཟུགས་ཅན་བསྙོན་དོར་གཟུགས་ཅན་། །ཇི་ལྟར་ཁྱོད་ཀྱི་ཕ་རོལ་ཕྱིན། །འཚོལ་བ་
འདི་ལྟར་རྒྱལ་ཀུན་གྱིས །བཙལ་ཞེས་སྤྲིན་ཁྱིམ་ན་རོལ་བའི། །འབྲུག་གི་བུ་མོས་འདི་དག་སྨྲ། །
ཞེས་པ་རབ་བཏགས་གཟུགས་ཅན་ཏེ། །དེ་ལ་སོགས་པའི་ངག་རིག་གིས། །དབྱངས་ཅན་དགའ་བ་
སྦྱར་བྱ་སྟེ། །འདི་ནི་རྣམ་རྟོག་ས་བོན་ཡིན། །རིགས་དང་བྱ་བ་ཡོན་ཏན་དང༌། །རྫས་ཚིག་གཉིས་ན་
གནས་པ་ཡིས། །གལ་ཏེ་ངག་ཀུན་ལ་ཕན་ན། །དེ་ནི་གསལ་བྱེད་རྒྱན་ཏེ་དཔེར། །སྤྲོ་བ་འདི་ཡིས་
ཁྱོད་ཉིད་ནི། །མཚན་མ་རྣམས་ཀྱི་མ་གཡོས་པར། །དད་པའི་ཟླ་བ་གསལ་བྱས་ཏེ། །ཤར་ཕྱོགས་
ལོགས་སུ་སོས་ཤིག་དང༌། །སྒྲུབ་པོ་བྱེད་པོའི་ལག་པ་ཡིས། །དཔལ་ལྡན་མ་ཡི་ཐིག་ལེ་ནི། །སྤོས་
ངད་ལྡན་ཞེས་བྱ་བའི་གྲོང་། །དེ་བཞིན་ཡིད་འོང་མཚོ་ཡང་ངོ༌། །སྔོ་བསངས་ཉིད་དོ་ཕྱོགས་རྣམས་ནི། །
དབྱར་སྐྱེས་ཆུ་འཛིན་ཕྲེང་བ་ཡིས། །ས་ཡང་རྩྭ་སྔོན་གསར་བ་ནི། །ཤིན་ཏུ་གཞོན་པའི་ཕྲེང་བས་སོ །
སྤོས་ཁང་རིན་ཆེན་དེ་དག་ཉིད། །གསེར་བཟང་ར་བ་བདུན་དང་ནི། །དེ་བཞིན་འོབས་དང་ར་བ་
ཡིས །ཕྲེང་བ་རིམ་པ་བདུན་གྱིས་བསྐོར། །ཞེས་པ་དང་པོའི་གསལ་བྱེད་བསྟན། །དེ་བཞིན་བར་
དང་མཐའ་ཡི་ཡང་། །ངག་ནི་དེ་ཉིད་རིག་པའི་ཚོགས། །ཀུན་དགའ་སྟེར་བ་བདག་གིས་བྱ། །གར་
བྱེད་དོ་རའི་དབུས་སུ་ནི། །གླུ་དབྱངས་ལེན་ནོ་ཟློས་གར་མཁན། །རབ་དགའ་སྐྱེས་པའི་ཟུར་མིག་
ཀྱང་། །སྨིན་ལེགས་རྣམས་ལ་བསྟོད་པར་བྱེད། །བྲང་ན་བྲམ་ཟེ་དྲ་མིག་ན། །རི་དྭགས་མིག་ཅན་
186

སྙན་ངག་གི་དོན་རྒྱན་རབ་གསལ་བའི་མེ་ལོང་།
མཛེས་མ་རྒྱུ། །གཞོན་ནུ་འཇོ་སྒེག་ལྡན་རྣམས་ཀྱང༌། །སྐྱེད་མོས་ཚལ་གྱི་མཐའ་ནའོ། །ནོར་དང་སྐྱེ་
བོའི་ཚོགས་རྣམས་ཀྱིས། །གྲོང་ཁྱེར་ནི་བསྐལ་བཟང་ཉིད། །ཡོངས་སུ་སྐོར་ཞིང་མཛེས་བྱས་པའི། །
རིན་ཆེན་ཁོར་ཡུག་གིས་ཀྱང་། །གསེར་ལས་བྱས་པའི་མདའ་ཡབ་ཀྱིས །མངོན་པར་དགའ་འོ་
སྤོས་ངད་གྲོང༌། །གང་ལ་རབ་སྐྱེས་རིན་ཆེན་ཤིང་། །གསེར་གྱི་དྲིལ་བུ་གཡོ་བས་ཀྱང་། །གང་དུ་དྲི་
བཟང་བཞོན་པ་ཡི། །རླུང་གཡབ་ཟེག་མས་བཏབ་པ་ན། །རབ་གསལ་སྙན་པའི་སྒྲ་དབྱངས་ཅན། །
ཡིད་འོང་དྲིལ་བུ་དེ་དག་གོ།དྲི་ཟ་རྣམས་ནི་པི་ཝང་ལ །སིལ་སྙན་མཁན་ནི་རོལ་མོ་ལ། །གཡེར་
ཁའི་གསུང་སྒྲ་དེ་ལ་ནི། །སྐྱེ་བོ་དེ་དག་དགའ་བས་རོལ། །དྲི་ལྡན་མེ་ཏོག་དུ་མ་ཡིས། །རབ་མཛེས་
ཆུ་ཀླུང་དག་དང་ནི། །དེ་ལ་བརྩེ་བའི་སྐྱེ་བོས་ཀྱང༌། །གྲོང་ཁྱེར་དེ་དག་རབ་བཀྲ་ཉིད། །རྫིང་བུ་ལྔ་
རྒྱས་སྣང་བྱས་པའི །རིན་ཆེན་འཁྲི་ཤིང་སྐྱེད་ཚལ་ནི། །ཡིད་འོང་ལྔ་པརྒྱ་མཚར་བྱས་པ། །སྤོས་ཀྱི་
ངད་ལྡན་གྲོང་དེ་ཉིད། །གྲོང་དེའི་དབུས་ནི་ཆོས་འཕགས་ཀྱི། །རིན་ཆེན་ཁང་བས་ཁང་བ་དེ། །སྐྱེད་
ཚལ་བཞི་ཡིས་དེ་བཞི་ཡང༌། །ཡིད་འོང་རྫིང་བུས་རབ་ཏུ་མཛེས། །ཞེས་པ་ཐ་མའི་གསལ་བྱེད་ནང༌། །
སྔ་མ་སྔ་མ་ལ་ལྟོས་པའི། །ངག་གི་ཕྲེང་བ་རབ་བསྟན་ཕྱིར། །ཕྲེང་བའི་གསལ་བྱེད་ཅེས་པར་འདོད། །
གསེར་གྱི་འཁྲི་ཤིང་ནགས་ཀྱི་དཔལ། །དྲི་བཞོན་གྱིས་བསྐྱེད་དེ་དག་གིས། །གཞོན་ནུ་རྣམས་ཀྱི
དགའ་སྐྱེད་ཅིང༌། །མགྲོན་པོའི་ངལ་བ་སེལ་བར་བྱེད། །དྲི་ཞིམ་མེ་ཏོག་མཚོ་རྣམས་ཀྱིས །བྱ་
རྣམས་འདོད་པའི་རྙི་ལ་བཟུང་། །ཕྱོགས་རྣམས་ཀྱི་ནི་མཛེས་པ་ཕྲོགས། །མཛའ་བོའི་བུ་མོ་སྐྱེངས་
པར་བྱས། །ཞེས་པ་ཆུ་གཏེར་དག་གི་ནི། །བྱ་བ་གཅིག་ཉིད་གསལ་བྱེད་འདིར། །དུ་མའི་སྒྲ་ཡིས་
ཉེར་བླངས་པ། །དེས་ན་དོན་གཅིག་གསལ་བྱེད་དོ། །དྲི་ཞིམ་ལྡན་པ་གཡོ་བ་ཡིས །ཕྱོགས་དེའི་
ནང་ནི་རབ་མཛེས་ཏེ། །གླང་པོ་ཆེ་རྣམས་ཟླ་བའི་འོད། །བུང་བ་མིག་སྨན་མདོག་ཅན་ནོ། །འདིར་ནི་
ཆོས་དག་ཐ་དད་མིན། །གཉིས་འཐུང་དང་ནི་སྦྲང་བྱེད་དག།ཁ་དོག་གིས་ནི་འབྲེལ་བའི་ཕྱིར།།སྦྱར་
བའི་དོན་གྱི་གསལ་བྱེད་དོ། །རླུང་གི་བུ་མོ་དེ་དག་གིས། །མེ་ཏོག་གཞོན་ནུ་གཟིར་བྱེད་དེ། །རྫིང་
བུའི་མཛེས་མ་འདར་གཡོས་པ། །རྦ་རླབས་ཐལ་མོ་སྦྱོར་བ་བཞིན། །ཞེས་པ་རབ་བཏགས་གཟུགས་
ཅན་གྱིས། །གསལ་བྱེད་ཉིད་དུ་བདག་འདོད་དེ། །དེ་བཞིན་གསལ་བྱེད་རྣམ་རྟོག་ནི། །ལྷག་མ་
187

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཁས་པས་རྟོགས་པར་བྱ། །ཀུ་མུ་ཏྟ་ནི་རྣམ་རྒྱས་ཤིང༌། །ཨུཏྤལ་གེ་སར་ཚོགས་རྣམས་འཕེལ། །
པདྨ་དཀར་བོ་རྒྱས་པ་དེར། །བྱང་ཆུབ་སེམས་དཔའ་ཆོས་འཕགས་གནས། །ས་འཛིན་བྱེད་དོ་བླ་མ་
དེས། །བུ་མོའི་ཚོགས་དང་ལྷན་ཅིག་ཏུ། །འདོད་པ་ལྔ་ལ་རོལ་པར་བྱེད། །དེ་ན་གནས་པ་དེ་ཀུན་ནི། །
ཕན་ཚུན་དགའ་ཞིང་རོལ་པར་བྱེད། །ཅེས་པ་གསལ་བྱེད་གནས་སུ་ནི། །དོན་དང་ཚིག་དང་གཉིས་
ཀ་དག །སྐོར་བ་ཞེས་པའི་བརྒྱན་དུ་ནི། །སྨྲ་མཁན་རྣམས་ཀྱིས་འདོད་པ་ཡིན། །དགག་པ་བརྗོད་པ་
འགོག་པ་སྟེ། །དུས་གསུམ་ལ་ལྟོས་རྣམ་པ་གསུམ། །དེ་ནས་དེ་ཡང་དགག་བྱ་ཡི། །དབྱེ་བ་མཐའ་
ཡས་ཕྱིར་མཐའ་ཡས། །འདོད་ལ་སྤྱོད་ལ་དགེ་བ་མེད། །ཡང་ན་ངེས་པ་འདི་ཡོད་མིན། །རིན་ཆེན་
ཁྲི་ཡང་མུ་ཏིག་གི །གདུགས་དཀར་ལྡན་ལ་དེ་དག་སྤྱོད། །དེ་ན་གནས་པའི་སྐྱེ་བོ་ནི། །དེ་དག་ངལ་
བས་ཅི་ཞིག་བྱ། །ཐམས་ཅད་བླ་མེད་བྱང་ཆུབ་ལས། །མི་ལྡོག་པར་ནི་ངེས་པ་ཉིད། །གང་གི་ཕ་རོལ་
ཕྱིན་སེམས་ཀྱིས། །མིག་ཡངས་བུ་མོ་དེ་རྣམས་ཀྱང༌། །ངན་འགྲོར་འགྲོ་བ་འབྱུང་མིན་ན། །དེ་དག་
གཞན་ལྟ་སྨོས་ཅི་དགོས། །དེ་བས་དེ་དྲུང་སོང་ནས་ནི། །ཁྱོད་ཀྱི་ཕྱག་སོགས་རྫུན་ཉིད་དུ། །དངོས་
པོ་ཀུན་གྱིས་མ་གོས་པའི །སྣང་མེད་བརྗོད་པས་སྒྲུབ་པར་བྱེད། །ཚིག་དེ་ཐོས་ནས་དངོས་
རྣམས་ཀྱི། །དམིགས་པ་ཡོངས་སུ་སྤང་བྱ་སྟེ །ཕ་རོལ་ཕྱིན་པ་འཚོལ་བ་ཡི། །ཡིད་ལ་བྱེད་པ་འདི་
ཉིད་བྱས། །སྔ་མ་ད་ལྟ་གང་དུ་ནི། །འགལ་བའི་ཆོས་ཀྱིས་ཆོས་འགོག་ཅིང༌། །ཆོས་གཞན་མཚོན་པ་
དགག་བྱས་པས། །རིམ་བཞིན་ཆོས་ཆོས་ཅན་འགོག་ཉིད། །སྐབས་དེར་བསམ་པ་ཤེས་རབ་ཀྱིས། །
ད་ནི་འདུ་འཛིའི་ཡང་བཏང༌།།ལུང་བསྟན་དད་པ་ཐོབ་བཞིན་དུ། །ཆོས་འཕགས་ད་དུང་མཐོང་མ་
གྱུར། །དེ་ནས་རྗེས་དེར་མི་གནས་པའི། །ཏིང་འཛིན་དུ་མ་བསྒྲུབ་པའི་ཚེ །རྒྱལ་བ་རྣམས་ཀྱིས་
ལེགས་སོ་ཞེས། །འཁོར་བའི་མྱ་ངན་གསལ་བར་བྱས། །སྲོག་ལ་བབ་ཀྱང་ཆོས་འཕགས་ཏེ། །ཁྱོད་
ཀྱིས་ཡོངས་སུ་བཏང་མི་བྱ། །དེ་ལས་ཆོས་ཀུན་ཐོས་འགྱུར་ཞེས། །བསྟན་ནས་དེ་དག་མི་སྣང་གྱུར། །
དེ་ནས་ངད་ལྡང་དྲི་མ་ཡི། །བསམ་པ་ལྡན་པའི་གྲོང་དེར་སླེབས། །ཀྱེ་མ་ངན་པས་ཁྱོད་ཉིད་ནི། །མྱུར་
བར་དེ་དྲུང་ཅི་ལ་འགྲོ། ཡང་ན་ལུས་འདི་བཙོངས་ནས་ནི། །དེ་ལ་བརྟེན་ཏེ་བདག་འགྲོ་བགྱིད། །
ཐོག་མ་མེད་ནས་ཆུད་ཟད་པའི། །ལུས་ལ་ཆགས་པ་འདིས་ཀྱང་ཅི། །སྨོན་པ་ཤེས་ཞེས་རབ་བརྗོད་
188

སྙན་ངག་གི་དོན་རྒྱན་རབ་གསལ་བའི་མེ་ལོང་།
ནས། །སྲང་དུ་བདག་ཅག་ཉོས་ཞེས་བྱས། །སྐབས་དེར་བདུད་ཀྱིས་སྒྲ་དེ་ནི། །རབ་ཏུ་བསྒྲིབས་པར་
བྱས་པའི་ཚེ། །ཕོངས་པ་བདག་རེ་ཆད་ཞེས། །དེ་ཡིས་ཡུན་རིང་ངུས་པར་གྱུར། །སྐབས་དེར་བརྒྱ་
བྱིན་འོངས་ནས་ནི། །ཁྱོད་འདིར་ངུ་བས་ཅི་ཞིག་བྱ། །ཁྱོད་ཀྱི་སྙིང་ཁྲག་རུས་པ་རྐང༌། །གྲོགས་པོ་
བདག་ཅག་ཉོ་བར་བགྱིད། །དེ་ནས་ཤ་ཁྲག་བྲལ་བྱས་ཏེ། །རུས་པ་ཅོག་ཏུ་དེ་སོང་ཚེ། །དེ་ལྟར་མ་
མཛད་མཛོད་ཅིག་ཅེས། །ཚོང་དཔོན་བུ་མོས་རྒྱུགས་ཏེ་བྱུང༌། །ཞེས་པ་འབྲས་རྗེས་གནང་དང༌།11
མ་གུས་བཤེས་པ་རྩུབ་མོ་དང༌།།གྲོགས་དང་འབད་པས་འགོག་པ་རྣམས། །མཁས་པས་རིམ་བཞིན་
ཤེས་པར་བྱ །དེ་ནས་མཆི་མས་རབ་ཁེངས་པའི །མཛེས་མས་དེ་ལ་རབ་སྨྲས་པ། །བདག་ཀྱང་
དཔའ་ཆེན་དང་དབང་ན། །རེ་ཞིག་ངལ་བ་འདི་ཐོངས་ཤིག །གལ་ཏེ་ངེས་པར་འདི་བདེན་ན། །ཉིད་
ཀྱི་ལམ་ལ་རབ་འགྲོ་བའི། །ཆགས་པའི་རྐང་འདི་ཚོང་ཤིག་དང༌། །ཕྱི་ནས་བདག་ནི་མྱ་ངན་མེད། །
ཅིའི་ཕྱིར་ལུས་ཀྱི་རིན་པོ་ཆེ །བརྩེ་བྲལ་ཁྱོད་ནི་གཏོང་བར་བྱེད། །བྱིན་ནམ་འོན་ཏེ་མི་སྦྱིན་ནམ། །
འོན་ཀྱང་ད་ནི་ཁྱད་པར་ཅི། །བདག་ནི་སྙིང་རྗེ་ཉིད་མ་ཡིན། །དེས་བྱས་དེ་ལ་དྲི་བར་གྱིས། །བདག་
ནི་བྱང་ཆུབ་འདོད་པས་ཏེ། །དེ་བཙོངས་དེ་ལ་བརྟེན་པ་ལགས། །རེ་བྲལ་འདི་ལ་སྔོན་རྣམས་སུའང་། །
ཉེ་བར་ཆགས་པས་བདག་ཅག་ཕུང༌། །དེ་ནས་བདག་ནི་འདི་བཙོངས་ནས། །ཆོས་འཕགས་དྲུང་དུ་
ཉེ་བར་འགྲོ། །སྐབས་དེར་བུ་མོས་རབ་སྨྲས་པ། །ཁྱོད་ནི་ཕལ་བའམ་མཆོག་གང་ཡིན། །རྒྱལ་བའི་
སྤྱོད་རླབས་ལ་འགྲན་པས། །དམ་པ་ཉིད་ནི་ཡིན་པར་འཁུམས། །དྲི་བཞོན་དེར་ནི་གར་འགྲོ་དེར། །
ཀུན་ནས་གཡོ་མ་བདག་ཀྱང་འགྲོ ངོ་ཚ་མེད་པའི་སེར་བུ་ནི། །འདི་དག་འཁྱམས་པ་ཤིན་ཏུ་མཚར། །
མང་དུ་འཐུངས་ཀྱང་ཆོས་ཀྱིས་ནི །ཁྱོད་ཉིད་ངོམས་པ་མེད་པ་མཚར། །ཡང་ན་རྒྱ་མཚོ་ཆེན་པོ་ནི། །
ཆུ་ཡིས་ངོམས་པར་ག་ལ་ཡོད །སྐབས་དེར་དབང་པོར་རབ་སྨྲས་པ། །ད་ནི་བདག་ཅག་ཁྱོད་
ཉིད་ལ། །བྱ་དཀའ་འདི་འདྲ་མཐོང་བས་ན། །དགོས་པ་ཅུང་ཟད་ཡོད་མ་ཡིན། །ཁྱོད་ཀྱི་སྤྱོད་པའི་
ལམ་འདི་ནས། །སྔོན་གྱི་རྒྱལ་བ་ཀུན་ཀྱང་གཤེགས། །དེ་སླད་འཁོར་བའི་གཡང་ས་ནི། །ཁྱེད་ཀྱིས་
ཡོངས་སུ་སྤངས་པ་ལགས །བདག་ལ་མཆོག་ནི་ཡིད་འོང་བ། །ཟླ་དཀར་མཚུངས་པ་བླང་བར་
གྱིས། །དེ་ཚེ་ཁྱོད་ཀྱི་མྱ་ངན་གྱིས །མུན་པ་འཇིགས་ནས་བྲོས་པར་གྱུར །སྲིད་རྩེ་ལས་ཀྱང་བརྒལ་
189

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བ་ཡི། །བྱང་ཆུབ་རི་དབང་སྦྱིན་པར་མཛོད། །དེར་ནི་སེམས་མུན་ནོན་གྱིས་ཞེས། །ལན་དེ་རྟག་ཏུ་ངུ་
ཡིས་སྨྲས། །དེ་ནི་བདག་གི་ཡུལ་མིན་ཞེས། །སྨྲ་འདོད་སྙིང་ལ་གནས་པ་གང༌། །འཛུམ་ལ་སྣང་བ་
འདོམས་པར་བྱེད། །གཞན་དབང་ཐབས་དང་ཁྲོ་བ་དང༌། །སྙིང་རྗེ་འགྱོད་དང་ཐེ་ཚོམ་སྦྱར། །དོན་
གཞན་གཟུགས་ཅན་རབ་བཏགས་དང༌། །ཕུལ་བྱུང་ཆ་ཤས་འགོག་རིམ་ཞེས། །གང་ཞིག་དངོས་
འགའ་རབ་བཀོད་ནས། །དེ་ཡི་སྒྲུབ་བྱེད་ནུས་པ་ཅན། །དངོས་པོ་གང་དག་འགོད་པ་དེ། །དོན་
གཞན་བཀོད་པར་ཤེས་པར་བྱ། །སྤྱི་དང་ཁྱད་པར་སྦྱར་བ་དང༌། །འགལ་དང་མི་འོས་འོས་པའི་
བདག །འོས་ཤིང་མི་འོས་བཟློག་པ་སྟེ། །དེ་རྣམས་དཔེ་ནི་བཤད་པར་བྱ། །སེམས་པ་སྨྲས་པ་བདག་
ཅག་གིས། །ལུས་ནི་སྔོན་བཞིན་མ་ཉམས་ཤོག །སངས་རྒྱས་རྣམས་ཀྱི་བྱིན་རླབས་ནི། །ཀུན་ལ་ཁྱབ་
པ་མ་ཡིན་ནམ། །བདག་གི་འདི་ནི་མུ་ཅོར་མིན། །ལུང་བསྟན་ལྷག་བསམ་དག་ན་སྟེ། །ཉི་མ་ཤར་
ནས་པདྨ་དག །རྒྱས་པ་འདི་ནི་ཆོས་ཉིད་ཡིན། །འདི་བརྗོད་ཚེ་ན་རྟག་ངུའོ། །ལུས་སྔོན་བཞིན་
ཐོབ་པར་གྱུར། །གང་ཞིག་སྣང་བར་གྱུར་མ་ཐག །རིག་ཐོབ་སྐྱོ་བ་མ་ཡིན་ནམ། །སྐབས་དེར་མིག་
སྟོང་སྤོབས་པ་ཅན། །སྤོབས་པ་མེད་པ་ཉིད་དུ་གྱུར། །རབ་ཏུ་རྩལ་ལྡན་གླང་པོ་ནི། །སེང་གེས་
འཇོམས་པའི་ས་ཉིད་ཡིན །ཞི་ཞིང་དུལ་བ་དེ་ལ་ཡང༌། །བྲམ་ཟེ་དེ་འདྲ་བགམས་པར་སེམས། །
དུལ་བར་གནས་པའི་སྟག་ལ་ཡང་། །ཝ་ཡིས་བརྙས་འདི་མ་མཐོང་ངམ། །སྐབས་དེར་ཚོང་དཔོན་བུ་
མོས་སྨྲས། ཚུར་བྱོན་བདག་གིས་གྲོང་ཉིད་དུ། །ཚུལ་ཁྲིམས་ལྡན་པའང་ཁྱིམ་གཤེགས་ཏེ། །ཉི་འོད་
ཁྲོད་པར་འཇུག་མིན་ནམ། །ཆོས་ལ་འབད་པ་རབ་མཛེས་ཀྱི། །རང་ལུས་གཟིར་ལ་འབད་པས་ཅི། །
སྨྱོན་པ་རྣམས་ཀྱི་བྱ་བ་ལ །བློ་ལྡན་འཇུག་པ་རིགས་སམ་ཅི །ལུས་བཙོངས་ནས་ཀྱང་ནོར་
འགུགས་ན། །སྟེར་བའི་ནོར་ནི་ལེན་དུ་གཤེགས། །མི་གཙང་དྲི་ལའང་འཁོར་བྱེད་ན། །ཙན་དན་དྲི་
ལ་ཅིས་མི་འཁོར། །ཞེས་བརྗོད་བུ་མོའི་ཟླ་བ་དེས། །གཞོན་ནུའི་ཉི་མ་ཁྲིད་དེ་སོང༌། །བུང་བ་རྣམས་
ནི་དྲི་བཞོན་གྱིས། །རྗེས་སུ་འབྲང་བ་རང་བཞིན་ཉིད། །དང་པོར་མཚུངས་པར་ཤེས་བྱས་ནས། །དེ་
ནས་ཁྱད་པར་དབྱེ་བ་ཡིས། །རབ་ཏུ་འབྱེད་པ་སྣང་གྱུར་པ། །དེ་ནི་འབྱེད་པ་ཅན་དུ་འདོད། །དེ་ནས་
ནོར་གྱིས་གང་བ་ཡིས། །རྒྱ་མཚོ་ལས་ནི་རྒྱལ་གྱུར་ཅིང༌། །བློ་དང་ལྡན་པས་མི་མཚུངས་པ། །རང་གི་
190

སྙན་ངག་གི་དོན་རྒྱན་རབ་གསལ་བའི་མེ་ལོང་།
བླ་མར་བུ་མོས་སྨྲས། །འབྱོར་བས་རྣམ་ཐོས་དང་མཚུངས་པའི། །ཡབ་ཡུམ་བདག་ལ་ནོར་མང་སྩོལ། །
རི་དང་གླིང་ལ་གནས་པ་ཡིས། །རྣམ་འབྱེད་བགྱིས་པ་ཡིན་ལེགས་མོད། །ཅེས་པ་འབྱེད་བྱེད་གཅིག་
དང་ནི། དེ་བཞིན་དུ་ནི་གཉིས་ཡིན་པས་། །རིམ་བཞིན་གཅིག་གིས་ལྡོག་པ་དང༌། །གཉིས་ཀྱིས་
འབྱེད་པ་ཅན་དུ་བརྗོད། །བླ་མར་བཅས་དང་ནོར་འཛིན་གྱི། །བརྒྱན་གྱུར་སེམས་པ་ཆུ་སྐྱེས་ནི། །མི་
ཤེས་ཤེས་པས་མི་འགྲན་པ། །འདི་དང་ལྷན་ཅིག་བདག་ཅག་འགྲོ མཛེས་ཤིང་སྙིང་སྡུག་སྟེར་བ་ལ། །
ལྷ་ཡི་མཛེས་མ་ཕྲོགས་བྱས་ཤིང༌། །དྲེག་བཅས་དེ་དང་མཚུངས་མིན་པ། །བུ་མོ་ལྔ་པརྒྱ་འདི་ཡང་
སྩོལ། །བྱང་སེམས་ཆོས་འཕགས་ཟླ་བ་ནི། །རབ་ཏུ་གསལ་ཞིང་བདུད་རྩི་འཛག །དྲི་མ་ལྡན་ཕྱིར་
འགྲིབ་པ་ཅན། །ཀུན་ནས་ཕམ་བྱེད་དེ་འདྲ་ཡོད། །ཅེས་པ་སྦྱར་བ་ཅན་དང་ནི། །འགོག་དང་རྟགས་
ཀྱིས་འབྱེད་པ་ཅན། །འདི་དག་སྒྲ་མཚུངས་ཅན་ཡིན་ཏེ། །དོན་གྱི་གོ་བས་མཚུངས་པ་ཡི། །འབྱེད་པ་
ཅན་ཡང་བཤད་པར་བྱ། །གང་གི་ཆོས་དང་སྒྲོན་མ་ནི། །སྣུམ་དང་མགྲིན་པ་ལ་བརྟེན་པས། །ཐ་དད་
དངོས་པོའི་མདུད་པ་ནི། །རྣམ་པར་འཇིགས་པ་སྟོན་པར་འགྱུར། །བློ་དང་ཐབས་བྲལ་ཆུ་མཚོ་སྟེ། །
གང་ཐུགས་ཡོན་ཏན་དེ་དག་ལྡན། །རིགས་ཀྱི་བུ་དེ་གར་འདུག་ཅེས། །བླ་མས་བུ་མོ་དེ་ལ་བྲིས། །སྔ་
མར་དབྱེ་བ་ཙམ་ཞིག་བརྗོད། །འདིར་ནི་ལྷག་མ་ཉིད་བསྟན་། །ང་ནི་འབྱེད་བྱེད་མཚུངས་པ་ཅན། །
འགའ་ཞིག་རབ་ཏུ་བཤད་པར་བྱ། །གང་དང་རི་དྭགས་དབང་ཕྱུག་ནི། །དཔའ་ཞིང་དུལ་བ་ཉིད་
ཡིན་ཏེ། །གླང་ཆེན་དགྲ་བོ་ནགས་ལ་དབང༌། །བདག་ཉིད་ཆེ་དེ་སེམས་ལའོ། །དེ་ནི་སྒོ་དྲུང་དག་ན་
མཆིས། །དེ་དང་ཉི་མ་མཁའ་འགྲོའི་དཔལ། །མཁའ་ནི་ཆུ་འཛིན་ཕྲེང་བ་ཅན། །འགྲོ་འདི་རི་གླིང་ཆུ་
མཚོས་སྣང༌། །འདིར་ནི་སེམས་པ་ཉི་མ་དག །གསལ་བ་ཉིད་སོགས་རྟོགས་པ་དང༌། །མཁའ་དང་
འགྲོ་བ་བསྐལ་བཟང་དུ །རྟོགས་བྱར་མཚུངས་པའི་དབྱེ་བ་བྱས། །འཕྲོག་བྱེད་རལ་པས་མི་
འཇིགས་པའི། །སྐྱེས་བུ་གླང་ཆེན་དེ་ཡིས་ནི། །ངར་འཛིན་ཤིང་ཆེན་འགྱེལ་གྱུར་ཏེ།།ལུས་ཀྱི་མེ་ཏོག་
རྫིང་བར་གྱུར། །གླང་ཆེན་རིགས་ལ་གླང་ཆེན་འདི། །འཁྲི་ཤིང་འཇོམས་པ་ཉིད་ཀྱིས་མཐུན །
གཞན་དག་གི་ནི་ཐ་དད་བསྟན། །འདི་ནི་རིགས་མཐུན་ལྡོག་པ་ཅན། །རབ་ཏུ་གྲགས་པའི་རྒྱུ་བཟློག་
ནས། །གང་ཞིག་རྒྱུ་ཞེན་ཅུང་ཟད་ཀྱིས། །གང་དུ་རང་གི་ངོ་བོ་ཉིད། །སྟོན་པ་དེ་ནི་སྲིད་པ་ཅན། །དེ་
191

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལྟར་དེ་ཡིས་སྤྱོད་པའི་མཐའ། །སྤྲིན་ལས་མ་བྱུང་ཆུ་ཆར་དང༌། །ཆུ་ལས་མ་བྱུང་མཚོ་སྐྱེས་ནི། །སྙིང་
རྗེ་བློ་ལས་བྱུང་བ་བཤད། །གཞན་ལ་བསམས་ནས་གཞན་བརྗོད་པ། །བསྡུས་པ་བརྗོད་པར་འདོད་
དེ་དཔེར། །དེ་ནས་དཔག་བསམ་ལྗོན་ཤིང་དེའི། །མཐུ་ནི་བསམ་མི་ཁྱབ་པར་རྟོགས། །རྣམ་རྟོག་
མེད་པར་གཞན་ལ་ནི། །འབྲས་བུ་ཅི་ཡང་སྟེར་བྱེད་པའི །རྩྭ་སྟན་ལྗོན་པ་ཆེ་དེ་ལ། །བླ་མ་དེ་དག་
དགའ་བར་གྱུར། །དེ་ནས་ཉི་མ་དང་ནི་ཆུས། །རབ་སྐྱེས་པདྨ་ལ་སྨྲས་པ། །དཀར་ཞིང་དྲི་བཟང་རབ་
རྒྱས་པའི། །མེ་ཏོག་གེ་སར་ཅན་ཁྱོད་ལ། །ཞེས་པ་སྤྱིར་དང་ཁྱད་གཞི་ཙམ། །ཁྱད་པར་འགལ་ཡང་
ཐ་དད་པའི། །ངག་རིག་རྣམས་ཀྱི་སྦྱོར་ལུགས་ཏེ། །དེ་ནི་སྔོན་མེད་བསྡུས་པ་བཤད། །ངོ་བོ་ཉིད་
ཀྱིས་གདུང་བྲལ་ཞིང་། །ནམ་ཡང་དྲི་མས་སྒྲིབ་མེད་པ། །ཉི་མ་དེ་ནི་དེ་འུ་རེ། །ཀྱེ་མ་ནུབ་པ་ཉིད་དུ་
གྱུར། །གང་དུ་འཇིག་རྟེན་ལས་བརྒལ་ནས། །འུད་ཀྱིས་བརྗོད་ནའང་ཕུལ་བྱུང་སྟེ། །དེ་ཡིས་སྙིང་
སྟོབས་རི་བོ་ཡིས། །ཚངས་པའི་ས་ལས་འགོངས་པར་གྱུར། །ཐུབ་རྣམས་ཀྱི་ཡང་ཡུལ་མིན་པའི། །
སྤྱོད་རླབས་དེ་ནི་ཨེ་མ་ཧོ། །གང་གི་བློ་གྲོས་རྒྱ་ཆེན་ནི། །ནམ་མཁའ་ཡི་ཡང་ཕ་རོལ་ཏུ །སོང་ངམ་
འོན་ཏེ་མ་སོང་ཞེས། །བདག་གི་ཡིད་ནི་གཉིས་སུ་གྱུར། །མཁའ་ལ་མཐའ་ནི་ཡོད་མིན་ན། །དེ་ཡི་ཕ་
རོལ་ག་ལ་འགྲོ།དེ་ནས་དེ་དང་མཉམ་ཞེས་ནུས །ཚུ་རོལ་ན་ནི་སུ་ཞིག་སེམས །གང་གི་མཐུ་ཆེན་
འདི་དག་ནི། །དཔག་ནུས་མིན་ཡང་འདིར་ཤོང་ལ། །ཀྱེ་མ་སྲིད་པ་གསུམ་གྱི་ནི། །ཁོངས་དག་ཨེ་མ་
ཤིན་ཏུ་ཡངས། །ཞེས་པ་སྤྱིར་དང་ཐེ་ཚོམ་དང༌། །ངེས་དང་མཐུ་ནི་ཕུལ་བྱུང་སྟེ། །ཞེས་པ་ངག་དབང་
རྣམས་ཀྱི་ནི། །གཙུག་བཞིན་སྤྱི་བོར་གནོད་པ་ཡིན། །སེམས་ལྡན་དག་གམ་གཅིག་ཤོས་ཀྱི། །རྣམ་
པ་གཞན་དུ་གནས་པའི་ཚུལ། །གང་དུ་རྣམ་གཞན་རྣམ་རྟོག་པ། །དེ་ནི་རབ་རྟོག་ཡིན་ཏེ་དཔེར། །
བདག་གི་སེམས་དག་ཁྱོད་ལ་ནི། །འདོད་པ་བྱིན་ཅེས་སྨྲ་བར་སྙམ། །བདག་ཀྱང་ཁྱོད་དང་ལྷན་
ཅིག་ཏུ། །སོང་ཞེས་ཁྱོད་ལྕེ་སེམས་པ་བཞིན། །དེ་ནས་སྲིད་པ་རྣམ་གསུམ་གྱི། །ནོར་བདག་ཁྱེར་
ནས་སོང་བའི་ཚེ།།ཆོས་འཕགས་ཀྱི་ནི་གཞལ་མེད་ཁང༌།།དེ་དག་བལྟ་བ་བཞིན་དུ་འདུག །ཅེས་པ་
ཡོངས་བརྗེས་རབ་བཏགས་དང༌། །ཕུལ་བྱུང་གི་ནི་རབ་བཏགས་ཏེ། །སྙམ་དང་དོགས་དང་འདྲ་
སོགས་ཀྱི། །རྒྱན་འདི་རབ་ཏུ་གསལ་བར་བྱེད། །གང་དུ་ཁྱད་པར་འཕགས་པའམ །ཉམས་ལྡན་
192

སྙན་ངག་གི་དོན་རྒྱན་རབ་གསལ་བའི་མེ་ལོང་།
སྐྱེད་བྱེད་བརྗོད་པ་ཉིད། །རྒྱུ་ཡི་བྱེད་པོ་ཤེས་བྱེད་དེ། །དེ་དག་རྣམ་པ་དུ་མའི་དཔེར། །སྐབས་དེར་
ཕུན་ཚོགས་བརྒྱད་དག་གིས། །ཀུན་གྱི་དགའ་སྐྱེད་ཆོས་འཕགས་མཐོང༌། །དེ་ཚེ་ཉེ་བར་བདེ་བ་ནི།།
མྱ་ངན་མེད་པར་སྒྲུབ་ཕྱིར་གནས། །ད་དུང་བླ་མ་མ་མཐོང་ཞེས།།ཡིད་ནི་སྡུག་བསྔལ་
དེ་དག་ཆོས་འཕགས་རབ་མཐོང་བས། །སྙོམས་པར་ཞུགས་བཞིན་བདེ་བར་གྱུར། །དེ་ནས་དུལ་
བའི་སྤྱོད་ལམ་གྱིས །ཆོས་ལ་བསམ་པ་རབ་བཀོད་དེ། །དེ་དང་འཕྲད་པའི་རྟུལ་ཞུགས་ཀྱིས།ངོ་
མཚར་བཀོད་པ་དེ་དག་ཐོབ། །བརྒྱ་བྱིན་དག་ཀྱང་དྲི་བཟང་སོགས། །ཐོགས་ནས་དེ་ལ་མཆོད་པ་
བྱེད། །ཞེས་པ་ཡ་མཚན་བཅས་པར་ནི། །རྟོགས་པར་འགྱུར་ཞེས་དགེ་བ་སྟེ། །སྔ་མ་གླུ་དང་རྣམ་
རྒྱལ་དང་། །འཐོབ་པའི་རྒྱུ་ནི་རིག་པར་བྱ། །དེ་ནས་སྣང་བ་མེད་པ་ཡིས། །དད་པ་བསྐྱེད་གྱུར་རྟག་
ཏུ་ངུས། །རྨོངས་པ་ཞིག་པས་ལེགས་བྱས་དག །སྐྱེད་པ་ནུས་ལྡན་དག་ལ་སྨྲས།།སྐྱེ་བོ་གང་འདི་འཆི་
མེད་མིན། །གནས་འདི་སུམ་རྩེན་མ་ཡིན་པས། །ཅི་ལྟར་དང་བ་འདི་སྐྱེད་ནས། །མཆོད་པར་བྱེད་པ་
འདི་ནི་སྒྲོལ། །སྐབས་དེར་དབང་པོ་བརྒྱ་བྱིན་གྱིས། །རྟག་ཏུ་བག་མེད་མེད་པ་ལས། །མཁས་རྣམས་
དགའ་བ་བསྐྱེད་གྱུར་པ། །རྟག་ཏུ་ངུ་ལ་འདི་སྐད་སྨྲས། །སྔ་ནས་མེད་དང་གཞུག་ནས་མེད། །ཕན་
ཚུན་མེད་དང་ཤིན་ཏུ་མེད། །དེ་ལྟར་དངོས་པོ་མེད་རྣམས་བཞི། །རྒྱུ་ཡི་རྒྱན་ནི་རིམ་བཞིན་ཡིན། །
གང་དུ་དངོས་རྣམས་མ་སྐྱེད་པས །མ་རིག་མེད་པ་སྐྱེད་གྱུར་པ། །སྟོང་ཉིད་བླ་མ་དེ་ལྡན་པའི། །
ཡུལ་ལ་མཆོད་པ་བྱེད་པ་ཉིད། །ཅེས་པ་མེད་པ་སྐྱེད་བྱེད་དེ། །དེ་ལྟ་བུ་ཡི་རྣམ་རྟོག་། །ཤིན་ཏུ་མང་
བར་རིག་བྱས་ནས། །དྲན་དབང་རྣམས་ཀྱིས་བསམ་པར་བྱས། །ཟུར་དང་རྣམ་པས་མཚོན་པའི་དོན། །
ཕྲ་ཕྱིར་ཕྲ་མོ་ཞེས་པར་བཤད། །ཡུམ་མཆོག་དེ་ནི་གར་བཞུགས་ཞེས། །དེ་ཡིས་དྲིས་ཚེ་དབང་པོ་
ཡིས། །ཆོམ་རྐུན་ལྡན་པའི་བང་མཛོད་བཞིན། །ཞེས་སྨྲས་མཛུབ་མོ་མཁའ་ལ་བཙུགས། །དེ་ཚེ་བྱང་
ཆུབ་སེམས་དཔའ་དེས། །གང་གི་ཕྱོགས་སུ་མིག་བཀོད་ནས། །རྣམ་པ་འགའ་ཞིག་གསལ་བྱས་ཏེ། །
རབ་ཏུ་ཟུམ་པ་ཐོབ་པར་གྱུར། །གང་གི་རང་བཞིན་མངོན་གསལ་བ། །སྒྲིབ་བྱེད༼ཆ་རུ་ཟེར༽་རབ་ཏུ་
བརྗོད་དེ་དཔེར། །བདག་ཅག་ལ་ནི་སིམ་པ་ཡི། །དགའ་བ་སྐལ་བཟང་ཉིད་ཐོབ་པས །ལྷོ་ཡི་རླུང་
གིས་ཙན་དན་གྱི། །དྲི་བཟང་ཁྱེར་ཏེ་འོངས་པར་ཤེས། །དེ་ལྟར་དེ་རྣམས་རབ་དད་པས། །ཆོས་
193

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཕགས་བུ་མོར་བཅས་པ་ལ །གུས་པ་སྐྱེས་ཏེ་ལན་བུ་ཅན། །རྣམས་ནི་གཡོ་བ་ཉིད་དུ་ཤེས། །
སྐབས་དེར་རྟག་ཏུ་ངུས་བསམས་པ། །ཨེ་མ་བདུད་ནི་མཐུ་བོ་ཆེ། །ཀུན་གྱི་གཟི་ནི་འཕྲོག་པར་བྱེད། །
ཉམས་ཆུང་བླ་མ་གང་འདི་ནི། །གཞན་གྱི་བྲན་བཞིན་གྱུར་པ་ཉིད།།ཅེས་པ་སྤྱིར་ནི་བརྗོད་པ་དང༌།།
ཆ་ལས་སྨད་དང་ཆ་ལས་བསྟོད། །རིམ་པ་བཞིན་དུ་ཤེས་བྱས་། །ལམ་འདི་ངག་དབང་རྣམས་ཀྱི་
བཞེད།།རིམ་བཞིན་དངོས་པོ་རྗེས་སྟོན་པ།།རིམ་པ་ཅན་དུ་འདོད་དེ་དཔེར།།དེ་ནས་ཚོང་དཔོན་བུ་
མོ་དང༌། །སྨིན་ལེགས་ལྔ་པརྒྱ་ལ་སོགས་པ། །ཟླ་བ་རྒྱུ་སྐར་སྐྱེངས་བྱེད་གང་། །དེ་དག་ཀྱང་ནི་འདི་
སྙམ་སེམས། །དགའ་བ་མཆོག་ཏུ་དགའ་བར་བརྗོད། །ཉམས་ལྡན་ཡིད་འོང་རྣམ་དང་ལྡན། །གཟི་
བརྗིད་ང་རྒྱལ་སྐྱེད་པ་དེ། །དེ་གསུམ་ཁྱད་འཕགས་དག་དང་ལྡན། །ཨེ་མ་སྟོབས་ཆེན་རྫུ་འཕྲུལ་ནི། །
འདི་འདྲ་མཐོང་ནས་དགའ་གྱུར་པ། །ཙན་དན་དྲི་ལྡན་ལྷ་ཡི་ཚལ། །ཆུ་ཤེལ་རྡོ་ལེབ་ཅན་ནའང་མེད། །
དེ་རྣམས་སྨིན་མའི་སྒེག་པ་ཡིས། །ཕྱོགས་རྣམས་ཡོན་པོ་ཉིན་བྱེད་པ། །དོན་མཐུན་བདག་པོའི་བུ་མོ་
སོགས། །དེ་དག་བྱང་ཆུབ་སེམས་སྐྱེད་བྱས། །མཚོན་ཆ་རྗེའི་མེ་སྟག་གིས །ལུས་ཀུན་ཕྱེ་མར་
རློག་བྱེད་པ། །མེ་ལྕེའི་འབྲུག་སྒྲ་ཆེམ་གཡོ་བའི། །དམྱལ་སོགས་སེམས་ལ་རབ་ཏུ་བཀྲམ། །བདག་
ཅག་གཅིག་གིས་རྡུལ་སྙེད་ཀྱི། །སེམས་ཅན་རྣམས་ནི་བསྒྲལ་བྱ་སྟེ། །དེ་དག་རེ་རེའི་ཆེད་དུ་ཡང་། །
མནར་མེད་པར་ནི་སྟོང་ཕྲག་འགྲོ།འཁོར་བ་མི་ཟད་ཆུ་གཏེར་དུ། །སྡུག་བསྔལ་འཛིན་ཁྲིས་ཟིན་
།གང་འདིར་ལས་
གྱུར་ཀྱང་། །དགེ་བའི་ནི་ཆག་གྱུར་པ། །གང་འདིར་ལྟས་ཚེ་མཆི་མ་གཡོ། །ཞེས་པ་སྒེག་དང་དྲན་
པ་དང་། །དཔའ་བ་དང་ནི་སྙིང་རྗེ་སྟེ། །དེ་བཞིན་རྔམ་དང་བཞད་གད་དང༌། །རྨད་བྱུང་དང་ནི་
འཇིགས་རུང་ངོ༌། །བྱ་གག་སྐྱུག་ཅིང་རོ་ཡི་དྲི་ངན་ཅན། །རྒྱུ་མའི་དྲ་བ་རུལ་བས་ཁྱབ་གྱུར་ཅིང༌། །
དུར་ཁྲོད་ཇི་བཞིན་མི་གཙང་འདོད་པ་ཡིས། །རབ་དཀྲུགས་འགྲོ་འདི་མྱ་ངན་ཁོ་ནར་མཐོང༌། །དེ་
ནས་རབ་ཏུ་དགའ་བ་ཡོངས་རྫོགས་པའི། །རྟག་ཏུ་ངུས་ནི་ངུ་བཞིན་དགའ་བ་བཞིན།།མཆིར་བཅས་
རབ་ཏུ་འཛུམ་ལས་ཆོས་འཕགས་དེ་ལས་ནི། །སྤྱོད་པའི་མཐའ་ནི་རབ་ཏུ་སྙན་ཅིང་བ་མ་ལུས་བྱས། །
དེ་ཚེ་དེ་ལ་ཆོས་འཕགས་ཀྱིས་སྨྲས་ཀ་ཡེ་རིགས་ཀྱི་བུ་ཁྱོད་ཉོན། །མ་བྱོན་མི་བཞུད་རྣམ་པར་མི་
གནས་བདེ་གཤེགས་ཆོས་ཉིད་བསམ་མི་ཁྱབ། །སྒྱུ་མ་སྨིག་རྒྱུ་བྲག་ཆ་ཇི་བཞིན་འགྲོ་འོང་གནས་
194

སྙན་ངག་གི་དོན་རྒྱན་རབ་གསལ་བའི་མེ་ལོང་།
བྲལ་ཀུན་སྣང་བ། །སྐྱེད་མོས་ཚལ་འདི་གདུང་བ་ཀུན་ཉམས་སྔོན་མེད་ཉི་མ་ཆེན་པོ་ཡིན། །དེ་ཚེ་ས་
གཞི་གཡོ་བ་ནི། །གང་གི་བ་སྤུས་ཤིང་སྒྱེལ་བའི། །མི་ཟད་སྟག་གི་ང་རོ་ཡིས །ཝ་ཚོགས་རབ་ཏུ་
འདར་བ་བཞིན། །དེ་ནས་དེ་ཡི་ལུས་ཀྱི་གློག །གཙུག་ཕུད་ལྡན་པ་བཞིན་དུ་གཉེན། །བུང་བའི་སྐད་
ཀྱི་འགྱུར་བ་ལ། །རྟག་ཏུ་ངུས་ནི་ཅོ་འདྲི་བྱས །གང་དུ་རི་བོ་ནགས་ཚལ་གྱི །ཕ་བོང་འབེབས་པར་
བྱེད་པ་དེར། །སོ་སོར་རེ་རེའི་ཁུར་དུ་ནི། །མེ་ཏོག་རྡུལ་མཉམ་ཐོགས་ཏེ་བྱུང༌། །ཞེས་པ་དཔེ་དང་
གཟུགས་ཅན་གྱི། །སྒེག་དང་དྲག་ཤུལ་དཔའ་བ་སྟེ། །བློ་སྟེར་རྣམས་ཀྱིས་བསམ་པར་བྱ། །འཇིག་
རྟེན་མ་ལུས་རྣམས་གནོན་པ། །གང་གི་མདུན་དུ་བརྒྱ་བྱིན་ཡང༌། །མིག་ནི་ས་ལ་ཕྱོགས་བཞིན་དུ། །
རྟག་ངུ་ལ་འདི་སྐད་སྨྲས། །འདོད་པ་དངོས་མ་འགྲུབ་པའི་ཕྱིར།རྣམ་གཞན་བརྗོད་པ་རྣམ་གྲངས་
དཔེར། །སྤྲིན་གྱི་ཉི་མའི་གཟི་བྱིན་གྱི། །གེགས་མེད་པར་ནི་བདག་གིས་ཤེས། །གང་ཕྱིར་གནས་ནི་
འདི་དག་ལ། །ཁྱོད་ཐུགས་གཡོ་བ་མེད་པར་རིགས། །བྱ་བ་འགའ་ཞིག་རྩོམ་པ་ལ། །བསྐོས་པའི་
སྒྲུབ་བྱེད་ཀུན་ཕན་ཉིད། །ཆོས་ལ་རབ་ཞུགས་ནགས་འཁྱམས་པས། །ཇི་ཞིག་ལྟར་ལ་སྐལ་བ་ཡིས། །
ཉེར་ཐོབ་ཆོས་འཕགས་དེ་ལ་ནི། །སྐབས་དེར་རྟག་ཏུ་ངུ་ཡིས་སྨྲས། །བསམ་པའམ་འབྱོར་པ་ཆེན་པོ་
ཉིད། །རྒྱ་ཆེན་ཞེས་བྱར་འདོད་དེ་དཔེར། །སེམས་ཅན་ཀུན་ལ་རབ་ཁྱབ་པའི། །རྩ་བའི་རི་བོ་
དགོངས་པར་མཛོད། །འདོད་པས་ནམ་མཁའི་མཚམས་ལས་འགོངས། །རི་བོ་གཡོ་བ་འདི་ཡང་ཅི། །
བསྙོན་དོར་དག་ནི་བསྙོན་བྱས་ནས། །དོན་གཞན་ཅུང་ཟད་སྟོན་པ་སྟེ། །སྟོང་ཉིད་བསྟན་པ་འདི་
ཡི་རྒྱུ། །རྒྱུ་མིན་དང་བའི་འབྲས་བུ་ཡིན། །མི་ཁྱོད་མི་ནི་མ་ལགས་ཏེ། །ལྷ་རྣམས་ཀྱི་ཡང་ལྷ་ཉིད་
ཡིན།།སྟོང་ཉིད་སྨྲ་བའི་ཟླ་བ་འདི། །སྨྲ་བའི་ཟླ་བ་གང་ལས་ཡིན།།སེམས་ཀྱི་པདྨ་རྒྱས་བྱེད་པའི། །
ཉི་མ་ཡིན་པར་བདག་གིས་འཁུམས །ལྗང་ཞིང་གོང་དུ་འཕགས་གྱུར་པས། །ཆུ་གཏེར་མ་ཡིན་རི་
དབང་གི།ངང་ཚུལ་ཉེ་བར་ཐོབ་པ་ནི།།ཆོས་ཀྱི་རྒྱལ་བོ་ཁྱོད་ཡིན་།ཞེས་པ་ཡུལ་དང་ངོ་བོ་དང༌།།
གཟུགས་ཅན་དང་ནི་གསལ་བྱེད་ཀྱི། །བསྙོན་དོར་ཡིན་པར་རིག་བྱ་སྟེ། །འདི་ནི་ས་བོན་ཙམ་ཉིད་
ཡིན།སྦྱར་བ་གཟུགས་གཅིག་ལྡན་པའི་ཚིག །དུ་མའི་དོན་ཅན་ཡིན་ཏེ་འདོད། །སྣང་བ་ནི་བྱུང་
བའི་ཚེ། །སྲོག་ཆགས་མང་པོ་མིག་མེད་གྱུར། །རྒྱ་ཆེན་གྱུར་ཀྱང་ལག་འགྲོ་ནི། །གནས་པ་འཇིགས་
195

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པས་ས་ཉིད་ཡིན། །ཞེས་པ་བྱ་བ་ཐ་དད་མིན། །རྒྱན་ནི་འགའ་ཞིག་སྔར་ཡང་བསྟན། །འགལ་མིན་
འགལ་བའི་ལས་ཅན་དང༌།།ངེས་པ་ཅན་དང་ཅིག་ཤོས་ཡོད། །འགལ་མིན་འགལ་བ་ཅན་ཡང་སྟེ། །
འདི་ཙམ་རྒྱན་ནི་འདི་དག་གི །རྣམ་རྟོག་རྩ་བ་ཉིད་དུ་བཤད། །དེ་ནས་རབ་གསལ་བདག་པོ་སྟེ། །
ནམ་མཁའ་ལ་ནི་འཕགས་གྱུར་པས། །གཤིན་རྗེ་ཆོས་འཕགས་ཉིད་ལས་ངེས། །གང་འདི་འཕྲོག་
བྱེད་ཉིད་དུ་ངེས། །སེངྒེ་ལ་ཡང་མ་ཡིན་ནམ། །གཤིན་རྗེ་རྣམ་པར་སྣང་བྱེད་དེ། །གཡོ་བ་ཅུང་ཟད་
བཏང་ཏེ་འདུག །དེ་ནས་མཆོད་སྦྱིན་རྒྱས་པ་ཡིས། །བླ་མ་ནུས་པར་མ་གྱུར་ཅིག །བདེ་བྱེད་ལག་
འགྲོ་དང་བྲལ་བ། །རྟག་ཏུ་ངུ་ལ་འདི་སྐད་སྨྲས། །རིགས་དང་ཡོན་ཏན་བྱ་བ་སོགས། །གང་ཞིག་
མཚན་ཉིད་སྟོན་པ་བ། །དེ་ནི་ཁྱད་པར་བརྗོད་པ་ཞེས། །དྲན་དབང་ཐམས་ཅད་བཞེད་པ་ཡིན། །
རིག་པའི་དཔུང་དག་མ་བསྡུས་ཤིང༌། །མཚོན་རྣམས་བཟུང་བ་མེད་པར་ཡང༌། །ཁྱོད་ཀྱི་ལག་པ་
བདུད་ཀྱི་ནི། །གཡུལ་ལས་རྣམ་པར་རྒྱལ་བར་གྱུར། །ལོ་འདབ་གསར་བ་མི་ལྡན་ཞིང༌། །གེ་སར་
ཚོགས་ཀྱང་མེད་པ་རུ །ཐུབ་པ་དཔྱིད་ཀྱི་ཤིང་ལྗོན་ཁྱོད། །འགྲོ་བ་རྣམས་ཀྱི་ཡིད་འཛིན་བྱེད། །ཁྱོད་
ཀྱིས་རལ་བ་མ་སྐྱོད་ཅིང་། །སྨིན་མ་འཁྱོག་པོ་མ་བསྟན་ལ། །དཔུང་བ་གཏུམ་པོ་མ་བསྒྲེང་བར། །
མདུན་ན་བདུད་དགྲ་འདར་ཞིང་འདུག །བརྗོད་འདོད་ཡོན་ཏན་ཆར་དྲག་དང༌། །མཚུངས་པར་བྱས་
ནས་འགའ་ཞིག་ནི། །བསྟོད་སྨད་དོན་དུ་བསྒྲགས་པ་གང༌། །དེ་ནི་མཚུངས་པར་སྦྱོར་བ་ཉིད། །མེ་
ཏོག་འདི་དང་ཟླ་བ་ནི། །ཁོ་ན་དཀར་ལ་མཉམ་པ་ཉིད། །མན་དྷ་ར་ཞེས་རབ་བཀྲ་ཉིད། །འོན་ཀྱང་
འཇའ་ལྟར་རིང་མི་གནས། །ཁྱད་པར་སྒྲུབ་བྱེད་སླད་དུ་ནི། །གང་དུ་དངོས་པོ་འགལ་བ་རྣམས། །
ཡང་དག་འགྲོགས་པར་རབ་བསྟན་པ། །དེ་ནི་འགལ་བར་བཤད་དེ་དཔེར། །བདག་ཅག་གིས་ནི་
བཏང་བ་ཡི། །མེ་ཏོག་འདི་ནི་ཁྱོད་ཀྱིས་ཟུངས། །བདུད་ལ་ནག་པོ་ཉིད་གྱུར་ཅིང་། །བྱང་ཆུབ་ལ་
རབ་དཀར་བ། །སྙིང་རྗེའི་མེ་དཔུང་ཁྱོད་ཀྱིས་ནི། །འགྲོ་འདི་བསིལ་བའི་རྗེས་སུ་བྱས །ཉི་འདི་
ཁྱོད་ལ་འགྲན་ནས་ནི། །མཐོན་པོ་ཉིད་དུ་གནས་པར་སྙམ། །གང་གི་སྤྱོད་རླབས་ཀྱིས་སྐྲག་ནས། །
རྒྱ་མཚོ་དམའ་བར་ཞུམ་པ་བཞིན། །ཀུན་གྱི་གདུང་བ་སེལ་བའི་ཕྱིར། །ཧ་རི་ཙན་དན་ཆུ་ཐིགས་ཏེ། །
ཉོན་མོངས་བུད་ཤིང་ཀུན་བསྲེགས་པས། །མེ་ཡི་ཟེགས་མ་དྲག་པོ་ཡིན། །ཁྱོད་ཀྱི་འདི་འདྲ་ཀུན་
196

སྙན་ངག་གི་དོན་རྒྱན་རབ་ཏུ་གསལ་བའི་མེ་ལོང་།
དཀའ། །འོན་ཀྱང་ལྷུན་གྱིས་གྲུབ་པ་ཉིད། མཚན་མ་འདབ་མེད་སྤྱོད་པ་ལ །བྱ་བ་ལ་མཚུངས་
མཚན་མེད་སྦྱར། །ཞེས་པ་བྱ་བ་ཡོན་ཏན་རྫས། །རབ་རྟོག་གཟུགས་ཅན་རྨོངས་པ་ཡི། །འགལ་བ་
དག་ཏུ་དབྱངས་ཅན་གྱི། །སྙིང་ལ་གནས་རྣམས་འདོད་པ་ཡིན། །སྐབས་མིན་བསྟོད་པ་འདོད་པ་ནི། །
སྐབས་སུ་མ་བབ་བསྟོད་པ་ཡིན། །སྐབས་འགར་རྟག་ཏུ་ངུ་ཡི་ནི། །དཔལ་ལྡན་ཆོས་འཕགས་དེ་ལ་
སྨྲས། །ཆོས་ཀྱི་དོན་དུ་ལུས་བརྒྱ་ནི། །བཏང་བའི་རྒྱལ་དར་ཕྱག་བགྱིད་དོ། །གལ་ཏེ་སྨད་པ་བཞིན་
བསྟོད་ནས། །སྐྱོན་ལྟར་སྣང་བའི་ཡོན་ཏན་ནི། །གང་དུ་ཉེ་བར་ཐོབ་གྱུར་པ། །འདི་ནི་ཟོལ་གྱིས་
བསྟོད་པར་བཤད། །གང་ཡང་འོ་བརྒྱལ་རྒྱུས་བརྫུས་། །ཁྱོད་ལ་བདག་གིས་ལུས་འདི་འབུལ། །
སངས་རྒྱས་པས་ཀྱང་ལྷག་སེམས་པས། །གང་འདི་ཉིད་ལ་བྱིན་མ་ལགས །ཁྱོད་ཀྱིས་གཙུག་ཏོར་
དྲི་མེད་དེ། །ཟླ་དང་བྲལ་ཞེས་སྙེམས་པ་སྙམ། །དེ་ལྟ་ཡིན་ན་བདག་ཅག་ནི། །གུས་པས་ཅུང་ཟད་
རིང་བར་འགྱུར། །བདག་ཅག་ཁྱོད་བྲལ་བགྱི་ལགས་ཀྱིས །ཁྲོས་པ་ལྟ་བུར་སུ་དང་ཡང༌། །མི་
འགྲོགས་པ་ཡི་ཡོན་ཏན་དེ། །བདག་ལ་བརྙས་པར་མ་མཛད་ཅིག །ཞེས་པ་གསལ་བྱེད་རབ་རྟོག་
དང་། །དཔེ་ཡི་འགོག་པའི་ཟོལ་བསྟོད་དེ། །འདི་ལྟ་བུ་ཡི་རྒྱན་འདི་ལ། །ཚད་དབྱེ་ཡོད་པ་མ་
ཡིན་ནོ། །གལ་ཏེ་དོན་གཞན་འཇུག་པ་ཡི། །དེ་དང་མཚུངས་པའི་འབྲས་བུ་འགའ། །མཆོག་གམ་
མཆོག་མིན་སྟོན་བྱེད་པ། །དེ་ནི་ངེས་པར་བསྟན་པ་ཡིན། །དེ་ནས་དེ་ཡི་ཐལ་མོ་ཡི །པདྨ་མི་ཕྱེད་
ཕྱག་རྒྱར་གྱུར། །བྲན་རྣམས་འབྲལ་བ་མེད་པར་ནི། །རྗེ་ལ་གུས་པར་བསྟན་ཕྱིར་རོ། །དཔྱིད་ནི་
བྱུང་ཚེ་དགུན་དག་ཉམས། །རེངས་པར་བྱེད་རྣམས་མི་རྟག་སྟོན། །བསོད་ནམས་ཅན་ལ་འདི་
འཛིན་གྱི། །འཛིན་པ་མྱུར་དུ་ཡལ་བར་འགྱུར །ཡོན་ཏན་ལས་རྣམས་ལྷན་ཅིག་གི །དངོས་པོ་
བརྗོད་པ་ལྷན་ཅིག་བརྗོད། །དོན་རྣམས་སྣོལ་བ་གང་ཡིན་པ། །ཡོངས་རྗེས་ཡིན་ཏེ་དེ་དག་དཔེར། །
དེ་ཡང་ཚོང་དཔོན་བུ་མོ་དང༌། །མཛེས་མ་ལྔ་པརྒྱ་དེ་དག་སོགས། །དད་པའི་རྫིང་ལས་གུས་པ་ཡི། །
མེ་ཏོག་སྐྱེས་པ་མཉམ་དུ་མཛེས །རྟག་ཏུ་ངུ་ལ་ཕྱག་དང་ནི། །བདག་ཏུ་དབུལ་ཞེས་མཉམ་བྱས་
ནས། །དེ་ནས་ལྷག་བསམ་དེ་དག་རྣམས། །བདག་དང་ལྷན་ཅིག་བླངས་པར་གྱིས། །སྐབས་དེར་བུ་
མོ་དེ་རྣམས་དང་། །ཤིང་རྟ་མཉམ་དུ་བརྒྱན་པ་ནི། །དད་དང་ལྷན་ཅིག་རྟག་ཏུ་ངུས། །ཆོས་འཕགས་
197

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལ་ནི་རབ་ཏུ་ཕུལ། །དེ་ནས་ཆོས་འཕགས་ཟླ་འདྲ་དེས། །དབང་པོས་རབ་བསྔགས་དེ་ལ་ནི། །ཆོས་ཀྱི་
སྣང་བ་དང་ལྷན་ཅིག །རང་གི་ཕུལ་བ་དེ་ཀུན་བྱིན། །སྐབས་དེར་ཉིན་བྱེད་ནུས་པ་དང༌། །ལྷན་ཅིག་ཟླ་
བ་ཤར་བའི་ཚེ། །བྱ་རྣམས་རང་གི་གནས་སུ་བཞག །འཁོར་དང་མཉམ་དུ་ཆོས་འཕགས་སོ། །དེ་ནས་
ཆོས་འཕགས་མཉམ་བཞག་ལ། །ལོ་བརྒྱ་བར་དུ་གནས་པ་དང༌། །དེ་དང་མཉམ་དུ་རྟག་ངུའང༌། །ཤེས་
པས་མཚན་མོ་བཀག་སྟེ་འདུག །ཆགས་པ་དང་ནི་སྡང་བ་དག །དེ་ཡི་རྒྱུན་ལས་མཉམ་དུ་འགགས། །ཉི་
མ་དང་ནི་ཟླ་བ་དག །ལྷན་ཅིག་ནུབ་པ་མི་སྲིད་དམ། །ཕན་ཚུན་འགྲན་པ་འདོད་པ་བཞིན། །སེམས་
དཔའ་དེ་དང་མཉམ་དུ་ནི། །ནུས་ལྡན་ན་ཚོད་ལྡན་དེ་རྣམས། །དེ་ཡི་སྤྱོད་ལ་རྗེས་ཟློས་བྱེད། །ནམ་ཞིག་
ཆོས་འཕགས་མྱུར་བཞེངས་ཞེས། །འཆི་མེད་ཚིག་དག་རབ་ཐོས་ནས། །མཛེས་མ་རྣམས་དང་ལྷན་
ཅིག་ཏུ། །ནམ་མཁའ་འགོང་བའི་ཁྲི་དག་བཤམས། །ཆག་ཆག་བཏབ་པར་བསམས་པ་ན། །དགེ་
ལེགས་བྲལ་བ་དག་གིས་ནི། །རང་གི་བཀྲ་ཤིས་དང་མཉམ་དུ། །ཆུ་ནི་མེད་པ་ཉིད་དུ་བྱས། །འཇིག་རྟེན་
དང་བྲལ་འཇིག་རྟེན་གྱིས། །དབང་པོ་རྟག་ཏུ་ངུ་ཡིས་བསམས། །ད་ནི་འདི་མེད་པ་དང༌། །སེམས་ཀྱི་
མྱ་ངན་ལྷག་ཅིག་བྱུང་། །ངེས་པར་བདག་གི་ཁྲག་གིས་ནི། །ཕྱོགས་འདི་ཆག་ཆག་བཏབ་གྱུར་ན། །རྡུལ་
འདི་རྡུལ་དུ་མི་འགྱུར་གྱི། །སེམས་དང་ལྷན་ཅིག་རྡུལ་མེད་འགྱུར། །དེ་ལྟར་རྟག་ནས་རྟག་ཏུ་ངུ་། །བདུད་
རྣམས་ཐམས་ཅད་འདར་འཇུག་དེས། །མཚོན་ཆ་རྣོན་པོས་ལུས་དང་། །འཛིན་པའི་རི་དབང་མཉམ་དུ་
ཕུག།དེ་ནས་དེ་དང་ལྷན་ཅིག་ཏུ། །འགྲོ་བ་དུར་ཁྲོད་ལྟར་མཐོང་བའི །བུ་མོ་དད་པའི་མཆི་མ་ཅན། །དེ་
རྣམས་མཚོན་ཆ་བཟུང་བར་གྱུར། །ཀུན་ལ་བརྩེ་བའི་བ་སྤུའི་ཚོགས རབ་བཟང་བུ་མོ་དེ་རྣམས་ཀྱིས། །
རང་ལ་མཚོན་གྱིས་རྩུབ་པ་དང་། །མཉམ་དུ་ས་ནི་འཇམ་པར་བྱས། །དེ་ནས་བརྒྱ་བྱིན་རབ་དད་པས། །
ཁྲག་ནི་ཙན་དན་ཆུར་བྱས་ནས། །གང་གི་ས་དང་རྟག་ཏུ་ངུ་། །ལྷན་ཅིག་དགའ་བ་ཉིད་དུ་བྱས། །ཞེས་པ་
དཔེ་དང་འགལ་བ་དང་། །འགོག་དང་རབ་རྟོག་ཕུལ་བྱུང་དང༌། །འགོག་རྣམས་གཉིས་དང་བསྙོན་དོར་
བརྗིད། །མི་སྡུག་སྙིང་རྗེའི་ལྷན་ཅིག་རྗེས། །དེ་ནས་ཆོས་འཕགས་རིན་ཆེན་གྱིས། །ཁྲིད་ནས་སྐྱེ་མེད་
ཟབ་མོ་བསྟན། །གང་རྣམས་ཆོས་ཀྱིས་དགའ་བྱས་ཤིང་། །དེ་ཡང་མཆོད་པས་དགྱེས་པར་བྱས། །བདག་
གིས་བྱང་ཆུབ་སེམས་དཔའ་ཡི། །རྟོགས་བརྗོད་སྨྲ་བའི་ཟླ་བ་བྱས། །འདི་ཡི་དགེ་བའི་འོད་ཚོགས་ཀྱིས། །
198

སྙན་ངག་གི་དོན་རྒྱན་རབ་ཏུ་གསལ་བའི་མེ་ལོང་།
འགྲོ་བའི་ཡིད་མུན་དྭངས་བྱེད་ཤོག །ཅེས་པ་འདོད་པའི་དངོས་པོ་ལ། །སྨོན་ཕྱིར་ཤིས་པ་ཞེས་བརྗོད་། །
ཐ་དད་རྒྱན་རྣམས་བསྲེས་པ་ནི།།སྤེལ་བ་ཉིད་ཡིན་དེ་བརྗོད་བྱ།།
དོན་གྱི་རྒྱན་གྱི་གཟུགས་ནི་རབ་སྣང་སྐལ་བཟང་མེ་ལོང་མཁས་པ་འཇིགས་མེད་གྲགས་པ་
ཞེས་པ་འདིར་ཡོད་། །གང་གི་མདུན་དུ་ཕུར་བུའི་ལྕེ་ཡང་རི་བོ་བརྒྱ་ཡི་ནོན་པ་ཉེར་ཐོབ་དྲང་སྲོང་རྐང་
མིག་དེ་དག་ཀྱང༌། །ཀུན་ནས་འདར་བས་རྐང་བའི་འོག་ཏུ་ལོ་བརྒྱར་ཉལ་བྱེད་བརྒྱ་བྱིན་གྱིས་གང་ཐལ་
མོ་སྦྱར་ནས་ཡུན་རིང་ལོན། །དབྱངས་ཅན་མ་ཡིས་ལུགས་བརྒྱ་ལྡན་པའི་སྙན་ངག་གཏམ་ཚེ་དཔའ་བོ་
ཞེས་བྱའི་སྙན་ངག་མཁན་དེའང་བྲོས་ནས་སོང༌། །གང་ཕྱིར་ཆུང་ངུ་དག་ལ་ཡིད་སྦྱར་ཁ་རི་བ་འདི་རྣམས་
ཀྱིས། །འབྲུག་སྒྲ་ཐོས་པའི་ངང་བ་ཉིད་བཞིན་རབ་བརླིང་ཚིག་ནི་སྤངས་པར་བྱས། །འདི་བདེན་ངེས་
ག་མེད་ལས་ང་གཟག
པར་མིག་མེད་ལམ་དུ་གཟུགས་རྣམས་དག་ནི་འགྲོ་མིན་ཏེ། །གླང་ཆེན་འཇིགས་རུང་སྤྱོད་ལམ་དལ་བ་
སྤྲེའུའི་ཚོགས་ཀྱིས་ཤེས་མ་ཡིན། །ཇི་ལྟར་རྡོ་བའི་ངོས་ལ་རབ་ཞི་ས་ལེ་སྦྲམ་གྱི་ས་བོན་རྣམས་གནས་
ཚོགས་པས་། །ཡོངས་སུ་དད་པའི་ས་འདི་དག་ལ་རྐང་བ་བསྣུན་པས་ལྷ་གནས་བར་ལ་གྲགས་པ་ཡི། །
རྒྱ་ཆེན་དབུགས་ཀྱིས་འབྲུག་སྒྲ་ཟབ་མྱུར་བ་མྱུར་བར་ང་རོའི་ཚོགས་ཀུན་འཕེལ་གྱུར་།།དེ་འདྲ་གང་
ཡིན་རིག་པ་འཇིགས་མེད་ཕུལ་བྱུང་ཤེས་རབ་ཕྱོགས་ལས་རྣམ་རྒྱལ་གང་དེ་ཡིན། །འོན་ཀྱང་ཀུན་རིག་
དག་ལ་ནི།།འགྲོ་བ་གུས་པ་སུ་མི་སྐྱེ།།ཇི་སྲིད་ཉི་མ་འདི་གནས་པ།།དེ་སྲིད་ངག་འདི་གནས་གྱུར་ཅིག།
སྙན་ངག་མཁན་བསམ་དགོངས་པ་སྟེ། །སྙན་ངག་གྲུབ་པར་གང་གནས་པ། །རྒྱན་གྱི་ཡུལ་ལ་གནས་
ཡོན་ཏན། །དེ་དགོངས་པ་ཅན་ཞེས་བརྗོད་དེ་ལྟར་ན་འདི་འདྲ་བ་གང་ཡིན་པ།དེ་ཐམས་ཅད་ལྟར་
གནས་སོ་ཞེས་དེ་ཁོ་ན་ཉིད་རིག་པ་མི་རྡུང་བའི་བློ་གྲོས་བསགས་པ་དག་གིས་རིག་པར་བྱའོ།།
སྙན་ངག་གི་དོན་གྱི་རྒྱན་རབ་ཏུ་གསལ་བའི་མེ་ལོང་ཞེས་བྱ་བ་འདི་། སྒྲ་དང༌། ཚད་མ་
དང༌། སྙན་ངག་ལ་སོགས་ཏེ་ཕལ་མོ་ཆེའི་ཤེས་བྱ་མཐའ་དག་ལ་བློ་ཡི་སྣང་བ་ཐོབ་པ། དཔལ་འཆི་
བ་མེད་པའི་སྡེ། ཕྱོགས་ལས་རྣམ་པར་རྒྱལ་བའི་ལྷ། འཇིགས་མེད་གྲགས་པའམ་མིང་གཉིས་པ་
དྷརྨ་དྷྭ་ཛས་རབ་ཏུ་གྲུབ་པར་བྱས་པ་རྫོགས་སོ །།
199

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ
༄༅། །གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་
སྙན་ངག་གི་བསྟན་བཅོས་ཡིད་ཀྱི་ཤིང་རྟ་ཞེས་བྱ་བ་བཞུགས་སོ། །
བོ་དོང་པཎ་ཆེན་ཕྱོགས་ལས་རྣམ་རྒྱལ།
ན་མོ་ཝཱ་གཱི་ཤྭ་རཱ་ཡ། ཚངས་པའི་བུ་མོ་དབྱངས་ཅན་མ་ལ་ཕྱག་འཚལ་ལོ །རབ་མཛེས་ལྟ་
བས་མི་ངོམས་གཞོན་ནུ་མ། །ཚངས་པའི་བུ་མོ་སྙན་པའི་སྒྲ་དབྱངས་ཅན། །འགྲོ་ལ་རབ་ཆགས་སྒེག་
པའི་རྣམ་པར་འཛིན། །ཤེས་རབ་ལྷ་མོའི་ཞབས་ལ་ཕྱག་འཚལ་ལོ །སྙན་ངག་ལུས་ཀྱི་རང་བཞིན་
རྟོགས་བྱའི་ཕྱིར། །སྙན་པའི་ཉམས་དང་ལྡན་པའི་ཚིག་དག་གིས། །སྙན་ངག་ལ་དགའི་བློ་གསལ་
མཛེས་མ་ལ། །སྙན་པའི་གླུ་དབྱངས་ཟབ་མོ་སྦྱིན་པར་བྱ།།
དེ་ཡང་འདི་སྐད་ཅེས་ཐོས་ཏེ། སྔོན་བྱུང་བ་འདས་པའི་དུས་ན། འཛམ་བུའི་གླིང་འདིར་
གྲོང་ཁྱེར་ཆེན་པོ་ཀུན་འདུས་ཞེས་བྱ་བ་བྱུང་སྟེ། འཇིག་རྟེན་ཀུན་གྱི་ཕུན་ཚོགས་མ་ལུས་པ། །གྲོས་
དག་བྱས་ན་ལེགས་པར་ཚོགས་པ་བཞིན། །ཀུན་འདུས་ཞེས་བྱའི་གྲོང་ཁྱེར་ཆེན་པོ་ནི། །ལྷ་ཡི་གྲོང་
ཁྱེར་ས་ལ་བབས་འདྲ་ཡོད། །ཡུལ་འཁོར་བརྒྱད་ཁྲི་བཞི་སྟོང་ཟུང་གིས་བརྒྱན། །དགའ་ཚལ་ཡིད་
འཕྲོག་དུ་མས་ཕྱོགས་ཀུན་མཛེས།།ཕུན་ཚོགས་ཞིང་གི་མཐའ་རྣམས་ཐམས་ཅད་བསྐོར། །མཚོ་དང་
རྫིང་བུ་འབབ་ཆུའི་ཚོགས་དག་རྒྱས། །ཡུལ་དེར་ས་གཞི་གསལ་བྱེད་རྒྱལ་པོ་ནི། །འོད་གསལ་ཞེས་
བྱ་ཟླ་བའི་དཀྱིལ་འཁོར་ལྟར། །རྒྱལ་ཕྲན་སྐར་མ་ཙམ་གྱིས་ཕྱག་བྱས་ཤིང༌། །དཔལ་འབྱོར་འོད་ཀྱི་
དྲ་བ་རྒྱས་པ་བྱུང༌། །ཕྱོགས་ཀྱི་བློན་པོ་མིག་ཡངས་ཞེས་པ་དང༌། །རྣ་ཅན་དང་ནི་དྲི་འཛིན་ཅེས་པ་
དང་། །རོ་ལྡན་དང་ནི་ལུས་བཟང་ཞེས་པ་ཡོད། །ཉི་འོད་རྣམ་པར་གྲགས་པའི་རྒྱལ་པོ་ནི། །ཉི་མ་
200

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ།
དང་ནི་ཟླ་བའི་གོ་ཆ་དང༌། །སྤྲིན་དང་མུན་པའི་གོ་ཆ་ཞེས་བྱ་བ། །གླིང་བཞི་ཟིལ་གྱིས་གནོན་པའི་
སྟོབས་ཅན་བྱུང་། །རྒྱལ་པོ་དེ་ལ་བཙུན་མོ་དམ་པ་ནི། །གཏེར་གྱི་དབང་ཕྱུག་མཛེས་མ་ཞེས་བྱ་བ། །
སྐྱེ་དགུ་བདེ་སྡུག་བསྐྱེད་པའི་བྱེད་པ་མོ། །ཟབ་ཅིང་ཕྲ་བའི་གྱ་གྱུ་ཤེས་པ་ཡོད།།ཤར་རིའི་རྩེ་ལས་ཉི་
མ་ཤར་བ་དང་། །པདྨོའི་མཚོ་ལས་པད་དཀར་བརྡོལ་བ་ལྟར། །ཡིད་འཕྲོག་མ་ལ་ཡིད་དུ་འོང་བ་ཡི། །
གཟུགས་ཀྱི་དབང་ཕྱུག་གཟུགས་མཛེས་སྲས་བྱུང༌། །མདངས་བཟང་དབྱིབས་སྡུག་དྲི་ཞིམ་སེར་བུ་
ཅན། །འཇམ་ཞིང་ཡིད་འོང་གཞོན་ཤ་ལེགས་པར་ཆགས། །སྐྱེ་འབྲས་ཐམས་ཅད་ཕུན་སུམ་ཚོགས་
པས་ན། །མེ་ཏོག་ཟུར་ཕུད་ཅེས་བྱའི་མིང་དུ་གྲགས། །དེ་ནས་མཚོ་ནང་གནས་པའི་པདྨོ་བཞིན། །
བྱིས་པའི་མཆོག་དེ་འབྲས་བཟང་ལྡན་གྱུར་ཏེ། །མ་མ་བརྒྱད་ཀྱིས་ལེགས་པར་བསྐྱངས་པའི་མཐུས། །
ལ་ཕག་
ཞག་བསྐྱེད་ལོ་དང་འདྲ་བར་ཐོབ་པར་གྱུར། །དགའ་ཚལ་གནས་སུ་ལྷ་ཕྲུག་དྲེགས་པ་ཡིས །ལྷ་ཡི་
བྱིས་པའི་ཚོགས་རྣམས་སྡུད་པ་བཞིན། །ཁྱེའུ་མེ་ཏོག་ཟུར་ཕུད་དེ་ཉིད་ཀྱིས། །བྱིས་པའི་བུང་བ་རབ་
བསྡུས་རྩེ་བར་བྱེད །མ་བསླབ་པར་ཡང་ཟློས་གར་ཀུན་ལ་མཁས། །མ་བསྡུས་པར་ཡང་སྐྱེ་བོ་
ཐམས་ཅད་འདུས། །མ་བྱིན་པར་ཡང་སྐྱེ་བོ་ཀུན་དགའ་བས། །ཐམས་ཅད་དགའ་ཞེས་བྱ་བའི་མིང་
ཡང་གྲགས།།
དེ་ནས་དུས་ཤིག་གི་ཚེ་རྒྱལ་པོ་ཉི་མའི་གོ་ཆའི་བུམ་ཆགས་པདྨ་ཞེས་བྱ་བ་དང༌།སྤྲིན་གྱི་གོ་
ཆའི་བུམ་ཏོག་གཞུ་ཅན་གཉིས་ཆུང་གྲོགས་སུ་གྱུར་ཏེ། དེ་ལ་མ་ཆགས་པདྨ་ནི་ཀུན་གཞི་བཟང་བ།
ཆོས་ལ་དགའ་བ། ཕན་འདོགས་ཆེ་བ་ཡིན་ལ། མེ་ཏོག་གཞུ་ཅན་ནི་དེ་ལས་ལྡོག་པ་ཡིན་ཏེ། དེའི་
སྐབས་ཀྱི་འཕྲོས་བྱུང་བ་དང༌།མ་ཆགས་པདྨས་གཞོན་ནུ་མེ་ཏོག་ཟུར་ཕུད་ལ་སྨྲས་པ།
བྱེ་མ་བརྡལ་བའི་སྒང་བུའི་ངོས་བཤལ་ལ། །ལན་བརྒྱར་འཛེགས་པའི་སྲོག་ཆགས་ཕྲ་མོ་
བཞིན། །འབད་པ་ཆེ་ལ་འབྲས་བུ་ཆུང་གྱུར་པའི། །ས་རྡུལ་རྩེད་མོས་བདག་ལ་ཅི་ཞིག་བྱ། །ཉི་མ་
བཞིན་དུ་མཐོན་པོར་འགྲོ་འདོད་བྱ། །ནན་ཏན་ཤར་རིའི་རྩེ་ལ་དལ་གྱིས་འཛེགས། །དཔྱིད་དུས་མྱུ་
གུ་རིམ་གྱིས་མ་བསྐྱེད་པར། །སྟོན་ཐོག་ཁྱིམ་དུ་ཐོབ་པ་ག་ལ་ཡོད། །དེ་སྐད་ཅེས་ཐོས་ནས། མེ་ཏོག་
གཞུ་ཅན་ཡིད་མི་བདེ་བ་ཉིད་དུ་གྱུར་ནས་སྨྲས་པ། གཞོན་ནུའི་དུས་ན་ནན་ཏན་གྱིས། །གཟིར་ནས་
201

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལུས་སེམས་འགུམ་པར་བྱེད། །མྱུ་གུའི་དུས་ན་ཉི་ཟེར་གྱིས། །གདུངས་ན་བསྐྱེད་ནི་འཆད་པ་ཡིན། །
དུད་འགྲོ་བཞིན་དུ་འཆིང་བར་བྱེད་པ་དང༌། །ཡི་དྭགས་བཞིན་དུ་བཀྲེས་སྐོམ་འཕེལ་བ་དང༌། །
དམྱལ་བ་བཞིན་དུ་སྡུག་བསྔལ་བསྒྲུབ་པའི་ཕྱིར། །སློབ་དཔོན་ངན་པ་ལས་ངན་ཚོགས་དང་འདྲ། །
མཐོང་མ་ཐག་ཏུ་ཀུ་ཅོ་འདོན་པའི་ཕྱིར། །སློབ་དཔོན་ངན་པ་ཁྱི་རྒན་འདྲ་བར་ཤེས། །ཁྲོས་མ་ཐག་ཏུ་
འཚོག་པར་བྱེད་པའི་ཕྱིར། །སློབ་དཔོན་ངན་པ་དགྲ་དང་འདྲ་བར་ཤེས །ཟས་ནོར་ཡོད་ན་འབྲལ་
ཐབས་བྱེད་པའི་ཕྱིར། །སློབ་དཔོན་ངན་པ་ཆོམ་རྐུན་འདྲ་བར་ཤེས། །ཉེ་བར་གྱུར་ན་སྲེག་པར་བྱེད་
པའི་ཕྱིར། །སློབ་དཔོན་ངན་པ་མེ་དང་འདྲ་བར་ཤེས། །དབང་མེད་དེ་ཡི་ཕྱོགས་སུ་འཁྱེར་བའི་ཕྱིར། །
སློབ་དཔོན་ངན་པ་ཆུ་དང་འདྲ་བར་ཤེས། །སེམས་ནི་གཟུང་དང་འཛིན་པ་མེད་པའི་ཕྱིར། །སློབ་
དཔོན་ངན་པ་རླུང་དང་འདྲ་བར་ཤེས། །དེ་ལྟར་དུག་སྦྲུལ་ལྟ་བུར་མ་རུངས་པའི། །སློབ་དཔོན་དག་
གིས་ཡོངས་སུ་ཟིན་གྱུར་ན། །ཡིད་འོང་ཕ་མའི་ཁྱིམ་དུ་དགའ་ཚལ་ནི། །ནམ་ཡང་མཐོང་བར་འགྱུར་
བ་ཉིད་མ་ཡིན། །ན་མཉམ་གཞོན་ནུའི་ཚོགས་དང་ཚོགས་པ་དང༌། །ཡིད་འོང་བུ་མོའི་ཚོགས་དང་རྩེ་
བ་དང༌། །ཁྱད་པར་ཕྲད་ལ་སོགས་རབ་དོར་ནས། །སློབ་དཔོན་ངན་པའི་ཁང་གཉེར་སུ་ཞིག་བྱེད། །
དེ་སྐད་ཅེས་ཐོས་པ་དང༌།མེ་ཏོག་ལ་ཆར་ཟིམ་བུས་བྲན་པ་ལྟར།གཞོན་ནུ་མེ་ཏོག་ཟུར་ཕུད་སྤྲོ་བས་
བཏེགས་པར་གྱུར་ཏེ། །གྲོང་བའི་བུ་དང་བུ་མོ་དུ་མ་དང་ལྷན་ཅིག་འགྲོགས་ཤིང་བག་མེད་པའི་སྒོ་
ནས་བྱ་བ་ངན་པ་སྣ་ཚོགས་ལ་འཇུག་པར་བྱེད་།།
དེ་ལྟར་སྤྱོད་པའི་ཚེ་གཞོན་ནུ་མེ་ཏོག་ཟུར་ཕུད་ལ་སོགས་པའི་གཞོན་ནུ་མང་བོ་དག་འདོད
པའི་དོན་དུ་གཡང་ལ་མཆོངས་པ་དང༌། ཤིང་ལས་ལྟུང་བ་དང༌།རྟ་ལ་བརྡབས་པ་ལ་སོགས་པའི་
ཉམས་ཉེས་པ་དུ་མ་བྱུང་བ་དང་། མ་ཆགས་པདྨས་བར་སྐབས་སུ་སྨྲས་། ཕལ་ཆེར་བཟའ་བཏུང་
དོན་དུ་གཉེར། །གྲོགས་དང་འགྲོགས་ན་ཀུ་ཅོ་ཆེ། །དལ་བར་སྡོད་ན་འཁྲིག་པར་སྤྱོད། །འདབ་
གཤོག་མེད་པའི་ཕུག་རོན་ཡིན། །རྣམ་གཡེང་རྩེད་འཇོའི་ལས་ལ་དགའ། །སྤྱོད་པ་འགྱུར་ལྡོག་ཤིན་
ཏུ་མང་། །རང་གི་མི་གཙང་གཞན་ལ་བགོ།སྤུ་མེད་པ་ཡི་སྤྲེའུ་ཡིན། །ཕལ་ཆེར་སྲང་ཁའི་བཞི་མདོར་
འཁྱམས། །མང་བོ་འདུས་ན་མངོན་པར་འཁྲུག །ཟས་དང་མོ་ཡི་ཕྱོགས་སུ་རྒྱུག །མཇུག་མ་མེད་པའི་
202

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ།
ཁྱི་འདོམས་ཡིན། །དེས་ན་དུད་འགྲོའི་ཀུན་སྤྱོད་བཏང་ནས་ལྷ་དང་མི་ཡི་ཆོས་ལུགས་བསླབ། །རིག་
པ་མིང་ཤེས་སྐྱེས་བུ་དེ་ནི་གསོན་པོ་ཡིན་ཡང་ལྡེར་བཟོ་འདྲ། །ཤེས་རབ་མེད་ན་ལོངས་སྤྱོད་བསགས་
ཀྱང་རང་ཉིད་སྲོག་གིས་དབུལ་བྱེད་ཡིན། །ཡུན་རིང་བསྒྲུབས་པའི་སྦྲང་ཚང་བཏོན་ནས་བུང་བའི་
ཚོགས་རྣམས་ལྕེབ་པ་མཐོང༌། །བདེ་བ་ཆུང་ལ་ཆགས་པའི་མི་དེས་ཁྱད་པར་ཅན་དེ་ག་ལ་ཐོག །
སྦྲང་མ་མི་གཙང་གནས་ལ་ཆགས་པས་ཙནྡན་ནགས་ཚལ་མཐོང་མ་མྱོང༌། །ཉི་ཟླ་བྲལ་བའི་ནམ་
འི་མཐོངས་དང་ནོར་བུ་མེད་པའི་ཆུ་གཏེར་དང་། །མིག་མེད་པ་ཡི་རི་མོའི་མི་དང་རིག་པ་མེད་
པའི་སྐྱེས་བུ་འདྲ། །རིག་པ་བསྒྲུབ་པར་འདོད་པ་ཡིས། །སློབ་དཔོན་བཟང་བོར་བསྟེན་པར་བྱ། །
འདོད་དགུ་འཐོབ་པར་འདོད་པ་རྣམས། །དཔག་བསམ་ཤིང་ལ་གསོལ་བར་བྱེད། །ཉེས་པ་ཚར་
གཅོད་ལེགས་པར་སློབ། །སློབ་དཔོན་བཟང་བོ་ཕ་དང་འདྲ། །ཉོན་མོངས་ཟས་ལ་མི་སྦྱོར་བས། །
འཇིག་རྟེན་ཕ་དང་ག་ལ་འདྲ། །ཕན་བདེའི་ནུ་ཞོ་སྟེར་བའི་ཕྱིར། །སློབ་དཔོན་བཟང་མ་དང་འདྲ། །
སྡུག་བསྔལ་ཞིང་ལ་མི་སྦྱོར་བས། །འཇིག་རྟེན་མ་དང་ག་ལ་འདྲ། །དུས་སུ་ཕན་པ་བསྒྲུབ་པའི་
ཕྱིར། །སློབ་དཔོན་བཟང་བོ་གཉེན་དང་འདྲ། །འཁོར་བའི་ཞགས་པ་མི་བྱེད་པས། །འཇིག་རྟེན་
གཉེན་དང་ག་ལ་འདྲ། །རང་གི་སེམས་དང་མཐུན་པའི་ཕྱིར།།སློབ་དཔོན་བཟང་བོ་གྲོགས་དང་འདྲ། །
འབྲལ་མེད་ཆོས་ལ་ལོངས་སྤྱོད་པས། །འཇིག་རྟེན་གྲོགས་དང་ག་ལ་འདྲ། །ཕུན་ཚོགས་ཐམས་ཅད་
བསྐྱེད་པས་ན། །སློབ་དཔོན་བཟང་བོ་ས་གཞི་འདྲ། །ཀུན་གྱིས་སྟེང་དུ་འཁུར་བའི་ཕྱིར། །ས་གཞི་
དང་ཡང་ག་ལ་འདྲ། །ཉོན་མོངས་གདུང་བ་སེལ་བས་ན། །སློབ་དཔོན་བཟང་བོ་ཆུ་གཏེར་འདྲ། །
ལས་ཀྱིས་འབབ་པ་མེད་པའི་ཕྱིར། །ཆུ་བོ་དང་ཡང་ག་ལ་འདྲ། །མི་ཤེས་བུད་ཤིང་བསྲེགས་པས་ན། །
སློབ་དཔོན་བཟང་བོ་མེ་དང་འདྲ། །ཀུན་མཁྱེན་བདུད་རྩི་སྟེར་བས་ན། །མེ་དཔུང་དང་ཡང་ག་ལ་
འདྲ། །ཐུགས་རྗེ་ཀུན་ཏུ་གཡོ་བས་ན། །སློབ་དཔོན་བཟང་བོ་དྲི་བཞོན་འདྲ། །མི་འགྱུར་འཕང་
སྩོལ་བས་ན། །རླུང་ཆེན་དང་ཡང་ག་ལ་འདྲ། །མི་སྙན་ན་ཡང་ཕན་པའི་ཚིག །དགའ་བས་དང་དུ་
བླང་བར་བགྱིས། །ཚེར་མའི་ཤིང་ལས་སྦྲང་རྩི་ནི། །བུང་བ་རྣམས་ཀྱིས་མི་ལེན་ནམ། །གཡོན་ཅན་
སྙན་པར་སྨྲ་ན་ཡང༌། །དེ་ཡི་ཚིག་ལ་དགའ་མི་བུ། །གསེར་གྱི་སྣོད་ལས་བྱུང་ཞེས། །དུག་གི་ཆུ་ལ་
203

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སུ་ཞིག་འཐུངས། །
ཞེས་བསྐུལ་བ་དང་། མེ་ཏོག་ཟུར་ཕུད་ཀྱང༌། ཡི་གེ་དང༌།ཀློག་དང་། སྒྲ་ལ་སོགས་པའི་
ནན་ཏན་ལ་རབ་ཏུ་ཞུགས་པར་གྱུར་ཏེ།དེའི་ཡོན་ཏན་གྱི་དཀའ་སྤྱད་དང༌།སློབ་དཔོན་གྱིས་བསྐུལ་
བ་རྣམས་མ་བཟོད་ནས།མེ་ཏོག་གཞུ་ཅན་གྱི་གཞོན་ནུ་དུས་ཀྱི་ནན་ཏན་དང༌།སློབ་དཔོན་སྨོད་པའི་
ཚིགས་སུ་བཅད་པ་སྔར་སྨྲས་པ་རྣམས་དྲན་ཏེ། མེ་ཏོག་གཞུ་ཅན་གྱིས་བདག་ལ་བདེན་པའི་ཚིག་
སྨྲས་པ་ལ་ནི་གྱིས། མ་ཆགས་པདྨ་ནི་དགྲ་དང་འདྲ་བར་བདག་སྡུག་བསྔལ་ལ་སྦྱོར་བ་ཞིག་གོ་སྙམ་
ནས།མེ་ཏོག་ཟུར་ཕུད་ཀྱིས་རིག་པའི་སློབ་དཔོན་ལ་སྨྲས་པ།
སློབ་དཔོན་དག་ཀྱང་དེ་རིང་ནི། །ཕ་མའི་ཞལ་རས་དྲན་གྱུར་ཅིང་། །བྱམས་པ་སེམས་ལ་
ཤར་བ་འདིས། །ཕོ་ཉ་བཞིན་དུ་འབོད་པར་བྱེད། །ཡབ་ཡུམ་དྲུང་དུ་མཇལ་བ་དང༌། །བརྩེ་བའི་
གཉན་དང་ཕྲད་ནས་ནི། །ཐུགས་ཀྱི་ལྕགས་ཀྱུས་དྲངས་པས་ན། །སློབ་དཔོན་དྲུང་དུ་མྱུར་དུ་འོང་། །
ཞེས་སྨྲ་ཞིང་ཕོ་བྲང་དུ་གཏོང་དུ་རེ་བ་དུ་མ་བྱས་པ་དང༌།སློབ་དཔོན་གྱིས་ཕན་ཡོན་དུ་མ་བཤད་དེ་
ཡུན་རིང་དུ་མ་བཏང་བར།ཡང་དང་ཡང་དུ་བློ་སྦྱོང་ལ་རིམ་གྱིས་བསྐུལ་ཏེ། ཡོན་ཏན་མེད་ན་རྒྱལ་
སྲིད་ཀྱང༌། །སྐད་ཅིག་ཉིད་ལ་ཤོར་བ་ཐོས། །རང་གིས་སྐྱོན་གྱིས་ཕྱུག་པོ་ཡང་། །དབུལ་བོར་ལྟུང་
ཤིན་ཏུ་མང་། །ཁྱོད་ནི་ཡོན་ཏན་མེད་གྱུར་ན། །བསད་ཀྱང་ཐུགས་ལ་མེད་དོ་ཞེས། །ཤིན་ཏུ་ཉེ་བའི་
ཡབ་ཀྱིས་བཀའ། །རིང་བ་བཞིན་དུ་དེ་སྐད་གསུངས། །ཡོན་ཏན་གཟུགས་དང་བྲལ་གྱུར་ན། །ཡུམ་
གྱིས་སྤྱན་ཡང་ག་ལ་གཟིགས །བྱམས་པའི་གཉེན་ཚོགས་དེ་དག་ཀྱང་། །ཁྱེད་ལ་དགྲ་བཞིན་བལྟ་
བར་འགྱུར །ཞེས་བྱ་བ་ལ་སོགས་པས་འབྲིད་པ་དང༌། སྡིགས་པ་སྣ་ཚོགས་པས་སྤྱོད་ལ་ཉེ་བར་
བཅོས་ཀྱང༌། བཟློག་ཏུ་མེད་པར་ནན་ཏན་གྱི་བྱ་བ་འང་ཤིན་ཏུ་སྒྱིད་ལུག་པར་གྱུར་ཏེ། ཡབ་ཡུམ་གྱི་
དྲུང་དུ་ཡང་ཡང་བྲོས་པ་ལ།ཡབ་ཡུམ་དག་གིས་ཀྱང་།ཡོན་ཏན་ལྡན་པའི་ཁ་ཉིད་ནི། །དྲི་ཞིམ་པདྨ་
ཡིད་འོངས་འདྲ། །ཕུན་ཚོགས་བུང་བ་ཐམས་ཅད་ནི། །སྤྲིན་ཚོགས་ལྟ་བུར་འདུ་བ་ཡིན། །ཡོན་ཏན་
མེད་པའི་ཁ་ཉིད་ནི།།མི་གཙང་བུང་བ་དག་དང་མཚུངས།།ཉེ་བའི་སྦྲུལ་དུག་ཁྱི་ལ་སོགས། །རང་གི་
ངང་གིས་སྡུད་བྱེད་ཡིན། །ཞེས་བྱ་བ་ལ་སོགས་པས་ཡང་ཡང་དུ་བསྐུལ་ཞིང་། སློབ་དཔོན་གྱི་དྲུང་དུ་
204

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ
ཉེ་བར་བཏང་བ་ལས།མེ་ཏོག་ཟུར་ཕུད་ཀྱིས་མིག་མཆི་མ་དང་བཅས་པས་སྨྲས་པ།
ཤིན་ཤུན་ངོས་ཀྱི་ཡི་གེ་འདི་དག་ནི། །འབྲས་བུ་གཟུགས་ཀྱི་ལང་ཚོ་སྐེམ་པ་ཙམ། །བར་དུ་
ཅོ་འདོན་པས་སོ
འདི་ལ་ངག་གིས་བཀླག་ཀྱང་དགོས། །རྒྱུན་དུ་ཀུ་ཅོ་འདོན་པས་སྨྱོན་པ་འདྲ། །དོན་མེད་ཡུན་རིང་
མཚུད་པ་བསྐྱོད་དུ་འཇུག །དོན་ནི་ཁ་ཙམ་ན་བ་ཐོས་པར་ཟད། །ཐ་མར་འདི་ལ་ཡིད་ཀྱིས་སྦྱང་ཡང་
དགོས།།སྡུག་རྩིར་སེམས་ལ་མྱ་ངན་བྱེད་པ་འདྲ། །དགོས་མེད་ཡུལ་ལ་ཡང་ཡང་བསྐྱོད་དུ་འཇུག །
དགོས་པ་བློ་ཡིས་ངལ་བ་ཐོབ་པར་ཟད། །བདག་ནི་མ་འོངས་ཡོན་ཏན་པས། །ད་ལྟ་ཉིད་དུ་ཤི་བ་
སླའི། །བདག་ཅག་འདས་ནས་སློབ་དཔོན་ཀྱང༌། །ཐུགས་ནི་བདེ་བ་ཉིད་དུ་འགྱུར །ཞེས་བྱ་བ་ལ་
སོགས་པའི་སྨྲེ་སྔགས་འདོན་པར་བྱེད་ཅིང༌། ནན་ཏན་ལ་མི་བརྩོན་པར་ཡབ་ཡུམ་གྱི་བསྐུལ་བས་
འཇིགས་ཏེ་ཕོ་བྲང་དུའང་མི་འགྲོ་ལ།སློབ་དཔོན་གྱིས་བསྐུལ་བས་འཇིགས་ཏེ་དེའི་གནས་སུ་རང་
མི་སྡོད་པར། ལམ་སྲང་བཞི་མདོ་རྣམས་སུ་རྒྱུ་བར་བྱེད་། །དེའི་ཚེ་ཡབ་ཀྱི་དྲུང་དུ་བོས་ཏེ་བཀའ་
བསྩལ་པ།
རྒྱ་མཚོ་རོ་དང་འགྲོགས་པའི་སྐབས་མེད་ཀྱི། །བུ་ངན་མཆིལ་མའི་ཐལ་བ་རིང་དུ་སྤོང༌། །
གཉེན་ཚོགས་རྣམས་ཀྱིས་འདི་ཡི་བཟའ་བཏུང་ཆོད། །འཁོར་རྣམས་ཀྱིས་ཀྱང་བཀུར་སྟི་བཅད་པར་
གྱིས །ཞེས་བྱ་བ་གསུངས་ཏེ་ཕོ་བྲང་ནས་ཕྱིར་བཏོན་པར་གྱུར་། །དེ་ནས་མེ་ཏོག་གཞོན་ནུ་ཅན་
ལ་སོགས་པ་གྲོགས་ངན་པ་རྣམས་དང་འགྲོགས་ཏེ། ཟླ་བ་མར་ལྟར་ཡོན་ཏན་རྣམས་བྲི་ཞིང༌།
སྐྱོན་ཤིན་ཏུ་འཕེལ་བར་བྱུང་བ་དང༌། དབུལ་བོ་གྲོང་དུ་འཁྱམས་པ་ལྟར་བཟའ་བཏུང་ལ་སོགས་པ་
གཞན་ལ་རག་ལས་ཤིང༌།གོས་དང་རྒྱན་གྱི་ཁྱད་པར་དང་བྲལ་བའི་མེ་ཏོག་ཟུར་ཕུད་རྒྱང་རིང་བོ་ན་
འདུག་པ་ཡུམ་གྱིས། ངའི་བུ་འདི་ལུས་མ་བརྗེས་པར་སྐྱེ་བ་གཞན་བླངས་སོ་སྙམ་ནས་སྤྱན་ཆབ་དང་
བཅས་པར་བདག་གི་བུ་ངན་སྙིང་རྗེའོ། །ཡབ་ཀྱིས་རྩྭ་ལྟར་དོར་ནས་ཀྱང༌། །གྲོགས་ངན་རླུང་གིས་
རབ་ཁྱེར་། །སྡུག་བསྔལ་མེ་ལ་སྲེག་པར་བྱེད། །ཅེས་སྨྲ་ཞིང༌།ཀྱེ་ནང་མི་དག །ངའི་བུ་སྤྲང་འཁྱམས་
བྱེད་པ་ལྟ་བུ་སེམས་ཀྱིས་མི་བཟོད་། ཡབ་ཀྱིས་མ་ཚོར་བ་ཁོ་ནར་བཟའ་བ་དང་བཏུང་བ་དང་།
གོས་དང་རྒྱན་ལ་སོགས་པ་འདི་དག་མ་འཕོངས་པར་བྱིན་ཅིག །ཀྱེ་ཟླ་བ་ཡར་ངོ་ལྟར་བསྔགས་པས་
205

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འོས་པར་སྤྱོད་པ་རྣམ་དག་ཀྱང་ལེགས་པར་སློབས་ཤིག །ཁྱེད་ཅག་ལའང་གཞོན་ནུ་འདི་མངོན་པར་
དགོས་པའི་དུས་འོངས་པར་འགྱུར་། །ཞེས་བསྐུལ་བ་དང༌། ནང་མི་དག་གིས་ཀྱང་དེ་བཞིན་དུ་
བྱས་ཏེ། གཞོན་ནུའི་བཞུགས་གནས་ཀྱང་རྒྱ་ལོའི་མེ་ཏོག་ར་བའི་བསིལ་ཁང་དུ་བྱས་ནས་འདུག་པ་
དང༌། དུས་ཤིག་གི་ཚེ་ཡུམ་གྱིས་གནང་བའི་གོས་བཟང་བོ་དང་། རྒྱན་ཆས་ཤིན་ཏུ་མཛེས་པ་དག་
བཀོན་ཏེ། གཞོན་ནུའི་འཁོར་མང་བོས་བསྐོར་ཏེ།སྲང་མདོ་རྣམས་སུ་རྒྱུ་ཞིང་སོང་བ་ལས།རྒྱལ་བུ་
མེ་ཏོག་ཟུར་ཕུད་དེ་ལ་གྲོང་ཁྱེར་བའི་སྐྱེ་བོ་ཐམས་ཅད་ཡིད་རབ་ཏུ་ཆགས་པར་གྱུར་ཅིང༌།བུ་མོ་
གཞོན་ནུ་མ་ཐམས་ཅད་སེམས་གཏོར་བ་ལྟར་བྱུང་ལ། དེའི་ཚེ་གཞོན་ནུ་མེ་ཏོག་ཟུར་ཕུད་ཀྱིས་བློན་
པོ་ཆེན་པོ་མིག་ཡངས་ཀྱི་བུ་མོ་མེ་ཏོག་ཟླ་མཛེས་ཞེས་བྱ་བ གཟུགས་མཛེས་པ ལྟ་ན་སྡུག་པ
ཡིད་དུ་འོང་བ།གོས་བྱད་བཟང་བ། རྒྱན་ཆ་ལེགས་པ།ལྷའི་བུ་མོ་ལྟ་བུ་ཞིག་བུ་མོ་འབུམ་ཕྲག་དུ་
མའི་དབུས་ན་བྱ་ཕྲན་གྱིས་བསྐོར་བའི་ངང་བའི་བུ་མོའམ། རྒྱུ་སྐར་གྱི་དབུས་ན་ཟླ་བ་ཤར་བ་ལྟར་
འགྲོ་བ་མཐོང་སྟེ།བུ་མོ་དེ་ལ་ཡིད་རབ་ཏུ་ཤོར་བར་གྱུར་ནས།མིག་འབུར་ཚུགས་སུ་ལྟ་ཞིང་།བུ་མོ་
དེ་ཡང་གཞོན་ནུ་ལ་སེམས་ཟུག་ནས།མིག་ཟུར་གྱི་མདའ་ཕན་ཚུན་འཕངས་པར་གྱུར་ཏེ།
མིག་གི་འོད་ཟེར་ལམ་ནས་ནི། །ཕན་ཚུན་ལྟ་བའི་ཟུར་མིག་ཅན། །ཡིད་ནི་མཚམས་སྦྱོར་
ཕོ་ཉ་བཞིན། །དེ་གཉིས་བར་དུ་འགྲོ་འོང་བྱས། །བུ་མོ་དེ་ནི་གར་སོང་ཡང༌། །གཞོན་ནུའི་སྙིང་ལ་
གོམ་པ་བཀོད། །འཁོར་ལ་སྨྲ་བའི་ཟོལ་གྱིས་ནི། །མཛེས་མའང་ཕྱི་མིག་ཡང་ཡང་ལྟ། །དེ་ནས་
གཞོན་ནུ་ཟུར་ཕུད་ཀྱིས །འཕྲལ་དུ་ཡིད་ལ་འདི་ལྟར་སེམས །ཀྱེ་མ་གཟུགས་མཛེས་འདི་ལྟ་བུ། །
ས་སྟེང་འདི་ན་སུ་ཞིག་ཡོད། །འཇིག་རྟེན་བདེ་བའི་སྙིང་བོ་ཀུན། །གཅིག་ཏུ་བསྡུས་པར་གྱུར་ཀྱང་ནི། །
འདི་འདྲའི་ལུས་དང་འགྲོགས་པ་ཡི །བདེ་བའི་ཆ་ལ་མི་ཕོད་དོ། །ཀྱེ་མ་སྐྱེ་དགུ་འདི་དག་ནི། །
དགའ་སྐྱིད་གཞན་ནི་ཅི་ཞིག་ཡོད། །སྙིང་སྡུག་མཛེས་མ་དང་འགྲོགས་པ། །འདི་དག་ཁོ་ན་སྙིང་བོ་
ཡིན། །འདི་འདྲའི་གཟུགས་མཛེས་ཡོད་བཞིན་དུ། །ལྷ་ཁང་བཞེངས་ནས་ཅི་ཞིག་བྱ། །འདི་ཡི་རྐང་
ཞངས་ན་
གདུབ་སིལ་སྙན་ཏེ། །རོལ་མོ་གཞན་ལ་མིང་ཡང་མེད། །ཧ་རི་ཙན་དན་དྲི་ཞིམ་ཡང༌། །འདི་ཡི་དྲི་
ཞིམ་གཡོ་མི་ཐོབ། །བདུད་རྩི་རོ་བརྒྱ་ཟ་བས་ཀྱང༌། །རོ་འཛིན་སྐད་ཅིག་འཛིན་པ་ཞིམ། །རོ་འཛིན་
206

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ
འཁྲིལ་བག་ཆགས་པ་ཡིས། །འདི་ཡི་རེག་བྱ་དང་ཕྲད་ན། །དར་ཟབ་ཡིད་འོད་མལ་ཆ་ལའང༌། །
རེག་བྱའི་འདུ་ཤེས་ག་ལ་སྐྱེ། །འདི་ཡི་ལྷས་མས་རབ་སྐྱེངས་ནས། །མིག་སྨན་རི་ཡི་རྩེ་ལ་སོང༌། །
བཞིན་རས་ཟླ་བ་ཤར་བ་ཡིས། །རི་བོང་ཅན་ནི་མཁའ་ལ་བྲོས། །སྨིན་དཀྱུས་འཁྲི་ཤིང་འདི་དག་ནི། །
སྙིང་སྡུག་འགུགས་པའི་ལྕགས་ཀྱུ་འདྲ། །སྣ་ཡི་གཟེངས་ནི་ཅུང་ཟད་མཐོ། །ནང་ནས་རིག་པས་ཐེག་
པ་བཞིན། །མིག་དཀྱུས་རིང་ཤིང་བཀྲ་བ་ཡིས །སེམས་ལ་འཇུག་པའི་ཟུར་མདའ་ཤེས །ཏྤལ་
སྔོན་པོ་རི་དྭགས་མིག །སྐྱེངས་ནས་གནས་སུ་ཡིན་པ་འདྲ། །ཐུན་མཚམས་མཆུ་སྒྲོས་སྤྲིན་བར་ནས། །
ཀུན་གསལ་སོ་ཡི་ཉི་མ་དག །མངོན་པར་ཕྱུང་ཚེ་འཇིག་རྟེན་གྱི། །ཉི་མར་ཤར་ནས་ཅི་ཞིག་བྱ། །
མཁུར་ཚོས་དཀར་དམར་འདི་མཐོང་ནས། །ཐུན་མཚམས་སྤྲིན་ནི་མཆི་མ་ལྟུང༌།།དཀར་འཇམ་ལག་
པའི་པད་དཀར་གྱིས།།ཆུ་ནང་པདྨ་འདམ་དུ་བཅུག།ནུ་མ་དཀར་ཟླུམ་རྒྱས་པ་ཡིས།།གངས་རི་བུང་
བའི་མཐའ་ལ་བསྐྲད །ཕྲ་ཞིང་སྟ་ཟུར་ལྡེམ་པ་ཡིས། །མཐོ་རིས་སྒེག་མོའི་སྐེད་སྐབས་འཕྲོག །
སྐེད་པའི་དྲིལ་ཆུང་ཁུ་བྱུག་གིས། །པདྨོའི་སྙན་པ་སྐྲོག་པ་བཞིན། །འདི་དང་ནམ་ཞིག་འགྲོགས་
གྱུར་ན། །མི་ཡི་ཚེ་ཡང་ལྷ་ལུས་ཡིན། །འདི་དང་ལྷན་ཅིག་སྤྱད་པའི་ཕྱིར། །ཤི་ཡང་གསོན་པོ་ཁོ་
ནའོ། །སྙམ་དུ་བསམས་ནས་གཞོན་ནུ་དེ། །འདོད་པའི་ཆང་གིས་མྱོས་པ་ཡི།།ལུས་ནི་འཁྲི་ཤིང་ལྟར་
གཡོ་ཞིང༌། །མིག་ནི་གཡོ་མེད་གནས་པར་གྱུར།།དེ་ནས་དལ་གྱིས་བུ་མོ་དེའི། །ཕྱོགས་སུ་ཡང་ཡང་
ང་གྱུར་ཏེ །འདོད་ཆགས་དསོང་གྱུར་ཏེ། །འདོད་ཆགས་དམ་ཚིག་རབ་སྦྱར་ནས། །གསང་སྔགས་སྤྱོད་ལ་དོན་གཉེར་བྱས། །
སྐབས་དེར་མེ་ཏོག་ཟླ་མཛེས་དེ། །འཛངས་ཕྱིར་སེམས་ནི་མཐོ་བ་དང་། །ངོ་ཚ་གདོང་བ་དམའ་བ་
ཡིས། །ཅུང་ཟད་འཛུམ་ཞིང་འདི་སྐད་སྨྲས། །རྐང་ལ་བགོ་བའི་ལྷམ་འདི་དག །དབུ་ལ་གསོལ་ན་ཇི་
ལྟར་མཛེས། །ཆར་འདོད་བྱིའུ་སྐོམ་ན་ཡང༌། །ས་ཡི་རྙོག་ཆུ་ཇི་ལྟར་འཐུང༌།།ཁྱེད་ནི་རྒྱལ་བརྒྱུད་རི་
རྩེ་འདྲ། །འབངས་ཅག་དམའ་བའི་ཐང་དང་མཚུངས། །སྤྱི་བོའི་གཙུག་དང་རྐང་བའི་མཐིལ། །
མཉམ་པའི་རྣམ་པར་ག་ལ་བྱེད། །རྒྱལ་པོའི་ཆད་ལས་འབྱུང་འགྱུར་ཞིང༌། །མི་ཀུན་མི་སྙན་སྒྲོག་
འགྱུར་གྱིས། །བདག་གི་ཕྱོགས་འདིར་མི་འབྱོན་པར། །ཡབ་རྗེའི་རྣམ་པར་སྐྱོང་བར་མཛོད། །ཚིག་
དེ་ཐོས་ནས་གཞོན་ནུ་དེ།།ཅུང་ཟད་ངོ་ཚ་སྐྱེས་གྱུར་ཏེ།།འོག་མིག་ཞུ་བ་དང་ལྡན་པས །ཅུང་ཟད་ལྟ་
207

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཞིང་འདི་སྐད་སྨྲས། །ང་ནི་ལང་ཚོའི་འཁྲི་ཤིང་གཞོན། །ཁྱོད་ནི་ལང་ཚོ་འབྲས་དང་ལྡན། །འདི་ལྟའི
དུས་སུ་མི་འགྲོགས་ན། །རྐང་དང་ཞྭ་དག་འགྲོགས་སམ་ཅི། །བདག་གིས་སྟེང་དུ་འཛེག་པ་དང༌། །
ཁྱོད་ཀྱིས་འོག་ནས་འདེགས་བྱེད་པས །དཔོན་གཡོག་འགྲོགས་པར་མི་བྱེད་ན། །རི་རྩེ་ཐང་དང་
འགྲོགས་སམ་ཅི། །གཟུགས་མཛེས་ངག་སྙན་སེམས་གྲོས་ན། །བུད་མེད་དེ་འདྲ་རྒྱལ་རིགས་ཡིན། །
ས་འོག་བྱིངས་པའི་ནོར་བུ་དག །རྙེད་པ་ཁོ་ན་ངོ་མཚར་ཆེ། །ཞེས་སོགས་མཐུན་ཚིག་དུ་མ་ཡིས། །
གཞོན་ནུ་ལུས་གཉིས་འབྲེལ་མོད་ཀྱང༌། །ངོ་ཚའི་གོས་དང་མི་འབྲལ་བར། །མཛེས་མ་དེ་ཡིས་འདི་
སྐད་སྨྲས། །མི་ཁའི་འདམ་དུ་བྱིང་འགྱུར་ན། །དེ་ལ་བཤད་ལོངས་སུ་ཡིས་ཤེས །དར་ཐབ་སྣག་
ཚས་སྦགས་གྱུར་ན། །དེ་ཡི་དྲི་མ་ཇི་ལྟར་ཐོན། །ཅི་ནས་བདག་ལ་དགྱེས་མཛད་ནས །ཡབ་ཡུམ་
བཀའ་ཆད་མི་འཆིའམ། །སྲོག་དང་བྲལ་བའི་དུག་འཐུངས་ན། །ལན་ཅིག་བདེ་ཡང་ཡོན་ཏན་ཅི། །
ཐབས་ལ་མཁས་ན་དམའ་བ་ཡང་། །མཐོན་པོར་གསོན་པའི་གོ་སྐབས་མཆི །ལྗོན་ཤིང་མཐོ་ལ་
བརྟེན་གྱུར་ན། །འཁྲི་ཤིང་གིས་ཀྱང་རྩེ་མོར་སོན། །འོན་ཀྱང་བདག་ནི་རིག་པ་ཆུང་། །ཐབས་མཁས་
ཁྱད་པར་མིང་ཤེས་པས །མགོ་ལ་བརྟེན་པ་ཙམ་གྱིས་ཀྱང༌། །དམན་པ་ཁོ་ནར་ལྟུང་བ་ཡིན། །ཞེས་
བརྗོད་བུ་མོ་དེ་ཉིད་ནི། །སེམས་བཞིན་བཟུང་ཡང་མི་སྡོད་པར། །ཟུར་མིག་ལྷག་མ་བཞག་ནས་
ཀྱང་། །དལ་གྱིས་གྲོང་དུ་སོང་བར་གྱུར། །དེ་ནས་གཞོན་ནུ་སྲེད་ལྡན་དེ། །ཀུན་རྟོག་པིར་གྱིས་སྙིང་
ལ་ནི། །མཛེས་མའི་གཟུགས་བརྙན་འབྲི་བྱེད་ཅིང༌། །འཕྲད་འདོན་བསམ་གཏན་ཁོ་ན་བསྒོམས། །
སྐབས་དེར་དེ་འདྲའི་གཏམ་དག་ནི། །ཡབ་ཡུམ་དག་གིས་གསན་གྱུར་ཏེ། །སྡང་དང་བྱམས་པའི་
ཐུགས་ཀྱིས་ནི། །རང་གི་བུ་དག་བཀུག་ནས་སྨྲས། །རྒྱལ་རིགས་ཟླ་བའི་བརྒྱུད་པ་ཅན། །མུན་པའི་
རྣམ་པར་ཇི་ལྟར་རིགས། །ཁྱོད་ལ་ཚའི་གོས་མེད་པས། །བདག་ཅག་སྒྲོན་མེ་ལྟ་བུར་གྱུར །ད་ནི་
རིག་པ་མི་བསློབ་ཀྱང༌། །བག་མེད་ལམ་ལས་བཟློག་པར་གྱིས།།སྨན་ནི་བརྟེན་པར་མི་བྱེད་ཀྱང༌། །
རང་ཉིད་ལྕེབས་ལ་ཡོན་ཏན་ཅི། །ཁྱིམ་དུ་ཇི་ལྟར་འདོད་པ་ཡི། །ཡོ་བྱད་སོགས་ནི་བདག་གིས་
སྦྱིན། །དར་གོས་རྐང་ངར་དཀྲིས་གྱུར་ན། །རིགས་མཐོ་སུ་ཞིག་གོས་སུ་གྱོན། །ཡིད་འོང་བག་མ་
འདོད་ན་ཡང༌། །རྣམ་ཐར་ཡིད་ལ་སུ་ཞིག་དགའ། །དེ་ནས་ལང་ཚོ་ཀུན་ཏུ་དཀར། །རིགས་མཐོ་
208

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
མཚེས་མའང་ཁྱོད་ལ་སྦྱིན །ཞེས་སོགས་ཞི་བའི་ཚིག་གིས་ཀྱང༌། །གཞོན་ནུའི་སེམས་ནི་དུལ་མ
གྱུར །ཟླ་མཛེས་གྲོགས་སུ་མ་ཐོབ་ན། །འཆི་བའི་མུན་པ་འཇུག་གོ་ཞེས། །དྲག་པོའི་ཚིག་གི་མེ་ལྕེ་
ཡིས། །གཉེན་ཚོགས་ཡིད་ནི་རབ་ཏུ་བསྲེགས། །ཡབ་ཡུམ་ཐུགས་ནི་རབ་ཚིག་ནས། །སྤྱན་དམར་མེ་
སྟག་འཕྲོ་བཞིན་དུ །ཚེགཤུགས་དྲག་པོའི་སྒྲ་ལྡན་ཞིང༌། །སྨྲེ་ངག་དུ་བ་འཐུལ་བཞིན་སྨྲས། །རིགས་
ངན་ཁྱོད་ནི་གཞན་ཡིན་གྱིས། །གནས་འདིར་རྡོག་པ་འབོར་མ་བྱེད། །ཁྱིམ་དུ་མགོ་བོ་རབ་
ཞུགས་ན། །སུམ་གྱིས་ཀླད་པའི་བར་དུ་ཚོམ། །ཅེས་བརྗོད་གོས་ལྷམ་ཟུར་གཅིག་བཅས། །ཐལ་བ་
བཞིན་དུ་ཕྱི་རོལ་བསྐྲད། །དེ་ནས་གཉེན་གྱིས་མ་བཟོད་པར། །ཡབ་ཡུམ་དག་ལ་འདི་སྐད་ཞུས། །
ཀྱེ་མ་གནས་མིན་འཁྲུལ་བ་ནི། །ས་བདག་དབང་གིས་བཟོད་པར་རིགས། །ཇི་ལྟར་དག་ནའང་
གཞོན་ནུ་དེ། །སྐུ་ཡི་སྲས་ནི་མིན་ནམ་ཅི། །གལ་ཏེ་བུ་མོ་དེ་འདོད་ན། །དང་བོ་རིག་པ་སྦྱོངས་ཤིག་
དང༌།།ཕྱིས་ནས་ཅི་དགའ་བྱའོ་ཞེས། །སྲས་ལ་དབུགས་ཕྱུང་མི་རིགས་སམ། །ཡོན་ཏན་རྫོགས་པའི་
བར་ལ་ནི། །རིགས་མཚུངས་བུ་མོ་མཛེས་མ་ཉིད།།ཡོངས་སུ་བཙལ་ནས་གནང་གྱུར་ན། །དེས་ཀྱང་
ཚིམ་པར་མ་གྱུར་ན། །བུད་མེད་ལུས་ལ་ཆགས་པའི་རྒྱུས །སྙིང་སྡུག་ཁོ་ན་ཡིན་ནམ་ཅི། །ཡང་ནི་
སྐྱོན་ནི་ཐོས་པས་ཀྱང༌། །དེ་ལ་ཞེན་པ་ལྡོག་འགྱུར་བས། །བུ་མོ་མེ་ཏོག་གཟུགས་མཛེས་ལ། །སྲིན་
མོའི་སྒྲོ་བཏགས་ལ་སོགས་བྱ །དེ་ལྟར་ཐབས་མཁས་སྣ་ཚོགས་ཀྱིས །ཐམས་ཅད་གྲོས་ནི་ཀུན་
བྱས་ཏེ། །འདི་ཡི་གཟུགས་མཛེས་ཁོ་ན་ལའང་། །འཇིག་རྟེན་ཐམས་ཅད་རིང་བ་ཉིད། །འདི་འདྲའི་
སྲས་ལ་ཆགས་བྲལ་ན། །ཡབ་ཡུམ་ཆགས་པ་གང་ལ་མཛད། །ཞེས་སོགས་རྣམ་གྲངས་དུ་མ་ཡིས། །
མི་དབང་ཐུགས་ནི་ཞི་བྱས་ནས། །ཇི་ཙམ་རིང་ཡང་ཉེ་བ་ཡི། །གཉེན་གྱིས་ཡབ་སྲས་བསྡུ་བར་བྱས །
དེ་ནས་མེ་ཏོག་ཟུར་ཕུད་ཀྱང༌། །ཟླ་མཛེས་འཐོབ་པར་བྱ་བའི་ཕྱིར། །རིག་པའི་གནས་དང་སྒྱུ་
རྩལ་ལ །མ་བསྐུལ་བར་ཡང་འཇུག་པར་འགྱུར། །སྒྲ་ལ་ཕུར་བུ་གཏན་ཚིགས་ཀུན་མཁྱེན་སྙན་
ངག་སྒྲ་ལ་དབྱངས་ཅན་ཉིད། །མདའ་ལ་སྲིད་སྒྲུབ་དགྲ་ཐབས་ལྷ་མིན་ཁྱབ་འཇུག་ཁ་ལོ་སྒྱུར་ཐབས་
ཤེས། །བང་འགྲོས་རྟ་མཆོག་མཆོངས་པ་སེངྒེ་ཆུ་ལ་ངང་བའི་དེད་དཔོན་འདྲ། །དེ་ལྟར་སྒྱུ་རྩལ་རྒྱ་
མཚོའི་མཐར་ཕྱིན་ཕ་རོལ་རྣམ་པར་གནོན་པར་གྲགས། །སྐབས་འདིར་འབད་པས་རབ་བསྩལ་
209

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཡང་། །མཁའ་ལ་ཉི་མ་གཞན་མེད་བཞིན། །ས་ལ་གཞོན་ནུའི་རིགས་མཚུངས་པའི། །བུ་མོ་དེ་འདྲ་
རྙེད་མ་གྱུར། །དེ་ནས་བློན་ཆེན་རྣམས་དང་ནི། །ས་འཛིན་དབང་བོ་ཡང་དག་བགྲོས། །ད་ནི་རང་གི་
རིགས་མཚུངས་པའི། །བཙུན་མོ་དེ་འདྲ་རྙེད་མ་ཡིན། །ཉི་མའི་གོ་ཆའི་བུ་མོ་ནི། །གསེར་འོད་ཅེས་པ་
སྐྱེས་པར་གྲགས། །རང་གིས་དབང་བསྒྱུར་རང་སྟེངས་འདིར། །དེ་ལས་ལྷག་པ་ག་ལ་ཡོད། །སྤྲིན་
གྱི་གོ་ཆ་ལ་སོགས་པ། །དེ་ལ་ཅུང་ཟད་གེགས་བྱེད་ཀྱང་། །དེ་ཡི་བུ་མོ་འདོད་ལྷ་མ། །བརྟེན་ན་ས་
འདི་ཕུང་བར་འགྱུར། །དེ་ལྟར་བགྲོས་ནས་རྒྱལ་བུ་ནི། །མ་ཆགས་པདྨ་བཀུག་སྟེ་སྨྲས །ཁྱོད་ཀྱི་
སྲིང་མཆོག་གསེར་འོད་ནི། །རྒྱལ་པོའི་ཁབ་ཏུ་བཞེས་པར་འདོད། །དེ་ཡི་ངང་ཚུལ་ཅི་འདྲ་བ།11
སྐབས་སུ་བབས་པ་ཡང་དག་སྨྲོས །དེ་ནས་ནོར་འཛིན་དབང་བོ་ལ། །པདྨས་ཕྱག་བྱས་འདི་སྐད་
གསོལ། །ཀྱེ་མ་གསེར་འོད་འདི་ཉིད་ཀྱིས། །ལོ་ཡང་ཅུང་ཟད་མ་ལོན་ཞིང༌། །སོ་སོ་སྐྱེ་བོ་དང་
འགྲོགས་ན། །སྲོག་ནི་ངེས་པར་འཆི་ཞེས་ཐོས། །མཁའ་སྤྱོད་གནས་ཀྱི་བུ་མོ་དེ། །ཕལ་གྱིས་རེག་
པའང་མི་རུང་ཞིང༌། །སྐྱེས་མ་ཐག་ཏུ་ནམ་མཁའ་ལ། །སྒྲ་ཆེན་འབྲུག་ལྟར་གྲགས་པར་འགྱུར། །དེས་
ན་སྒྲུབ་པ་མ་ནུས་པའི། །བྱ་བ་བརྩམས་པར་འབྲས་བུ་མེད། །ཐབས་ཆེན་འདོད་ན་གཞོན་ནུ་ཡི། །
སེམས་ཀྱི་ཉོན་མོངས་དུལ་བར་བྱ། །དེ་དག་ཐོས་ནས་འདུས་པའི་ཚོགས། །དཔའ་བོ་ལག་ཆ་མེད་པ་
དང༌། །སྨན་པ་སྨན་མེད་ཇི་བཞིན་དུ། །ཐབས་དང་བྲལ་བ་ཉིད་དུ་གྱུར། །དེ་ནས་བློན་ཆེན་མིག་
ཡངས་ལ། །རྒྱལ་པོས་ལོགས་སུ་བཀར་ཏེ་སྨྲས། །ཁྱོད་ཀྱི་མེ་ཏོག་ཟླ་མཛེས་། །བདག་གི་མེ་ཏོག་
ཟུར་ཕུད་འདོད། །གནམ་ས་ཤིན་ཏུ་རིང་བའི་ཕྱིར། །དེ་དག་སྒྲིག་ཏུ་ག་ལ་རུང་། །དེ་ནི་སྲིན་མོ་ཆེན་
མོ་ཞེས །ཕྱོགས་ཀུན་ཁྱབ་པའི་གྲགས་པ་སྒྲོག །དེ་ཚེ་བདག་གི་བུ་འདི་ནི། །སྲོག་ལ་ཐེ་ཚོམ་སྐྱེས་
པར་གྱུར། །ཞེས་པའི་ལན་དུ་མིག་ཡངས་ཀྱིས། །ལྷ་ཅིག་མེ་ཏོག་སད་ཁྱེར་ལ། །མགུལ་དུ་འདོགས་
མཁན་སུ་ཞིག་འབྱུང་། །དེ་ལྟར་བྱས་ན་བུ་མོ་ལ། །འདོད་མཁན་སུ་ཞིག་རྗེས་སུ་འབྱུང་། །དེ་ལྟར་
མོད་ཀྱི་རྒྱལ་པོའི་བཀའ། །རྡོ་རྗེའི་གནམ་ལྕགས་སུ་ཡིས་བཟློག །གསོལ་ནས་བུ་མོའི་སྐྱོན་ཆེན་
བསྒྲགས། །ཡིད་བཞིན་ནོར་བུའི་སྐྱོན་བརྗོད་ཀྱང༌། །བློ་དང་ལྡན་པས་མི་འདོར་ལྟར། །བུད་མེད་
མཚན་ཉིད་ཤེས་པའི་ཕྱིར། །གཞོན་ནུའི་སེམས་ནི་བཟློག་མ་གྱུར། །རི་གཟར་ངོས་ཀྱི་འབབ་ཆུ་དང༌། །
210

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
ཉི་མ་ནམ་མཁར་འགྲོ་བ་དང༌། །སྲེད་ལྡན་དགའ་བ་འདོད་པ་རྣམས། །སུ་ཞིག་གིས་ནི་བཟློག་པར་
ནས། །ཆུ་ནི་གྱེན་དུ་དྲངས་ནའང་། །ང་ནི་ཐུར་དུ་འགྲོའོ་ཞེས། །ས་འཛིན་དབང་བོས་རང་གི་བུ། །
དམའ་བའི་གནས་སུ་དོར་བར་གྱུར། །སྨན་ནི་གང་ཡང་མི་ཟ་བའི། །ནད་པ་འོར་དུ་ལྷུང་བ་ལྟར། །
སྤྱོད་པའི་དབང་བོ་རབ་ལོག་ནས། །གཞོན་ནུ་དེ་ནི་སྤྱོད་ངན་གྱུར། །ནམ་མཁའ་མཛོད་ནི་མ་ཐོབ་ན། །
བུ་མོ་ཟླ་མཛེས་འདི་ཉིད་དང༌། །རྟག་ཏུ་འགྲོགས་པའི་སྐབས་མེད་ཀྱིས། །དང་བོར་ནོར་ནི་བསྒྲུབ་
པར་བྱ། །ནོར་གྱིས་ཆུང་མ་བསྐྱང་བྱ་ཞིང་། །ཆུང་མས་བདག་ཉིད་སྐྱོང་བྱས་ཞེས། །ཐབས་ནི་གང་
གིས་ཤེས་པ་དེ། །མཁས་པ་ཡིན་གྱི་གཞན་མ་ཡིན། །དེས་ན་མེ་ཏོག་ཟུར་ཕུད་དང༌། །གཞུ་ཅན་ཕན་
ཚུན་བགྲོས་པ་ལས །སྒྱུ་རྩལ་ལུས་ལ་མཁས་ན་ཡང་། །འབྱོར་པ་མེད་ན་སྙིང་བོ་མེད། །བཀྲེས་ཚེ་
རིག་པ་ཐོས་པ་ཡིས། །འཚོ་བར་ནུས་པ་སུ་ཞིག་ཡོད།།དེས་ན་ཐམས་ཅད་དགའ་བའི་ཕྱིར།།འབྱོར་
པ་རྒྱ་ཆེན་བསྒྲུབ་པར་བྱ། །འབྱོར་པའི་མེ་ཏོག་རབ་རྒྱས་ན། །འཁོར་འདབ་བུང་བའི་ཚོགས་བཞིན་
འདུ། །འབྱོར་པའི་དུས་ན་ཀུན་ཀྱང་གཉེན་ཏེ་བཏུད་པའི་ཐོག་མར་དགྲ་ཡིས་བྱེད། །རྒུད་པའི་དུས་
ན་ཀུན་ཀྱང་དགྲ་སྟེ་འཛུགས་པའི་ཐོག་མ་གཉེན་གྱིས་བྱེད། །གང་ལ་འབྱོར་པ་ཡོད་དེར་འདུ་སྟེ་
འབྱོར་པ་མེད་ན་ཐམས་ཅད་འབྱེས། །མཚོ་ལ་ངང་བ་འཁོར་བར་བྱེད་མོད་མཚོ་སྐམ་པ་ལ་སུ་ཞིག་
འཁོར། །གཞན་ཡང་འཇིག་རྟེན་ཕལ་ཆེར་ནི། །མཐོ་དང་འགྲོགས་པའི་ཆོས་ཉིད་ཡིན། །ཆར་རྣམས་
འཇུག་ཏན ལ་ཆརན།
ཕལ་ཆེར་རི་བོ་ཡི །རྩེ་ལ་འབབ་པ་མིན་ནམ་ཅི། །གཟུགས་ཀྱི་སྐྱེ་འབྲས་འདྲ་བ་ལ། །གོས་དང་
རྒྱན་གྱིས་ཁྱད་པར་བྱེད། །བུ་མོ་བག་མ་འགྲོ་བ་དང༌། །ཡུག་ས་བྱེད་པའི་གནས་སྐབས་བཞིན། །
དགུན་གྱི་ཤིང་ཐོག་ལ་འབྲས་མེད། །རོ་ལངས་ལྟ་བུར་སྣང་མོད་ཀྱི། །དབྱར་དུས་ལོ་འབྲས་མེ་ཏོག
ཅན། །ཀུན་གྱི་སྙིང་སྡུག་མིན་ནམ་ཅི། །ནོར་ལྷའི་བུ་ཡི་གདམས་པ་ནི། །རིག་པ་དང་ནི་སོན་ནམ་
དང༌། །འཚོང་བ་དང་ནི་ལྡན་པ་དེ། །དེ་བཞིན་ནོར་གྱི་སྒྲུབ་ཐབས་ཡིན། །གསེར་འགྱུར་རིག་པ་ལ་
སོགས་པ། །དེ་ནི་ད་ལྟར་ཤེས་པ་མིན། །ནོར་འདོད་གྱུར་ན་རྐུ་བ་ལས། །ལྷག་པའི་ཆོས་ནི་འགའ་
ཞིག་མེད། །རྐང་ལག་བསྐྱོད་པ་བརྩལ་གྱིས་ཀྱང༌། །གཞན་ནོར་ཐམས་ཅད་དབང་དུ་འགྱུར། །དེ་ལ་
རེ་ཞིག་རྐུ་ཐབས་དྲུག།བདག་གིས་ཡོངས་སུ་དབྱེ་བར་བྱ།།རང་གིས་དངོས་སུ་རྐུ་བ་ནི། །རྒྱལ་པོའི་
211

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རིགས་ལ་རུང་བ་མིན། །དེ་ཕྱིར་ཐབས་ཀྱིས་གཞོན་ནུ་གཞན། །ལས་འདི་དག་ལ་སྦྱར་བར་བྱ། །
འོག་ནས་འཇུག་པ་ཀླུ་ཡི་རྐུ་བ་དང༌། །སྟེང་ནས་འཇུག་པ་ལྷ་ཡི་རྐུ་བ་དང༌། །སྒོ་ནས་འཇུག་པ་མི་ཡི་
བས་བྱེད་པ་བྲ་མེད་
རྐུ་བ་དང༌། །རྫུ་ཐབས་བྱེད་པ་བླ་མེད་རྐུ་བ་དང༌། །སྔགས་ལ་བརྟེན་པ་མུ་སྟེགས་རྐུ་བ་དང༌། །སྤྲུལ་
གྱུར་བྱེད་པ་དྲང་སྲོང་རྐུ་བ་ལས།།འབྲོག་པའི་ཚོགས་ཀྱིས་དངོས་གྲུབ་ལེན་པ་ལ། །རེ་ཞིག་ཀླུ་ཡི་རྐུ་
བ་རབ་ཏུ་བསྔགས །སྦྲ་རྣམས་འབུབ་པའི་གནས་དག་ཏུ། །ས་ལ་དོང་ནི་རབ་བྲུས་ཏེ། །བྱི་བའི་
ཚོགས་ལྟར་རབ་ཞུགས་ན། །སྔོན་དུ་སོ་སོར་བསྒུགས་པར་གྱུར། །འབྲོག་རྣམས་སླེབ་པའི་མཚན་
ཕྱེད་དུས །དལ་གྱིས་ས་ལས་རབ་འཐོན་ཏེ། །དངོས་པོ་མཐའ་དག་རབ་བརྐུས་ནས། །ཕན་ཚུན་
གསང་བའི་དམ་ཚིག་བྱས། །ནམ་ཞིག་ནོར་འཛིན་ཅེས་པ་ཡི། །དེ་འདྲའི་རྐུ་ཐབས་བྱས་པ་ལས། །
ཁྱིམ་བདག་གཉིད་དུ་མ་སོང་བར། །ནོར་དང་རྐུན་མ་ལྷན་ཅིག་བཟུང༌། །རྒྱལ་པོའི་ཁྲིམས་ར་
འཇིགས་རུང་དུ། །གཤིན་རྗེའི་ཕོ་ཉ་ལྟ་བུས་ཁྱེར། །དེ་ཐོས་གྲོགས་པོ་གཞོན་ནུ་རྣམས། །རི་དྭགས་
བཞིན་དུ་རི་ལ་བྲོས། །ཡན་ལག་མེད་པར་བརྒྱངས་པའི་བླ་བྲེ་དང༌། །དབྱུག་པས་བསྣུན་པས་རྡུལ་
རྣམས་སྤྲུག་པ་འདྲ །ལ་ཆའི་ཐིགས་པས་འབུར་རྣམས་འདེབས་པ་བཞིན། །རྒྱུན་གྲས་ཁྱོག་པོའི་རི་
མོ་འདྲི་བ་འདྲ། །དེ་ནས་རྫས་ལ་ལྟ་བའི་མིག །ལེན་པའི་ལག་པ་འགྲོ་བའི་རྐང༌། །མ་ལུས་འདམ་བུ་
ལྟར་བཅགས་ནས། །སྒོ་ཁྱི་གྲགས་ཆེན་རྣམས་ཀྱིས་ཟོས། །དེ་ནས་རྐུ་ཐབས་དེ་ཉིད་ནི། །གཞོན་ནུ་
རྣམས་ཀྱིས་མ་ནུས་ནས། །ཁང་བའི་རྩེ་ལ་ཞགས་པ་དག །འཕེན་པའི་སྦྱོར་བའི་རྐུ་ཐབས་བྱས། །
དངོས་པོ་འགའ་དག་ཐོབ་ན་ཡང་། །ཞགས་ཐག་ཆད་ནས་འགའ་ཞིག་ནི། །རྐུ་ཞེས་བྱ་བའི་ལག་ངན་
འདིས། །བཟང་བོ་ཐམས་ཅད་རབ་བཏང་ནས། །མཐོ་བ་ཐམས་ཅད་དམའ་བར་ནི། །ངེས་པར་ལྷུང་
ཞེས་མཚོན་པ་འདྲ། །དེ་ནས་གཞོན་ནུ་དེ་རྣམས་ཀྱིས། །རྐུན་མང་ཤི་བ་མ་ཡིས་སྒོར། །དེ་ཡི་དག་
རབ་ཁྱེར་ནས། །མ་གཅིག་བདག་གི་འདོད་ཆགས་འདོད། །སྒོ་ནི་དབྱེ་བར་མཛོད་ཅེས་བརྗོད། །མ་
མ་སེམས་ནི་འཁྲུགས་པ་ཡིས །ས་དག་འགོམས་ལ་ཤི་ཞེས་སྨྲ། །གཡོན་ཅན་རྣམས་ཀྱིས་རོ་དེའི་
ཁར། །ས་དག་བཏབ་ནས་འབྲོས་པར་འགྱུར། །སྐབས་དེར་སྒོ་ནས་འཇུག་པ་ཡིས །མི་ཡི་རྐུ་
ཐབས་བྱ་བའི་ཕྱིར །གཞོན་ནུ་སར་འདོད་ཅེས་པ་ཡིས། །ཁྱིམ་བཟང་ཞིག་གི་སྒོ་ནས་ཞུགས། །
212

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ
མགྲོན་པོ་བསོད་ནམས་ལམ་དུ་བཞིན། །གྲོགས་དང་དུས་བཏབ་བྱས་པ་ཡི། །བུ་མོའི་ཁྱིམ་དུ་ཆད་
གྱུར་ཏེ། །སྒོ་ནི་བསྡོམ་ལ་བྱོན་ཅིག་ཟེར། །གཞོན་ནུའི་གཟུགས་ཀྱིས་རབ་དགའ་ནས། །འཕྲལ་དུ་དེ་
དག་ཉལ་བོ་བྱས། །སྐབས་དེར་རང་གི་གྲོགས་པོ་དག །སྒོ་དག་འཁྲོལ་བར་བྱེད་པ་ནི། །འདུས་པའི་
ལོང་མེད་ཉལ་བ་ལ། །ཧ་ཅང་ངོ་ཚ་རྒོད་པ་ནི། །དེ་ཚེ་དགའ་མས་རབ་བསམ་པ །གཞོན་ནུ་ཁྱུ་
མཆོག་ཐམས་ཅད་ནི། །བདག་ལུས་ཞིང་ལ་རབ་རྒྱུ་ཡང༌། །ཕུར་བ་དུ་མ་ནང་དུ་བཏབ། །ཅེས་པས་
མྱུར་བར་ལངས་གྱུར་ཏེ། །དེ་རིང་བདག་ནོར་རང་གིས་སྤྱོད། །ནངས་པར་བྱོན་ཞེས་བརྡའ་སྦྱར་
བས། །རེ་བ་བཅད་ནས་སོང་བར་གྱུར། །སྐབས་དེར་མཚན་ཕྱེད་སོང་བས་ན། །བུ་མོ་འདི་ནི་བསད་
བྱའམ། །འོན་ཏེ་རྐུ་ཐབས་གཞན་ཞིག་ཅེས། །གསར་བ་ཐེ་ཚོམ་མལ་དུ་ཞུགས། །དེ་ནས་འདི་སྙམ་
དུ་དགའ་མ་ཡིད་འཕྲོག་མ་འདི་སྙིང་རྗེ་བས་གསོད་པར་མི་བྱའོ།།
དོ་ནུབ་ར་བར་དོང་བྲུས་ནངས་པར་མཚན་མོ་འདི་ལ་ལོངས་སྤྱོད་པའི་ཕྱིར་འོངས་ནས་
གཉིད་དུ་སོང་བའི་ཚེ་ནོར་བཅལ་ཏེ། དེའི་ནངས་པར་དོང་དུ་བསྡད་ནས་འདིས་གྲོགས་པོ་བཀུག་
པའི་ཚེ། བདག་ཉིད་ནོར་དང་བཅས་ནས་དལ་གྱིས་འགྲོ་བར་བྱའོ་བསམས་ཏེ ཐབས་ཀྱིས་ལངས་
ནས་དེས་ར་བར་ཕྱིན།དོང་དེ་ཙམ་པ་གཅིག་བྲུས་ནས་ཁ་སྣང་བར་བྱས་ཏེ། སླར་ཡང་ཉལ་ནས་
རངས་ཕན་ཚུན་གཉིད་སད་པའི་ཚེ། བསམ་གཏན་གྱི་ཡན་ལག་ལ་སྙོམས་ཞུགས་། དོ་ནུབ་ཀྱང་
བདག་འོང་ངོ་ཞེས་སྨྲས་ནས་གཞོན་ནུ་སོང་བར་གྱུར་ཏེ། དེ་ནས་གྲོགས་པོ་དེས་འདོད་པ་མ་མྱོང་
བས་ཡིད་མི་བདེ་བར་གྱུར་ནས།ཅི་བུ་མོ་དེའི་བདག་པོས་སླེབ་པ་ཡིན་ནམ། ནམ་ཞིག་གཞན་དུ་
འགྲོ་བར་འགྱུར་བ་བརྟག་པའི་ཕྱིར། བདག་ཉིད་འགྲོ་བར་བྱའོ་སྙམ་ནས། ཁྱིམ་བདག་ག་གེ་མོས་
བྱེས་ནས་སླེབ་འདུག་པ་ལ་དོན་ཅི་ཡོད་། དེ་སླར་ཡང་གར་འགྲོ་དྲིས་པ་ལ། དེ་ནི་མ་བསླེབས་སོ་
ཞེས་འགའ་ཞིག་ཟེར་རོ།།དེ་ནས་བུ་མོ་དེའི་ཁྱིམ་དུ་འགྲོ་བར་ཆས་པ་དང༌།སླར་བུ་མོ་དེ་ཉིད་མདུན་
དུ་བྱུང་སྟེ།བདག་དེ་རིང་གཉེན་ཕྲད་ཀྱི་བྱ་བ་ཞིག་གི་སྐབས་མེད་ལགས་ཀྱི།སང་དགོང་འབྱོན་པར་
མཛོད་ཅིག་ཅེས་སྨྲས་སོ །དེའི་ཚེ་གྲོགས་པོ་དེའི་བསམ་པ་ལ། འདིས་བདག་མདང་ཡང་ཁྱིམ་དུ་མ་
བཏང་ཞིང་དོ་ནུབ་ཡང་སྐབས་མི་སྟེར་བས།གདོན་མི་ཟ་བར་སྐྱེས་པ་གཞན་དང་འགྲོགས་ངེས་པས།
213

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དེ་ལ་རྒལ་བར་བྱའོ་སྙམ་དུ་སོང་ངོ་། །དེ་ནས་མཚན་མོ་ལ་ཕྱོགས་པའི་དུས་སུ་གཞོན་ནུ་གསར་
འདོད་ཀྱི་བུ་མོ་ག་ལ་བོར་སོང་ནས། ཡོངས་སུ་བཏང་ན་ཚིམ་པའི་བར་འདོད་པའི་བདེ་བ་སྤྱོད་
མཐར་གྱིས་གཉིད་དུ་སོང་བར་འགྱུར་རོ། །དེས་ན་མཚན་ཕྱེད་ཙམ་སོང་བའི་ཚེ། གྲོགས་པོ་དེ་ཉིད་
ཀྱིས་ཁང་བའི་ཕྱི་ནས་ཐབས་སྣ་ཚོགས་ཀྱིས་མངོན་པར་འཛེགས་ཏེ། དལ་གྱིས་སྐས་ལ་བབས་ནས།
དེ་དག་ཉལ་བའི་ཕྱོགས་སུ་སོང་སྟེ། མངོན་པར་བལྟས་པས། དེ་གཉིས་ཉལ་བོའི་ངང་ནས་བུང་བ་
མེ་ཏོག་གིས་བཟི་བ་ལྟར་གཉིད་པ་མཐོང་ནས། ཁྲོ་བ་བཅས་པས་གཞོན་ནུ་དེའི་སྐེ་ལ་རལ་གྲི་
བསྣུན་པར་གྱུར་ཏེ། རྐུབ་རྣམས་ནི་མགོ་མེད་མཚོན་པ་བཞིན། །རལ་གྲིས་དེའི་ལུས་ནི་མགོ་མེད་
བྱས། །རང་གི་ངན་སྤྱོད་དག་ལ་སྨོད་པ་བཞིན། །རྒྱང་ནས་མགོ་ནི་མིག་ལོག་བྱས་པ་འདྲ །དེ་ནས་
བུ་མོ་དེ་ཉིད་འཕྲལ་དུ་གཉིད་ལས་སངས་པར་གྱུར་ནས། གཞོན་ནུའི་མགོ་རྒྱང་ནས་འཕུར་བ་མཐོང་
ནས།མྱུར་བར་ལངས་ནས་སྨྲེ་ངགས་ཀྱི་ཚོགས་འདེབས་ཤིང་བྲོས་པ་དང༌།གྲོགས་པོ་དེས་མྱུར་བར་
བོས་ཏེ་འོ་བྱས་ཏེ།མ་བྲེད་འདུག་དང་ཡིད་འཕྲོག་མ། །ཁྱོད་ཀྱི་འདོད་པ་ང་ཡིས་བསྒྲུབ །མཁུར་
བའི་ངོས་ལ་མཆི་མ་ཅན། །ཁྱོད་ལ་བདག་གིས་ཞེ་སྦྱིན། །ཞེས་ཟེར་ཞིང་མལ་གྱི་ཕྱོགས་སུ་མངོན་
པར་བསྙལ་ནས་བྱ་བ་བྱེད་ཅིང་འདི་སྐད་ཅེས། བུ་མོ་ཁ་ན་སོ་མེད་མ། །ཞོ་ནི་འཐུང་བ་བདེན་
མོད་ཀྱི། །ཆུ་རྒྱུས་སྲ་བ་ཐམས་ཅད་དག །མུར་བ་ལ་ནི་ཡོན་ཏན་ཅི། །ཞེས་བྱ་བ་ལ་སོགས་པ་དང་།
ཡོ་བྱད་ཀྱི་ཚོགས་སྟེར་བར་ཁས་འཆེ་བས་དབུགས་ཕྱུངས་ཏེ།རོ་དེ་ཡང་ཕྱོགས་གཞན་དུ་མི་སྣང་བར་
བྱས་ཏེ། བུད་མེད་ངན་དང་ཡུར་བའི་ཆུ། །གང་གིས་འཁྲིད་པའི་ཕྱོགས་སུ་འགྲོ། །ཞོ་ནི་བྱིན་ན་བུ་
ཆུང་བཞིན། །ངེས་པར་དགའ་བར་འགྱུར་བ་ཡིན། །སང་དེའི་ཚེ་གཞོན་ནུ་ཡང་སྲེད་བྱ་བ་ཞིག་གིས་
རྐུ་བའི་ཕྱིར་སོང་བ་ལས། སྲང་མདོ་ཞིག་ཏུ་ན་ཆུང་མཛེས་མ་ཞིག་དང་འཕྲད་ནས་དེ་ལ་དེ་རབ་ཏུ་
ཆགས་པ་དང་། དེའི་རང་བཞིན་ཤེས་ནས་གཞོན་ནུ་དེའི་བསམ་པ།བུ་མོ་ཕྱུག་མོའི་རིགས་ཅན་སྣང་
བས་ཤེས་པ་བྱས་ཏེ་ཐབས་ཀྱིས་རང་གི་དོན་བསྒྲུབ་པར་བྱའོ་སྙམ་ནས། དེ་དང་དགའ་བའི་འདོད་
གཏམ་དང༌། རྩེ་འཇོའི་རྣམ་པ་དག་བྱས་པས། ཉི་མ་དགོང་གའི་དུས་སུ་སོང་བ་དང༌། བུ་མོ་དེ་ན་རེ་
བདག་གི་ཁྱིམ་ན་དབེན་པར་ཡོད་ལགས་ཀྱི།གཤེགས་པར་མཛོད་ཅིག་ཅེས་ཟེར་ནས་འཁྲིད་།།
214

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
དེ་ནས་དེའི་ནུབ་མོ་བཟའ་བཏུང་དང༌། རྩེ་མོ་དང་འདོད་པའི་དགའ་སྟོན་ཚིམ་པར་མྱངས་།
ཕན་ཚུན་ཉིད་ལ་ཞུགས་པའི་གཏམ་གྱི་འཕྲོས་བྱུང་བ་ལས། གཞོན་ནུའི་ཚིག་གིས་བསྐུལ་།བུ་མོ་
དེའི་ཁྱིམ་དུ་ནོར་རྫས་ཁྱད་པར་དུ་གྱུར་པ་རྣམས་ཁྱེར་ནས། ཡུལ་གཞན་དུ་དགའ་སྡོངས་བྱས་ནས་
འགྲོ་བར་དམ་བཅས་ཏེ། དེའི་ནངས་པར་མཚན་ནག་པ་ཙམ་གྱིས་དུས་སུ་གྱུར་པ་ན། གྲོང་དེ་ནས་
རྒྱང་རིང་དུ་འཕགས་ཏེ་སོང་ནས། ནེའུ་གསིང་གི་འདམ་བརྒལ་ས་ཕུག་མི་མེད་པ་ལྟ་བུ་ཞིག་གི
ནང་དུ་ཕྱིན་ནས། སྒོ་ཡོལ་བས་བསྒྲིབས་། མེ་བཏང་ཞིང་ཟས་ཤིན་ཏུ་ཞིམ་པ་མང་དུ་ཁྱེར་ཏེ་འོངས་
པ་ཟོས།ཟས་ཀྱི་བྱ་བ་རྣམས་རྫོགས་ནས།མེའི་འོད་ཟེར་ཅུང་ཟད་ཞི་སྟེ།གཞོན་ནུ་འདོད་པར་བྱ་བ་
འདོད་ནས།བུ་མོ་དེ་ལ་བརྡེག་མ་ཞེས་བྱ་བའི་ཚིག་སྨྲས་པ་དང༌། དེའི་ཕུག་ན་རྡོ་ལེབ་ཀྱིས་སྒོ་བྱས་
པའི་ཕུག་གི་ནང་ན་དྲུས་པར་སྙེག་པའི་འདོད་ལྡན་ཕོ་མོ་གཉིས་ཡོད་པས་ཕག་ཉལ་བྱས་པ་ཚོར་ནས།
འདི་དག་གིས་ནི་འདིར་བདག་ཅག་གཉིས་མཐོང་ནས་གཞོམ་པའི་ཕྱིར་ཉེ་བར་ལྷགས་པ་ཡིན་
སྙམ་ནས་སྐྱེས་པ་དེས་མཆན་རལ་བཏགས་ཏེ་འོངས་པའི་རལ་གྲི་ཕྱུངས་ནས་ཅི་ཕྱིར་ཁོ་བོ་ཅག་ལ་
བརྡེག་པར་བྱེད། ཅེས་སྨྲ་ཞིང་། ཚམ་ཚོམ་མེད་པར་ཕྱི་རོལ་ཏུ་ཕྱུང་ནས་མཚོན་བསྣུན་པར་ཆས་པ་
དང༌། གཞོན་ནུ་ཡང་སྲེད་ཀྱི་མྱུར་བར་ལངས་ཏེ། ཁོ་བོ་ཅག་ནི་ཁྱོད་ལ་རྒོལ་བ་མ་ཡིན་གྱི་ཅུང་ཞིག་
སྡོད་ཀྱི།ངེད་གཉིས་ནི་ཡུལ་གཞན་འགྲོ་བའི་ཕྱིར་འདིར་བསྡད་པ་ཡིན་། །ཞེས་སྨྲས་སོ །དེ་ནས་
སྐྱེས་པ་དེ་ཉིད་ཀྱིས་གཞོན་ནུ་དེ་ཕྱི་རོལ་ཏུ་བཞག་པའི་མཚོན་ཆ་འདུག་པ་དག་མྱུར་བས་བླངས་ཏེ།
འདི་དག་ནི་ཁོ་བོས་གཞོམ་པར་ནུས་སོ། །སྙམ་དུ་ངན་སེམས་སྐྱེས་ཏེ། དངོས་པོའི་ཚོགས་ལ་བལྟས་
པས་གསེར་གཡུ་དང༌། དངུལ་སྤྱད་ལ་སོགས་པའི་དངོས་པོ་གྱ་ནོམ་མང་བོ་འདུག་པ་མཐོང་ནས།
འདི་དག་ནི་གཞན་གྱི་རྫས་མང་བོ་ཁྱེར་ནས་དགའ་དུས་བྱས་ནས་འགྲོ་བ་ཞིག་གོ་སྙམ་སྟེ། གཞོན་ནུ་
ཕོ་མོ་དེ་གཉིས་འཕྲལ་དུ་བསད་དེ་རོ་ཡང་མི་སྣང་བར་བྱས། ས་འོག་ཏུ་སྦས་པར་གྱུར་། །གཞན་
ནོར་འཕྲོག་པར་བྱེད་པའི་རྐུན་མ་དང༌། །རང་ཁྱིམ་བཅོམ་ནས་འགྲོ་བའི་བུ་མོ། །རང་ཉིད་ས་ལ་
བསྣུན་བྱེད་ཡིན་ནོ་ཞེས་ངེས་པར་མཚོན་པའི་བརྡའ་ཉིད་སྟོན་པ་འདྲ། དེ་ནས་གཞོན་ནུ་ཕོ་མོ་དེ་
གཉིས་ཀྱི་ཉེ་འབྲེལ་རྣམས་ཀྱང་གཞོན་ནུ་གཉིས་འཚོལ་བར་བྱེད་ལ། གཞོན་ནུ་ལྷག་མ་རྣམས་ཀྱིས་
215

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཀྱང་དལ་གྱིས་བཙལ་ཡང་རྙེད་པར་མ་གྱུར་ནས། གཞོན་ནུ་གཡོན་ཅན་གྱི་རྐུ་ཐང་འདི་དག་ནི་ཉེས་
པ་ཆེ་ཞིང་ཐོབ་སླ་བ་མ་ཡིན་པས ད་ནི་ཕྲ་མེན་གྱི་རྐུ་ཐབས་བྱེད་ཞེས་བགྲོས་། ར་དང་། ལུག་
དང༌། ཁྱི་ལ་སོགས་པའི་བསོབ་ཏུ་ཞུགས་ནས། ར་ལ་སོགས་པའི་ནང་དུར་ལ་སོགས་པར་བརྫུས་ཏེ་
བསྡད་ནས།མཚན་ཕྱེད་ཀྱི་དུས་སུ་ཁྱིམ་གཡེངས་ཤིང་ནོར་རྫས་མང་བོ་ཁྱེར་བར་གྱུར་པ་ལས།དུས་
ཤིག་གི་ཚེ་གཞོན་ནུ་གཡོན་ཅན་ར་བ་ཞིག་ཏུ་ཁྱིར་བརྫུས་ཏེ་བསྡད་པ་དང་། ཁྱིམ་དེའི་བུ་མོ་ལ་
གཞོན་ནུ་ཞིག་འཁོར་ཞིང་ཡོད་པ་དེ་ས་དེར་འོངས་པའི་ཚེ་ཁང་བ་དེའི་སྒོ་ན། དེ་དང་སྔར་འགྲས་
པའི་ཁྱི་ཞིག་ཡོད་པ་དེ་ཡུལ་གཞན་དུ་སོང་ནས་མི་སྣང་བས་ཡིད་དགའ་བར་གྱུར་ཏེ་སྒོ་ཕྱེ་ནས་འོངས་
པ་ལ་ཁྱིའི་གཟུགས་ལྟར་སྣང་བ་ཞིག་ཁྱིམ་ན་ཡོད་པ་སྙམ་བྱེད་ནས། ཁྱི་འདིས་བདག་འོངས་པ་ལ།
ཚེར་མ་འདྲ་བ་ཞིག་བྱས་ཏེ། ད་ལན་འཇབས་ནས་བསད་ལ་རྒྱང་དུ་སྦས་།མཐར་འདིའི་གནོད་པ་
མེད་པར་བྱའོ་སྙམ་ནས། དལ་གྱིས་ཕྱིན་ནས་གྲི་དྲངས་ན་གཉིས་གསུམ་གྱི་བར་དུ་སྟོད་སྨད་དུ
བསྣུན་ནས། མི་འདྲའི་སྐད་བྱུང་ནས། ནམ་མཁའི་ཕྱོགས་སུ་དྲུད་དེ་བལྟས་པས་མིའི་ངོར་གྱུར་ནས་
མྱུར་བར་ཁྱེར་ཏེ་ཕྱོགས་གཞན་ཞིག་ཏུ་སྐུང་བར་གྱུར་ཏེ། བློ་གྲོས་ངན་པའི་རིག་པ་ནི། རེ་ཞིག་
བསྒྲུབ་ཀྱང་ཐ་མར་བརླག །གཟགས་པགས་བཀབ་པའི་བོང་བུ་། །ནམ་ཞིག་གཞན་གྱིས་བསད་
པ་འདྲ། །དེ་ནས་གཡོན་ཅན་བསད་པར་ཤེས་ནས། །གཞོན་ནུ་གཡོ་སྒྱུ་ཅན་གྱིས་ད་ནི་དྲང་སྲོང་གི་རྐུ་
ཐབས་བྱ་བའི་ཕྱིར། ཕྱོགས་གཞན་དུ་འགྲོའོ་ཞེས་བགྲོས་ནས། ཡུལ་གཞན་དུ་དེས་སྒྱུ་མ་བྱས་ཏེ་
དངོས་པོ་མང་པོ་བསླུས་པ་ལས དུས་ཤིག་གི་ཚེ་ཁྱིམ་བདག་མོ་ཞིག་གིས་སྒྱུ་མས་བསླུས་པ་འདུག་
གོ་ཞེས་བྱ་བའི་གྲགས་པ་ཐོས་ཤིང་། དེ་བརྟག་པའི་ཐབས་ལ་མཁས་པ་ཡོད་པ་ལས སྤྲུལ་བ་བྱས་
པས་ལོས་ཐབས་གཞན་བྱས་ཏེ། བ་གླང་གི་སྒྲ་བསྒྲགས་པས རུ་ཅན་བ་གླང་དུ་གྱུར་ཏེ་འགྲོལ་བའི་
ཐབས་བྱ་བའི་ཕྱིར་ནོར་ཐམས་ཅད་ཡང་མ་གྲོལ་བར། གཞོན་ནུ་ལྷག་མ་རྣམས་གནོད་པ་བྱུང་གི་
དོགས་ཀྱི་འཇིགས་པ་དང་ལྡན་པས་རང་གི་ཡུལ་དུ་བྲོས་ཏེ་འོངས་པས་ཐར་པ་ཙམ་ལ་མངོན་པར་
དགའ་བར་གྱུར་ཏོ། །གཞན་ལ་གནོད་པ་བྱེད་པ་ཀུན། །ཕལ་ཆེར་རང་གི་ཐོག་ཏུ་འབྱུང༌། །མེ་ཡིས་
བུད་ཤིང་བསྲེགས་པས་ན། །ཕྲལ་ལ་རང་ཉིད་འཆི་བ་འདྲ། །དེ་ནས་གཞོན་ནུ་ལྷག་མ་རྣམས་བྲོས་ཏེ་
216

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
རྒྱལ་པོ་ཉི་མའི་གོ་ཆའི་ཡུལ་དུ་སོང་ནས། མུ་སྟེགས་ཀྱི་རྐུ་ཐབས་ཤེས་པ སྔགས་ཀྱིས་སྒོ་ལྕགས་
རྣམས་དབང་མེད་གྲོལ་བར་གྱུར་པའི་སྔགས་བསླབས་ཏེ་རྐུ་བར་བྱའོ་ཞེས་སྨྲས་པས མུ་སྟེགས་
འགའ་ཞིག་ལ་དེའི་རིག་པ་སླངས་ཏེ་རྐུས་པས་དངོས་པོ་ཚད་མེད་པར་ཐོབ་པར་གྱུར་པ་ལས། དུས་
ཤིག་གི་མཚན་མོ་འདིས་དུས་སུ་རྒྱལ་པོའི་ཕོ་བྲང་གི་རིན་པོ་ཆེའི་བང་མཛོད་ཀྱི་སྒོ་ལྕགས་ཕྱེ་སྟེ་ཕྱིན་
པས དེའི་བཙུན་མོ་མཛེས་མ་ཞེས་བྱ་བ། རྒྱལ་པོའི་དྲུང་སྐོར་གཞོན་ནུ་ཞིག་དང་འགྲོགས་པའི་སྟ་
གོན་ཡོད་པ་ལས།མཐོང་མཛེས་དག་མྱུར་ཏུ་ཤོག་ཅིག་དང༌།ཞེས་ཟེར་།།
དེ་ནས་མེ་ཏོག་གཞུ་ཅན་ནི་ཤིན་ཏུ་འདར་ནས་ཕྱིར་བྲོས་པ་དང༌། འདི་ནི་རྩེ་འཇོའི་ཕྱིར་
བྲོས་པ་ཡིན་ནོ་སྙམ་ནས་བཙུན་མོས་མྱུར་བར་དེད་པས།སྒོའི་ཐེམ་པ་ནས་ཟིན་ཏེ།ཡར་སྒོ་ནང་དུ་
འཐེན་པས་བྱུང་སྟེ། བདག་ནི་གཞན་ཞིག་ལགས་སོ་ཞེས་འདར་འདར་བའི་སྒྲ་བྱུང་བ་དང༌། རྐུན་མ་
ཞིག་ཡིན་སྙམ་དུ་རིག་ནས། བཙུན་མོས་ཀུ་བཏབ་པ་དང་།ཕོ་བྲང་བའི་མི་མང་བོ་འདུས་ཏེ། མེ་
ཏོག་གཞུ་ཅན་གཟུང་ནས་དེ་ཉིད་ཀྱི་ནུབ་མོ་འཁྲིག་པ་དང༌། བརྡུངས་པ་ལ་སོགས་པའི་ཆད་པ་སྣ་
ཚོགས་པ་བྱས་ཏེ། བཙོན་རར་བཅུག་ནས་ཉི་མ་ཕྱི་མ་ལ་སྐྱེ་བོ་མང་བོའི་དཀྱིལ་དང་འདྲ་བའི་ཁྲིམས་
རའི་དབུས་སུ་ཁྱེར་ནས་ཉིན་རེ་བཞིན་ཆད་པ་མཐའ་ཡས་པ་བསྒྲུབས་ཏེ། མཐར་གསོད་པའི་དྲིལ་
ཆེན་སོགས་བསྒྲགས་སོ།།
དེ་ནས་མེ་ཏོག་ཟུར་ཕུད་ནི། །རབ་འཇིགས་བྲམ་ཟེ་མདུན་ན་འདོན། །གསེར་བཟང་དག་
གིས་མཐུ་བྱས་ཏེ། །ལྟས་ངན་གཏོང་བའི་སྦྱོར་བ་ཞུས། །གྲོགས་པོ་མཚེར་མས་རབ་གདུངས་པའི། །
ལྕགས་བསྲེགས་འབར་བའི་རི་མོ་དག །ལུས་ལ་འབྲི་བ་མཐོང་ནས་ནི། །སྙིང་ལ་འབིགས་པ་བཞིན་
དུ་གྱུར། །མཆི་མའི་ཕྲེང་དག་གཡོ་བ་དང་། །རྐུ་བའི་བློ་ཐག་བཅད་པ་གཉིས། །འགྲན་པ་བཞིན་དུ་
བྱུང་གྱུར་ཏེ། །སྙིང་གར་ཚོགས་ནས་འདར་བ་འདྲ། །སྐབས་དེར་རྨི་ལམ་ངན་པ་ཡིས། །རྒྱལ་པོའི་
འཁོར་ཀུན་འཇིགས་གྱུར་ཏེ། །མེ་ཏོག་གཞུ་ཅན་དེ་ཉིད་ཀྱང་། །མྱ་ངན་ལས་གྲོལ་བར་འགྱུར། །
རྐུ་བའི་རྩ་བ་ཇི་བསྒྲུབས་ནའང་། །འབྱོར་པའི་འབྲས་བུ་ཐོབ་པར་མ་གྱུར་ནས། །གཞོན་ནུ་དེ་དག་
འགལ་དུམ་ཡལ་ཁ་བཞིན། །གྲོང་མཐའ་རྣམས་སུ་མངོན་པར་འཁྱམས་པར་གྱུར། །སླར་ཡང་དེ་
217

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དག་སྦུར་མ་བཞིན། །མངོན་པར་འདུས་ནས་གྲོས་ཐག་སྦྱར།།རྒྱ་མཚོར་ནོར་བུ་ལེན་པ་ལ།།སེམས་
ཤིང་ལུས་ཀྱང་ཕྱོགས་པར་གྱུར །ཇི་ཙམ་བརྒྱངས་པར་གྱུར་ན་ཡང༌། །མ་ལས་ཉེ་བ་གཞན་མེད་
ཕྱིར། །ཚིག་དེ་རྣ་བར་རབ་ལྷུང་བས། །ཡུམ་ནི་སྐུ་སྟོད་བར་དུ་གང༌། །དེ་ལས་ཀྱང་ནི་མི་ཤོང་ལྟར། །
མཆི་མའི་ཐིག་པ་འཁོར་བ་འདྲ། །ཁོང་དུ་དུག་ལྡན་གཟུགས་མཛེས་ཀྱིས། །གདོང་ཐལ་ཅན་དེ་ག་ན་
ཞེས། །ཡོན་ན་དགའ་བ་མེད་ན་ཡང༌། །མེད་ན་དེ་ལ་སྐྱོ་བ་ཅི། །རིགས་དང་མཚུངས་པ་གཞན་
མེད་ན། །ཡོན་ཏན་དག་ལ་ཅི་མི་ལྟ། །ད་ནི་མེ་ཏོག་ཟླ་མཛེས་དེ། །སྲས་དང་ལྷན་ཅིག་གཞག་པར་
མཛོད། །གྲོལ་བ་དང་ནི་ཡིད་འཕྲོག་པའི། །བུ་མོ་དེ་འདྲ་གང་དུ་རྙེད། །དེ་ལ་སྲོག་བཞིན་འཛིན་
པས་ན། །དེ་མེད་བུ་ནི་སྲོག་དང་འབྲལ། །ཙན་དན་ས་མཆོག་མ་ཡིན་ཞེས། །ཙན་དན་སོལ་བར་
བྱེད་དམ་ཅི། །དངོས་པོ་གང་དང་གང་མཚམས་པ། །གཙུག་གི་ནོར་བུ་མི་རུང་ན། །དཔུང་རྒྱན་རུང་
ཡང་འདོར་རམ་ཅི །ཞེས་པ་ཡུམ་གྱི་ཚིག་ཐོས་ནས། བུད་མེད་རྣམས་ཀྱི་རང་བཞིན་ནི། །མཐོ་ཡང་
དམའ་བ་ལྟར་མཐོང་ནས། །མི་དགའ་སྙམ་པར་དགོས་པས་སྨྲས། །འོ་ན་མེ་ཏོག་ཟུར་ཕུད་ནི། །མགོ་
ལ་བཅིང་དུ་ག་ལ་རུང༌། །ཇི་ལྟར་འོས་པའི་ཕྲེང་བ་དག །བྱས་ནས་མགུལ་དུ་འདོགས་སམ་ཅི། །
རྒྱལ་རིགས་སྤྱི་བོར་དབང་བསྐུར་ན། །བུ་འདི་མ་ཡིན་སུ་ཞིག་ཡོད། །དམའ་བའི་གནས་སུ་འཕང
གྱུར་ན། །མཐོ་བའི་ཐོད་དུ་ཇི་ལྟར་གྱུར། །ཀུན་ཁྱབ་ཉི་མ་ལྟ་བུའི་རྒྱལ་རིགས་རྣམས །ཕྱོགས་ལྷུང་
དུང་ལྟར་གྱུ
སྐར་མདའི་རྣམ་པར་སུ་ཞིག་འཛིན། །ཞྭ་དག་མགོ་ནས་ཐུར་དུ་ལྷུང་གྱུར་ན། །རྐང་བའི་འོག་ཏུ་བརྫི་
བ་མ་མཐོང་ངམ། །ཅི་དབོན་རྩི་བ་མེད་པ་འདི་དག་ཀུན། །དམའ་བའི་གནས་སུ་ཕྱོགས་སུ་ལྷུང་བ་
ཡིན། །ཉི་མའི་གཟུགས་བརྙན་ཕྱོགས་སུ་ལྷུང་གྱུར་ན། །འོད་ཟེར་བྲལ་ཞིང་བྱིས་པའི་བར་གྱིས་
མཆོག །དབང་མེད་འབངས་ཀྱི་བུ་མོ་མཛེས་ན་ཡང༌། །དབང་ཆེན་ས་ཡི་བདག་མོ་ཇི་ལྟར་འོས། །
ལག་པའི་གདུ་བུ་ཇི་ལྟར་མཛེས་ན་ཡང༌། །སྤྱི་བོ་གཙུག་རྒྱན་ནོར་བུ་ག་ལ་འོས། །རང་གི་གནས་སུ་
ཉེ་བར་མི་ལེན་ཡང་། །དེ་ཡི་གནས་སུ་གཏན་དུ་འགྲོགས་པས་ཆོག །པདྨ་མའི་གནས་སུ་མི་ལེན་
ཡང་། །ལྡུམ་རར་ཉི་ཟེར་པདྨ་རྒྱུན་དུ་འགྲོགས། །བུ་མོ་བག་མར་མི་ལེན་ཡང༌། །གཞོན་ནུའི་འདོད་
པ་ཀུན་འགྲུབ་ཤོག །མཐོ་དང་དམའ་བར་གནས་ན་ཡང༌། །ཆ་ཤས་རྟག་ཏུ་འགྲོགས་སུ་རུང༌། །ཉི་མ་
218

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
དང་ནི་ཟླ་བ་ཡང་། །རང་དང་མཉམ་པའི་གྲོགས་མེད་ཀྱང༌། །པདྨ་ཀུན་ཏ་ལ་སོགས་ཀྱིས། །ན་ཆུང་
རྣམས་ལ་རྒྱུན་དུ་མཆོད། །ཉི་མ་ལས་ཀྱང་འཆར་བ་ཡིས། །རྒྱལ་པོའི་གསུང་གི་རབ་འཕྲོས་པས། །
བཙུན་མོའི་སེམས་ཀྱི་དགའ་བ་ནི །པདྨ་བས་ཀྱང་རྒྱས་པར་གྱུར། །དེ་འདྲའི་ཚིག་རྣམས་ཐོས་
ནས་ནི། །བློན་རྣམས་ཕྲག་དོག་སྐྱེས་གྱུར་ཏེ། །མཉམ་པ་གོང་དུ་འགྲོ་བ་ནི། །ཀུན་གྱིས་བཟོད་པར་
ནུས་མ་ཡིན། །ད་དུང་གཞོན་ནུའི་གྲོགས་འོས་པ། །ཕྱོགས་གཞན་དག་ཏུ་ངེས་པར་འབྱུང༌། །ཟུར་
ཕུད་ཟླ་བའི་ཕྱོགས་ལྷུང་ན།།ཉི་ཟེར་ཟུག་རྔུ་ཅིས་མི་ལྡང་། །ཞེས་པའི་ཞུ་བ་ཁབ་ལྟར་། །ཤིན་ཏུ་རྣོ་
བས་མི་བདག་གི །སྙན་ནི་མངོན་པར་ཕུག་པའི་སྒྲ། །གཞོན་ནུ་ཡིས་ཀྱང་བརྒྱུད་ནས་ཐོས། །རི་
འདྲའི་བློན་པོས་ས་སྐྱོང་གི །བློ་ཡི་ལམ་ནི་བཀག་པའི་ཚེ། །གཞོན་ནུའི་བྱ་བའི་འགྲོ་འོང་ལ། །རེ་
ཞིག་གོ་སྐབས་མེད་པར་གྱུར། །སྐབས་དེར་གཞོན་ནུ་ཐམས་ཅད་དགའ། །ཡིད་ནི་མི་དགའ་ཉིད་
གྱུར་ཏེ། །ཀྱེ་མ་གནས་མིན་བློན་ནི། །གདུག་པ་འདི་དག་ཅི་ཞིག་སེམས། །མངོན་པར་རྩུབ་མོ་
འདི་དག་ནི། །ཞི་བ་ཉིད་ཀྱིས་ཐུལ་མི་འགྱུར། །གང་ལ་བརྟེན་ནས་བདག་ཅག་གིས། །རྡུལ་ཕྲ་
བཞིན་དུ་འདི་དག་གཞོམ། །མེ་ཏོག་གཞུ་ཅན་དག་ལ་ཡང༌། །དེ་ཡི་ཐབས་ནི་ཡང་དག་བྲིས། །སྤྲིན་
དང་མུན་པའི་གོ་ཆ་ནི། །གཏུམ་ཞིང་དྲག་ལ་མཐུ་རྩལ་ཆེ། །བརྒྱད་ཁྲི་བཞི་སྟོང་དམག་དཔུང་ཅན། །
འདི་དག་བདག་གི་གྲོགས་སུ་བྱ། །རྫས་ནི་ཅུང་ཟད་ཡོད་མིན་ན། །དཔུང་སྟོབས་སྦྱོར་བ་ག་ལ་ནུས། །
དེ་བས་མྱུར་བར་རྒྱ་མཚོ་ནས། །རིན་ཆེན་སྣ་ཚོགས་བླངས་པར་བྱ། །དེ་སྐད་ཐོས་ནས་ཟུར་ཕུད་ལ། །
ཡབ་ཡུམ་བཀའ་ནི་རབ་ཏུ་བསྲིངས། །ཉི་མ་ཤར་ཚེ་སྐར་མ་བཞིན། །བློ་མང་མྱུར་དུ་རླག་པའི་རྒྱུ། །
ཆུ་གཏེར་གཤིན་རྗེའི་སྒོ་འདྲ་སྟེ། །སྲིན་མོ་གླིང་གི་འཕྲུལ་འཁོར་དང༌། །ཆུ་སྲིན་སོ་ཡིས་བཀབ་པ་
དང་།།རླུང་དམར་ཆེན་པོའི་ཁ་འབྱེད་ཡོད།།གལ་ཏེ་མི་བཟློག་ཁྱེར་འགྲོ་ན།།མ་ཆགས་པདྨ་ཅི་ནས་
ཁྲིད། །ལྗོན་ཤིང་ཆེ་ལ་རབ་བརྟེན་ན། །འཁྲི་ཤིང་གིས་ཀྱང་རྩེ་མོར་ཕྱིན། །ཞེས་པས་མ་ཆགས་པདྨ་
དང་། །དེད་དཔོན་ལ་སོགས་རབ་བསྐུལ་ནས། །རིན་ཆེན་གླིང་དུ་འགྲོ་བར་བྱས། །དེ་ནས་ཚོངས་
པའི་སྐྱེ་བོ་རྣམས། །ལམ་དུ་ཡང་དག་ཞུགས་པའི་ལས། །དེ་མཐར་ཤར་གྱི་ཕྱོགས་སྒོར་ནི། །གཤིན་
རྗེའི་ཁ་ལྟར་གདངས་པ་མཐོང༌། །དེ་འོག་ཆར་དྲག་སེར་བ་ཡིས། །ཡུན་རིང་བར་དུ་གདུངས་གྱུར་ཏེ། །
219

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཚོང་བ་དེ་དག་ལོ་ཏོག་བཞིན། །ལྡང་བར་དཀའ་བ་ཉིད་དུ་གྱུར། །ཁ་ནི་འདར་ཞིང་རྩོད་པའི་ཚེ། །
སོ་དག་འཐབ་པར་གྱུར་པ་ལ། །ལྕེ་ནི་བར་ཡང་མི་བྱེད་པ། །འབུ་བཞིན་འཁྱམས་པ་ཉིད་དུ་གྱུར། །
རྐང་བས་འགྲོ་བར་གྱུར་པ་ལ། །བྱིན་པ་དག་ནི་མི་འགྲོ་ཞེས། །ཡང་ཡང་བརླ་ཡི་འོག་དག་ཏུ། །
སྐྱབས་དག་འཚོལ་བར་གྱུར་པ་བཞིན། །མགོ་ཡི་ཆུ་རྣམས་རྟིང་བ་ལ། །ལྟད་ལྟ་བར་འགྲོ་བ་ན། །
བྱིན་པའི་ཁྲག་རྣམས་སྐྱེ་བམ་ལ། །ཡང་ཡང་འགྲོ་བ་ཡིན་ནམ་སྙམ། །ཕྱི་ཐག་རིང་བའི་ཚེར་མ་ཡིས། །
ཡང་ཡང་འཐོན་པར་བྱེད་པ་དང༌། །སྙིང་ཐག་ཉེ་བའི་སྣ་རྡོ་རྣམས། །ཡང་ཡང་འཕྲད་དེ་བསུ་བ་
བཞིན། །རི་བོ་རྩེ་མོ་མཐོ་བ་ཡིས། །ནམ་མཁའ་ཕུག་གར་གྱུར་པའི་ཚེ། །སྡུག་བསྔལ་དག་གི་ང་རོ་
ཅན། །འབྲུག་གི་སྒྲ་ནི་ཡང་ཡང་གྲག །དེ་ཡིས་ཕུག་པའི་ངན་ལན་དུ། །ནམ་མཁའ་རབ་ཏུ་ཁྲོས་
གྱུར་ཏེ། །ཐོག་གི་མདའ་ཆེན་བརྒྱ་ཕྲག་གིས། །རི་མགོ་ཐམས་ཅད་རིགས་པར་བྱེད། །དེ་ནས་སྤྲིན་
པར་ཉི་མའི་ཚེ། །རི་རྩེ་གནམ་གྱི་ཀ་བ་བྱས། །སྤྲིན་དཀར་བླ་བྲེ་མཛེས་པར་བྲེས། །འཇའ་ཚོན་དར་
གྱི་ལྡ་ལྡི་ཡང༌། །སྐབས་དེར་རི་བོ་ནག་པོ་རྣམས །རལ་བ་བསྐྱོད་ཅིང་ཤུག་གླུ་ལེན། །དེ་ལ་འཇིགས་
པ་སྐྱེས་གྱུར་ཏེ། །སྤྲིན་གྱི་ཚོགས་རྣམས་མྱུར་བར་བྲོས། །ཚ་ཟེར་གནོད་པའི་འཇིགས་པ་ཡི། །སྐད་
ཅིག་དེ་ལ་འབབ་ཆུ་རྣམས །མཆོང་ཞིང་དངངས་ནས་འགྲོ་བ་ན། །རི་སྣ་རྣམས་ཀྱིས་འཛིན་པ་
བཞིན། །དེ་ནས་ཉི་མའི་འོད་ཟེར་གྱིས། །མགྲོན་པོའི་ཚོགས་རྣམས་གདུངས་པའི་ཚེ །ཡི་ཕྱོགས་
མཐུན་གྱུར་པ་ཡི། །སྨིག་རིང་དུ་འབྲོས་པ་འདྲ། །བཏུང་བ་སེམས་ལ་ཡི་དམ་དང༌། །ཁ་ནི་ཆུ་ནང་
བཟླས་བརྗོད་བྱེད། །སྐད་ཅིག་དེ་ལ་ཡི་དྭགས་ཀྱི། །ཚོགས་དག་གྲུབ་པར་གྱུར་པ་བཞིན། །དེ་ནས་
བཻ་ཌཱུརྻ་འདྲའི་རི། །མཁའ་དང་འདྲེས་པ་མདུན་དུ་མཐོང༌། །གྱེན་འགྲོ་མཐོ་རིས་ལྟ་བ་བཞིན། །
འབབ་ཚེ་དམྱལ་བར་འཇུག་པ་འདྲ། །གང་གི་འོད་ཀྱི་ནམ་མཁའ་ཡང༌། །གོས་དམར་གོན་པ་ལྟར་
བྱེད་པ། །མེ་ཤེལ་འབར་འདྲའི་ས་འཛིན་ནི། །རྩེ་ལ་ཉི་ཟླ་ཐོགས་པ་འདྲ། །དེ་ནས་ཤིན་ཏུ་དཀའ་
བའི་རི། །ཆུ་ཤེལ་ཐམས་ཅད་སྤུངས་པ་བཞིན། །མཚན་ཕྱེད་དུས་ན་རྒྱུ་སྐར་རྣམས །དེ་ལ་ཁྲོས་པ་
ལྟ་བུར་མཐོང༌། །གང་གི་རྩེ་མོར་སོན་པ་ན། །ཐམས་ཅད་མགྲིན་པའི་འོག་ན་གནས། །དེ་ནས་ཉི་
མའི་འོད་ཟེར་གྱིས། །གནམ་སྔོན་ཞུས་འདྲའི་ཆུ་གཏེར་མཐོང༌། །ཡན་ལག་བསྐྱོད་པ་མེད་པར་ཡང་། །
220

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ
དཔག་ཚད་བརྒྱར་ཡང་སྐད་ཅིག་འགྲོ། །སྔོན་མེད་གཟིངས་ཀྱི་རྟ་ཞོན་ནས། །རིམ་གྱིས་ཆུ་གཏེར་
གནས་རྣམས་བརྒལ་ཟེར་བའང་འདུག་ལ། །རིན་ཆེན་འོད་ཀྱིས་བསྒྱུར་པ་ཡིས། །དབང་བོའི་གཞུ་ཡི་རྣམ་
པ་ཅན། །རྒྱ་མཚོ་ཆེན་པོའི་རང་བཞིན་ནི། །ཡིད་ཀྱི་ཤིང་རྟ་འདྲེན་པ་མཐོང༌། །གན་རྐྱལ་ཉལ་ཞིང་
སྨད་ཀྱིས་འདེགས་པ་དང༌། །རྦ་རླབས་ལག་པས་བསྐྱོད་ཅིང་འཛིན་པ་དང༌། །ལྦུ་བ་འཇིགས་པས་
འཛུམ་དཀར་སྟོན་པ་དང༌། །ཆུ་གཏེར་སྔོ་བསངས་རི་དྭགས་མིག་ཅན་འདྲེ། །ཡང་ན་རྦ་རླབས་ཕྲེང་
བ་རྣམས།།མྱུར་དུ་གྱུར་པར་བྱེད་པ་བཞིན།།འཁོར་བའི་ཆུ་བོར་ནུབ་པ་དག།ཤུགས་ཀྱིས་མཆོངས་
ཏེ་ལྟ་བ་བཞིན། །གཉིས་སུ་འཇིག་རྟེན་ལས་རྣམས་ནི། །བྱ་བ་ཟིན་མེད་ཡིན་ཞེས། །གཅིག་རྗེས་
གཅིག་གིས་མི་ཆོད་པའི །ཆུ་ཡི་རི་མོ་འདྲི་བ་བཞིན། །དེ་ལྟར་གཏམ་གྱིས་ཕྲེང་བ་ཡིས །ཕན་ཚུན་
ཉིན་མཚན་བགྲང་བྱེད་ནི། །ཡིད་དུ་འགྲོ་བའི་རླུང་གིས་མཐུས། །རིན་ཆེན་གླིང་དུ་ཉེ་བར་ཕྱིན །དེ་
ནས་མཚན་ཉེ་བའི་ཚེ། །དེད་དཔོན་ཆེན་པོས་འདི་སྐད་སྨྲས། །ནོར་བུའི་གྲོང་ཁྱེར་མཛེས་པ་ལ། །
གཟིགས་པའི་ཕྱིར་དུ་ཁྱེར་རྣམས་སོགས། །ཁྱི་ནི་བསྲུང་ཕྱིར་མུན་ཁྲོད་ནས། །རྡོ་བ་འགའ་དག་སླང་
བར་གྱིས། །བུ་མོ་རྣམས་དང་བག་མེད་དུ། །སྤྱོད་པ་སྤོངས་ལ་མྱུར་དུ་།ཅེས་བརྗོད་ཉི་མ་ཤར་
བའི་ཚེ། །རྡོ་ཡི་ཚོགས་རྣམས་ནོར་བུར་གྱུར། །རིན་ཆེན་ཧ་ཅང་བཟུང་གྱུར་ན། །སྲོག་རྣམས་ཆུ་ལ་
གཏོང་བ་ཡིན །ཞེས་སོགས་ཚིག་གི་བདུད་རྩི་ཡིས། །འདོད་པའི་མེ་རྣམས་རབ་བསད་ནས། །
གཟིངས་དང་འཚམས་པའི་ཁུར་བཟུང་ནས།།རང་གི་ཡུལ་ལ་ཕྱོགས་པར་གྱུར།།རིན་ཆེན་ཐོབ་པའི་
དགའ་མ་ཡིས། །ཉི་མ་མ་ཤར་སྡུག་བསྔལ་གྱི། །མུན་པའི་རྗེས་སུ་སྙེག་པ་བཞིན། །ཆོམ་རྐུན་རྣམས་
ཀྱིས་རྗེས་སུ་འབྲངས། །མཚོན་ཆའི་ཚོགས་ཀྱི་ཆ་ཟེར་རྣམས། །བཏང་ནས་མཚན་མོ་ཉལ་བའི་ཚེ། །
ཚོང་བའི་ཚོགས་ཀྱི་དངོས་པོ་རྣམས། །ཆོམ་རྐུན་རྣམས་ཀྱི་མུན་པ་བཅོམ། །གདོང་བ་གོས་ཀྱི་རབ་
གཡོགས་ཤིང༌། །ལྷག་མའི་གཟུགས་རྣམས་སྒྲོན་མེར་བྱས། །སྔར་གྱི་གོས་ཀྱི་གོན་ཚུལ་ལས །ཐ་
དད་གཞན་ལ་སློབ་པ་བཞིན། །ཁ་དང་ལག་པའི་མཐུན་འཇུག་གི །འགྲོ་འོང་བྱེད་པ་བཅད་ནས་ནི། །
གྲུ་མོ་གཉིས་དང་མཐེ་བོང་དག །གྲོས་ནི་བྱེད་དུ་འཇུག་པ་བཞིན། །གྲོགས་པོ་ཆེན་པོ་རབ་བཅིངས་
ནས། །སྒྲོན་མེར་གྱུར་པ་མང་བ་ནི། །ཤྭ་རྒྱལ་ཆེན་པོས་ཁྱེར་འགྲོ་བའི། །མགལ་དུམ་སྐྱ་བོས་གང་བ་
221

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཞིན། །སྟོབས་ཆེན་འདྲེ་འདོག་བྱས་པ་ཡིས། །གྲོགས་ཀྱི་མདུན་དུ་སླེབ་པ་དང༌། །རིགས་མཐུན་
ལག་པའི་དྲིན་བསབ་ཕྱིར། །སོ་ཡི་མདུན་པ་བཀྲོལ་བར་གྱུར། །དེ་ནས་ཉོན་མོངས་ཕལ་ཆེར་ནི། །
མཆི་མས་གང་ནས་འདི་སྐད་སྨྲས། །ཀྱེ་མ་ནོར་གྱི་ཆེད་དུ་ནི། །ནོར་སྲོག་གཉིས་ཀ་མེད་པར་བྱེད། །
ད་ནི་མགོ་དང་ལག་པ་རྣམས། །རང་གི་ཡུལ་དུ་ཕྱིན་ན་ལེགས། །བས་མཐའི་ཝ་དང་བྱ་རྒོད་རྣམས། །
བདག་ནི་གཉེན་དུ་མི་ལོང་། །དེ་ཚེ་གཏིང་ནས་སྐྱེངས་གྱུར་ཀྱང༌། །ཕྱི་རོལ་རྣམ་པར་འཕྱིངས་པ་
ཅན། །གཞོན་ནུ་མེ་ཏོག་ཟུར་ཕུད་ཀྱིས། །འཚམས་པ་རྣམས་ལ་འདི་སྐད་སྨྲས། ཆེན་པོ་རེ་ཞིག་རྒུད་
གྱུར་ཀྱང༌། །དེ་ཡི་དབང་དུ་ག་ལ་འགྲོ། །ཟླ་བ་རེ་ཞིག་གཟས་ཟིན་ཀྱང༌། །དེ་མ་ཐག་ཏུ་གྲོལ་བར་
འགྱུར། །ངེད་རྣམས་ལང་ཚོ་ཤར་མ་ཐག །ད་དུང་རྒས་ལ་ཡུན་རིང་ཐོག །བྱ་བ་འདི་ནི་མ་གྲུབ་ན། །
ཡུལ་དུ་སུ་ལ་གདོང་བ་འདོགས། །ཞེས་བརྗོད་ཤིན་ཏུ་འགྲོགས་པ་ཡིས །ཡུལ་དུ་ཕྱིན་ནས་འཚོ་
ཆས་བླངས། །སླར་ཡང་འཁོར་བའི་མཚན་ཉིད་བཞིན། །རྒྱ་མཚོ་ཆེན་པོར་མངོན་པར་ཞུགས། །
སྐབས་དེར་དུས་མིན་རླུང་ཆེན་གྱིས། །རྒྱ་མཚོ་ཡོངས་སུ་དཀྲུགས་གྱུར་ཏེ། །རེས་འགའ་རྦ་རླབས་
འོག་ཏུ་འཇུག །ངན་འགྲོའི་གཏིང་ལ་ལྟ་བ་འདྲ། །ཀུན་རྟོག་ལྟ་བུར་གཡོ་བྱེད་པ། །མཐོང་ནས་ཡིད་
ནིགཡོ་མེད་གྱུར།།ཀྱེ་མ་བདག་ཅག་གསད་ཀྱི་མེ།།གཤིན་རྗེའི་དྲུང་དུ་བྲི་དང་མཉམ། །ལན་གཉིས་
བར་དུ་རིན་གྱིས་ནི། །བདག་གི་སྲོག་ཟད་འདི་ཉོས་སོ །ཞེས་སོགས་ངེས་འདེབས་བྱེད་ཅིང༌། །
ཕན་ཚུན་གཅིག་ལ་གཅིག་འདུས་ཀྱང༌། །གྲུ་ནི་རླུང་ཤུགས་དྲག་པོ་ཡིས །སེམས་བཞིན་བཟུང་
དཀའ་ཉིད་དུ་གྱུར། །དང་བོ་ཡུར་རྡོ་འཁོད་བྱེད་ཅིང༌། །དེ་ནས་སྐད་ཅིག་འགྲོ་བ་ལྟར། །གཟིངས་ནི་
རྟག་ཏུ་འཁོར་བ་ནས། །མདའ་བཞིན་སྲིན་མོའི་གླིང་དུ་འཕངས། །འཇུག་ངོགས་བདེ་བའི་མཐར་
སོན་ཚེ། །ཙན་དན་ལྗོན་པའི་ནགས་ཚལ་ནི། །རླུང་བཞོན་གྱིས་སྐྱོད་འཁྲི་ཤིར་ལྡན། །དགའ་ཚལ་
འདྲ་བ་མཐོང་བར་གྱུར། །དེར་ནི་ཆེན་རབ་བསྡུས་ནས། །ཕྱོགས་སུ་ལྟ་ཞིང་སོང་བའི་ཚེ། །ནམ་
མཁའ་རྒྱུ་སྐར་བཅས་པ་དག །ས་ལ་བབས་འདྲའི་གྲོང་ཁྱེར་སྣང་། །རིན་ཆེན་ཁང་བར་རབ་མཛེས་
ཤིང་། །གསེར་གྱི་སྒོ་གླེགས་འདྲ་བ་ཅན། །ལམ་སྲང་མེ་ཏོག་བཀྲམ་པ་དང༌། །བུ་མོ་མཛེས་མས་གང་
བ་མཐོང༌། །དེ་ཚེ་དེད་དཔོན་གྱིས་སྨྲས་པ། །གཞོན་ནུ་ཁྱེད་རྣམས་བག་མེད་སྤོངས། །ལྷ་ཡི་གླིང་
222

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
ངམ་བདུད་ཀྱི་གླིང༌། །གང་ཡིན་དེ་ནི་ངས་མི་ཤེས། །ཞེས་བརྗོད་རྒྱུས་མེད་བཀྲག་པ་དང༌། །བཞིན་
རས་མཐོང་ལ་དགའ་བ་ཡིན། །ཡིད་ནི་མགྱོགས་ལ་དེ་བཞིན་དུ། །དལ་གྱིས་གྲོང་ཁྱེར་ཉེ་བར་ཕྱིན། །
དེར་ནི་ཟླ་བའི་བཞིན་ལྡན་མ། །བུད་མེད་དེ་ནས་རྒྱུགས་ཏེ་བྱུང༌། །སྲོག་གི་པདྨ་ཟུམ་བྱེད་པའི། །
འཛུམ་དཀར་སྟོན་ཅིང་འདི་སྐད་སྨྲས། །ཨེ་མ་བཞིན་རས་མེ་ཏོག་ལ། །མིག་གི་བུང་བ་གཡོ་བ་ཅན། །
ལང་ཚོའི་འཁྲི་ཤིང་གཞོན་ནུ་ཁྱེད། །སྐྱེད་མོས་ཚལ་འདིར་གང་ལས་འོངས། །སྨྲས་པས་ངེད་ནི་འཛམ་
གླིང་མི། །རིན་ཆེན་གླིང་དུ་འོངས་པ་ཡིན། །ལྷ་ཡི་མཛེས་མ་ཁྱེད་རྣམས་ནི། །གསར་དུ་འགྲོགས་པ་
མཚོན་པ་ལྟར། །སྙིང་ལ་ཕན་ཚུན་ཞུགས་པ་ཡིས། །མཐུན་འཇུག་འགྲོགས་པའི་ངོ་ཤེས་ཡིས །དེ་
ནས་གཞོན་ནུ་རེ་རེ་ནི། །ལྷ་མོ་རེ་རེ་འཁྲིད་གྱུར་ཏེ། །ཆུ་ཤེལ་ཁྲི་ལ་ར་བ་བཀོད་ཅིང་། །དར་གྱི་མལ་
སྟན་འཇམ་བོར་ཉལ། །ཉིན་མོ་རང་ཟླ་འོད་ལྡན་བྱེད་པའི། །འཛུམ་བྱས་བུ་མོ་དེ་རྣམས་ཀྱིས །
བདུད་རྩིའི་ཟས་ཀྱིས་མཆོད་པ་ན། །ལུས་ནི་ཤེལ་ལྟར་མདངས་གསལ་གྱུར། །དེ་ནས་མཚན་མོ་
འདབས་སུ་ནི། །རང་རང་བུ་མོས་ནན་གྱིས་ཞུགས། །ཁ་སྦྱར་འདོད་པ་བྱེད་འདོད་ཀྱང༌། །དེད་
དཔོན་གཏམ་ནི་སྙིང་ལ་དྲན། །དམ་བཅའི་འཇིགས་པས་ཉེན་ནས་ནི། །འཁྲིག་པ་ལ་འང་དགའ་བ་
མེད། །དེས་ན་སྐྱེ་དགུའི་སྟེར་ན་ནི། །མི་རྟག་རི་བོ་ལྟ་བུར་རྫི། །དེ་ནས་མཚན་ཕྱེད་ཙམ་གྱི་། །མ་
ཆགས་པདྨའི་རྨི་ལམ་དུ། །བྱ་ནི་གསེར་གྱི་མདོག་ཅན་ཞིག །མཆུ་ནི་འདར་ཞིང་འདི་སྐད་སྨྲས། །ཀྱེ་
མ་ཉོན་མོངས་ཁྱེད་རྣམས་ནི། །སྲིན་མོའི་གླིང་དུ་ངེས་པར་འཁྱམས། །གཞོན་ཡང་ཉེ་འབྲས་ཆུང་བ་
དང༌། །རྒན་པོ་རྣམས་ནི་མྱུར་བར་ཟད། །གཞོན་ནུ་གཟུགས་མཛེས་ལྡན་པ་ཡང༌། །ཉལ་བའི་ཚེ་ན་
ངེས་པར་འཇོམས། །དེ་སྐད་བརྗོད་པའི་འཇིགས་པ་ཡིས། །གཉིད་དག་འབྲལ་དུ་སངས་གྱུར་ཏེ། །
སྙིང་ནི་ནང་ནས་འདར་བྱེད་ཅིང༌།།ཡིད་ནི་ཕྱི་རོལ་གྱ་གྱུ་ལངས། །དེ་ཡི་ཉིན་པར་གཞོན་ནུ་རྣམས།
བསྡུས་ཏེ་རྨི་ལམ་མཐའ་འདི་བཤད། །སྦྲང་བུ་མེ་གསོབ་ཚིག་པ་ལྟར། །ཐམས་ཅད་འདར་ཞིང་
འཁྲུག་གར་གྱུར། །ནམ་མཁའི་ཁམས་སུ་མི་ཤོང་བའི། །གཏམ་ངན་འདི་ནི་བདག་གིས་ཐོས། །སྒྲོག་
ཏུ་བཅུག་པའི་རི་དྭགས་རྣམས། །ད་ནི་གང་ལས་ཐར་པར་འགྱུར། །ཀྱེ་མ་ཕྱི་མའི་སྨོན་ལམ་དག །
ཡོད་ན་ཅུང་ཟད་དྲན་པར་གྱིས། །ཞེས་སོགས་ཕན་ཚུན་བརྗོད་པས་ནི། །ཐམས་ཅད་མ་ལུས་མཆི་མ་
223

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཤོར། །དེ་ཚེ་སྐྱོན་ལྡན་འཁོར་བ་ལ། །མ་ཆགས་པདྨས་རབ་སྨྲས་པ། །ཀྱེ་མ་འདོད་དུ་ཅི་ཞིག་ཡོད། །
ལས་ནི་སུས་ཀྱང་བཟློག་མི་ནུས། །འོན་ཀྱང་ཐུབ་ཆེན་བཅོམ་ལྡན་འདས། །འགྲོ་བའི་ཉི་མ་དྲན་པར་
གྱིས །མོས་པའི་ལམ་ལ་རབ་གནས་ན། །སྡུག་བསྔལ་མུན་པ་ཀུན་སེལ་འགྱུར། །ཞེས་བརྗོད་ཚོང་
བ་ཐམས་ཅད་ཀྱིས། །འཇིགས་སྐྲག་མུན་པ་འཐིབས་གྱུར་པའི །སེམས་ཀྱི་ཁང་བར་མོས་པ་ཡི །
སྒྲོན་མེ་ཡུན་རིང་སྦར་བར་གྱུར། །གཟུགས་ནི་ཉི་ཟླ་གཅིག་གཉིས་ཙམ། །ཕལ་ཆེར་རྒྱུ་སྐར་ར་བ་
འདྲ། །དེ་ཕྱིར་གཟུགས་མཛེས་ཡོན་ཏན་གྱིས། །རེ་ཞིག་སྲིན་མོ་བྱམས་པར་གྱུར། །སོ་ནི་འཛུམ་
དཀར་གསལ་བྱེད་ཅིང༌། །ནུ་འབུར་རྒྱས་པ་སྟོན་བྱེད་པ། །འདོམ་དཀར་ཟུར་གྱིས་ངོམས་བྱེད་ཅིང་། །
མིག་ནི་བཙུམ་པ་བཞིན་དུ་བྱས། །དེ་ནས་བཅུ་གསུམ་མཚན་མོའི་ཚེ། །ས་གཞི་ཀུན་ལ་རོ་ཆར་
འབབས། །ཕྱོགས་ཀུན་འགེངས་པའི་ཀུ་ཅོའུ་ཚོགས། །སྲིན་མོ་འཇིགས་རུང་ཁྲག་རལ་གཡོ། །ལུས་
ཀུན་ཁྱབ་པའི་ཁ་མིག་ཅན། །སྒྱུ་མའི་དཀྱིལ་འཁོར་འཆར་དང་ལྡན། །མི་སྡུག་གཟུགས་ཅན་ཐམས་
ཅད་། །ཤ་ཟའི་ཚོགས་རྣམས་རྗེས་འབྲངས་པའི །རོ་ལངས་རེ་ཡི་དཀྱིལ་འཁོར་དུ། །མི་མགོ་ཟ་
བའི་ཁྲོ་གཉེར་ཅན། །ཁྲག་འཐུང་མ་རྣམས་གར་བྱེད་དོ། །ཉིང་ཁུང་ལྕགས་ཁང་ཡངས་ཆེན་ནི། །མི་
མགོའི་ར་བ་མཐོ་ལྡན་ནོ། །ཁྲག་གི་འདམ་རྫབ་འཇིགས་རུང་ན། །གཞོན་ནུ་ཐམས་ཅད་བཙངས་
ཁྲིད། །འཁྱམས་དེར་དོ་ནུབ་བཟའ་བྱ་ཡི། །བཙོན་ནི་བརྒྱ་ཕྲག་དུ་མ་རྣམས། །ཉམ་ངའི་ཐང་ལ་ལྷུང་
བ་ཡི། །བྱིའུ་བཞིན་དུ་སྡུག་སྐད་འབྱིན། །དེ་ནས་སྲིན་མོ་ཐམས་ཅད་ནི། །མི་རོའི་ཁྲི་དང་ཁེལ་ལ་
གནས །སྡང་མིག་ཉི་མ་ཕམ་བྱེད་པས། །ཕྱོགས་རྣམས་སྲེག་ཅིང་ང་རོ་སྒྲོག །མཆེ་གཙིགས་རྔམ་
པས་སྐད་ཅིག་ལ། །སྲི་གསུམ་ཟ་བ་ཡིན་ནམ་སྙམ།།ཁྲོས་ནས་རྐང་ལག་བསྡམས་པ་ཡིས། །ས་འོག་
ཀུན་ཡང་རིང་དུ་འདར། །དེ་ནས་བཟའ་བྱའི་མི་རྣམས་ནི། །མཆི་མ་ཅན་དག་མདུན་དུ་བསྒྲིགས། །
རེ་རེ་དག་ནས་ཟ་བ་ཡིས། །གྲངས་ཀྱི་མེ་ཏོག་ལག་པར་བྱིན། །མེ་ཏོག་ཟུར་ཕུད་ལ་སོགས་ནི། །སྒྱུ་
མའི་ཞགས་པས་མགྲིན་པ་རྣམས །ཕྱུགས་ཀྱི་སྐེ་གདང་ལྟར་བྱས་ཤིང༌། །འཁྱམས་འདར་ཐལ་མོ་
སྦྱར་ཏེ་བཞག །དེ་ནས་ཕ་རོལ་ཟ་འདོད་ནས། །སྲིན་མོས་རྐན་སྒྲ་བརྡེབས་པའི་ཚེ། །ཁབ་ལེན་གྱིས་
ནི་ལྕགས་གཡོ་ལྟར། །བཙོན་རྣམས་འཕར་ཞིང་འདར་བ་ནི། །ཀྱི་ཧུད་ལས་ངན་བདག་སྐྱོབས་ཞེས། །
224

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
ངུ་ཞིང་ཕྱག་བརྒྱ་འཚལ་ན་ཡང༌། །རེ་རེ་ཉིད་ལ་སྲིན་མོ་ཀུན། །རུབ་ཅིང་གསོན་པོར་ཟ་བ་མཐོང་། །དེ་
དག་མཐོང་ནས་འཇིགས་པ་ཡིས །དྲན་པ་སྟོར་བ་འཚོལ་བ་བཞིན། །གཞོན་ནུ་དེ་རྣམས་གདོང་
བ་ནི། །ས་ལ་ལྟ་བ་ཉིད་དུ་གྱུར། །གསོད་པ་བཞིན་དུ་བྱས་ན་ཡང༌། །ལྟ་བ་རྣམས་སྲོག་ཆད་འདྲ། །
མི་ཡི་སྐྱེ་བ་མ་འཕོས་པར །དམྱལ་བ་མངོན་སུམ་དེར་ནི་མཐོང༌། །དེ་ནས་མཚན་མོ་ཡོལ་བའི་
མཐར། །མུན་པ་བཞིན་དུ་སྲིན་མོ་རྣམས། །མ་རུངས་སྦྱོང་བ་བཏང་གྱུར་ཏེ། །ཉི་མའི་འོད་ཟེར་ལྟ་
བུར་མཛེས། །རི་དྭགས་རྒྱ་ལས་ཐར་པ་ལྟར། །གཞོན་ནུ་རྣམས་ཀྱི་བཅིངས་པ་བཏང༌། །རིན་ཆེན་ཁྲི་
ལ་རབ་བཞག་ནས། །ཉིན་པར་ལྷ་ཡི་འབྱོར་པས་མཆོད། །མཚན་མོ་རང་རང་བུ་མོ་དང་། །འཇིགས་
ཤིང་ལྷན་ཅིག་ཉལ་བར་བྱེད། །མ་ཆགས་པདྨའི་རྨི་ལམ་དུ། །སྔར་གྱི་བྱ་དེ་བྱུང་ནས་སྨྲས། །ཀྱེ་མ་
སྲིན་མོ་འདི་རྣམས་ནི། །དང་བོའི་ཞག་ལ་འཇིགས་པ་སྟོན།།གཉིས་པའི་ཞག་ལ་བདུད་རྩི་ལེན། །
གསུམ་པར་ཁྱེད་ཀྱི་འཆི་བདག་གོ།འོན་ཀྱང་ཐུབ་ཆེན་དྲང་སྲོང་ནི། །ལྷ་རྣམས་ཀྱིས་ཀྱང་མཆོད་
གནས་ཡིན། །ཁྱེད་རྣམས་དེ་ལ་སྐྱབས་སོང་བས། །བདག་ཅག་ཐམས་ཅད་སྤུན་དང་འདྲ། །དེ་ཡི་
ཞབས་ཀྱི་ཟླ་བ་། །ལྷ་རྣམས་ལག་པད་ཟུམ་བྱེད་ཡིན། །ང་ནི་མཁའ་ལྡིང་དབང་བོ་སྟེ། །ཡོངས་
འདུའི་རིན་ཆེན་ཚལ་ན་གནས། །ཁོ་བོས་སྤྲུལ་ཆེན་གྲངས་མེད་རྣམས། །ཟོས་པའི་སྡིག་པ་འདག་
བྱའི་ཕྱིར། །སྲིན་མོའི་གླིང་ནས་ལོ་རེ་བཞིན །མི་ནི་འབུམ་ཕྲག་སྐྱོ་བར་བྱེད། །སྔར་ནི་ས་གའི་
ངས་ཀི་ངེ
ཟླ་བ་ལ། །དུས་ཀྱི་ངེས་པ་ཡིན་ན་ཡང༌། །ད་ནི་ཁྱེད་རྣམས་བསྒྲལ་བའི་ཕྱིར། །བཅོ་ལྔའི་ཉིན་མོ་ངེས་
པར་འོང༌། །རི་བོ་མཁའ་ལ་བབས་པ་ལྟར། །ཁོ་བོ་རྒྱངས་ནས་འོངས་པའི་ཚེ། །སྲིན་མོ་འདི་དག་
ཐམས་ཅད་ནི། །དུས་མཐའི་རླུང་གིས་ཁྱེར་བ་འདྲ། །དེ་སྐད་བརྗོད་ནས་མྱ་ངན་དང༌། །འདབ་
ཆགས་མི་སྣང་གྱུར་པའི་ཚེ །གཉིད་དང་སྡུག་བསྔལ་ཤུགས་རིང་དག །ལྷན་ཅིག་མངོན་པར་སངས་
པར་གྱུར། །དེ་ཡི་ཉིན་པར་གཞོན་ནུ་རྣམས །བསྡུས་ཏེ་རྨི་ལམ་བཟང་བ་སྨྲས། །ཐམས་ཅད་པད་
མཚོའི་ངང་བ་ལྟར། །མགྲིན་པ་བཏེགས་ཏེ་དག་འབར་འགྱུར། །དེ་ནས་ནུབ་རིའི་གྲིབ་མ་རྣམས། །
སྲིན་མོའི་གླིང་ལ་ཡང་དག་འཐབ། །ཕྱོགས་ཀུན་མཐིང་ནག་འབར་བ་ཡིས། །འཇིགས་པ་བསྐྱེད་པ་
བཞིན་དུ་གྱུར། །དེ་ནས་གློ་བུར་སྲིན་མོ་རྣམས། །འཇིགས་སུ་རུང་བའི་གཟུགས་བཟུང་ནས། །མི་
225

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བསྲེགས་པའི་དུད་པ་ཡིས །སྤྲིན་ཚོགས་རྣམས་ནི་རླངས་པར་གྱུར། །མཁའ་ལྡིང་ཡང་ཡང་བལྟ་
འདོད་པས། །ནམ་མཁའ་གདོང་ཕྱོགས་གཞོན་ནུ་རྣམས། །སྐད་ཅིག་གིས་ནི་གསོད་པའི་སར། །
ཁྲིད་དེ་གདོང་བ་དམའ་བར་བྱས། །ཇི་ལྟར་འཇིགས་པའི་དུས་ཀྱི་རླུང༌། །ས་ཆེན་ལ་ནི་བསྣུན་པ་
ལྟར། །མཁའ་ལྡིང་འོང་བའི་སྔ་ལྟས་ཀྱིས། །རླུང་གིས་ཕྱོགས་བཅུར་ཁྱེར་བ་བཞིན།།དེ་ནས་ལྷུན་པོ་
འདབ་གཤོག་ལྡན་པ་ཉི་མ་འབུམ་གྱི་གཟི་བརྗིད་དང་མཚུངས་ཕུར་བ་ལྟར། །གསེར་མདོག་རྒྱ་
མཚོའི་རྦ་རླབས་ལྷུར་ལེན་འདབ་ཕྲེང་འོད་ཀྱིས་ཕྱོགས་ཀུན་འབར་བ་སྲེག་བྱེད་པ། །གཤོག་རྩེའི་
ཕྲེང་བ་རོལ་བས་བསྐྱོད་པའི་ཐོར་རླུང་གིས་ནི་རི་བོའི་རྩེ་རྣམས་ལྷུང་བ་ཡིས། །ནགས་ཀུན་བྲུབས་
ཤིང་འཛིན་མ་འདར་བྱེད་འདབ་བཟང་དབང་བོ་རིང་ནས་འོངས་པར་མཐོང་བར་གྱུར། །མ་རུངས་རྡོ་
རྗེའི་མཆུ་ཅན་། །མཐོང་ཙམ་ཉིད་ནས་སྲིན་མོ་རྣམས། །རླུང་གིས་བདས་པའི་བྱིའུ་བཞིན།།ཕྱོགས་
མཚམས་ཀུན་ཏུ་ཁྱེར་བར་གྱུར། །དེ་ནས་མཁའ་ལྡིང་དབང་ཕྱུག་གིས། །རང་གི་རྒྱབ་ཏུ་ཚོང་བ་
རྣམས༌། །བསོད་ནམས་བཞིན་དུ་ཁུར་བྱས་ཏེ། །སྔར་གྱི་རི་ནི་གླིང་དེར་བསྐྱལ། །ལེགས་བྱས་འདི་
འདྲ་བྱེད་པ་ཀུན། །གྱེན་དུ་འགྲོ་ཞེས་མཚོན་པ་བཞིན། །ནམ་མཁའ་ལྡིང་དེ་སྐད་ཅིག་གིས། །མཐོ་
རིས་གནས་སུ་འཕུར་སོང༌། །འདབ་བཟང་འཕུར་བའི་རྗེས་སུ་གཞོན་ནུ་རྣམས།།དགའ་དང་མཆི་
མས་གང་བའི་མིག་ལྟ་ཞིང༌། །ཁྱོད་ཀྱི་བཀའ་དྲིན་འཁོར་བ་མེད་དོ་ཞེས། །ཕྱི་ཕྱག་ལན་བརྒྱའི་བར་
དུ་འཚལ་བར་གྱུར། །དེ་ནས་རིན་ཆེན་འཁྲི་ཤིང་སྐྱེད་ཚལ་དེར། །མཛེས་མ་མེ་ཏོག་གསར་བ་དེ་
རྣམས་ལ། །གཞོན་ནུ་བུང་བ་ཐམས་ཅད་མངོན་པར་འཁོར། །སྔར་གྱི་སྤྱོད་ཚུལ་གླུ་ཡི་ཚུལ་དུ་བསྒྱུར། །
སྐབས་དེར་གཞོན་ནུ་རྣམས་ཀྱིས་ཕན་ཚུན་སྨྲས། །སྡུག་བསྔལ་མེད་པར་སྐྱིད་པ་ག་ལ་ཤེས། །མྱ་ངན་
རི་བོའི་འོག་ནས་འཐོན་པ་འདི། །ཟླ་བ་སྤྲིན་བྲལ་ལྟ་བུར་རྣམ་པར་མཛེས། །ཞེས་བརྗོད་སྲེད་མོའི་
ལམ་ནས་དུབ་པ་། །ངལ་སྟེགས་མཛེས་མའི་ཁྲི་ལ་རབ་བྱས་ཏེ། །དལ་གྱིས་རིན་ཆེན་མང་བོའི་
ཚོགས་བསྡུས་ནས། །བདེ་སྡུག་འཁོར་ལོ་སྟོན་འདྲ་རྒྱ་མཚོར་ཞུགས། །སྐབས་དེར་ཆུ་གཏེར་དབུས་
ནས་ནི། །རི་བོ་གློ་བུར་ལངས་པ་བཞིན། །ཁ་གདངས་ལྟ་བུར་གྱུར་པ་ཡི། །ཚོང་བ་རྣམས་ཀྱི་མདུན་
དུ་མཐོང༌། །སྲིད་པ་གསུམ་པོ་མཐའ་དག་ནི། །དེ་ཡི་ཁར་ནི་སྡུད་པ་བཞིན། །རྒྱ་མཚོའི་ཆུ་ནི་མ་
226

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
ལུས་པ །དེ་ཡི་ཕྱོགས་སུ་མྱུར་བར་འགྲོ། །དེ་ནས་གཟིངས་ནི་མཐར་བྱེད་ཀྱི། །ཁ་ཡི་ཕུག་དང་ཉེ་
བའི་ཚེ། །ཚོང་བ་དབུགས་འཁྲུགས་རྣམས་ཀྱིས་སྨྲས། །ཀྱི་ཧུད་ས་འཛིན་ཆེན་མོ་འམ། །ཡང་ན་མ་
རུངས་འབྱུང་བོ་ཡིན། །གང་གི་སྤྱི་བོ་ཚ་ཟེར་ཅན། །ཟུང་གཅིག་ཤར་བ་ལྟ་བུར་མཐོང༌། །འདི་ལ་
མངོན་ཕྱོགས་ཆུ་འདི་དག །ཅི་སླད་ཡོངས་སུ་རྒྱུག་པར་བྱེད། །གང་གི་ཤུགས་ཀྱིས་རྫིངས་འདི། །
སྐར་མདའ་འཕངས་པ་ལྟ་བུར་གཡོ། །ཆུ་སྔོན་མཐོང་བ་འདི་དག་ནི། །ཚེ་འདིའི་སྣང་བའི་ལྷག་མ་
ཡིན། །ད་ནི་གསོན་དུ་རེ་བ་མེད། །ཕྱི་མ་ཡུལ་དུ་སྐྱེ་གྱུར་ཅིག །ནམ་མཁའི་སྤྲིན་ནི་ནུབ་ཕྱོགས་སུ། །
གཡོ་བ་ཁྱེད་ཀྱིས་བདག་ཅག་རྣམས། །རྒྱ་མཚོར་ཤི་ནས་མེད་ཞེས། །འཕྲིན་ནི་ཁྱེར་བ་མཛད་དུ་
གསོལ། །ཅེས་སོགས་མཆི་མས་བརྣངས་པ་ཡིས། །ཚོང་བ་རྣམས་ཀྱི་ཚིག་ཐོས་ནས། །སེམས་ཅན་
མཚན་ཉིད་བརྟག་པ་ལ། །མཁས་པའི་དེད་དཔོན་ཆེན་པོས་སྨྲས། །འདི་ནི་ཆུ་སྲིན་ཉ་མིད་དེ།
མཐར་ཤར་བའི་ཉི་མ་བཞིན། །འདི་ཡི་མིག་ནི་འབར་བ་གཉིས། །ཚ་ཟེར་འབར་བ་ཟུང་ལྟར་སྣང༌། །
གང་གི་ཁ་ཡི་ཡངས་པའི་མཐར། །སྤྲིན་དཀར་དག་གིས་ཡོངས་བསྐོར་བའི། །རི་རྩེ་ཆེན་པོའི་ཕྲེང་བ་
བཞིན། །སོ་ཡི་ཕྲེང་བ་རབ་ཏུ་མཚོན། །འདི་ཡི་ཁ་རུ་ལྷུང་བ་ཡི། །རྒྱུན་གྱི་གཟིངས་འདི་དྲངས་པ་དག །
ཡུལ་ལ་མངོན་པར་ཕྱོགས་པ་ཡིས། །སེམས་བཞིན་བཟུང་བ་ནུས་མ་ཡིན །འཆི་བ་ལས་ཀྱི་ཡུལ་
གྱུར་པ། །འདི་ལ་ཕྱིར་བཅོས་ཡོད་མ་ཡིན། །སྐྱེ་བ་གཞན་ལ་དགེ་སྟེར་བའི། །ལྷན་ཅིག་ཅུང་ཟད་
སྐྱབགཞན
དྲན་པར་མཛོད། །ཚིག་དེས་མོས་པ་སྔ་ཕྱི་དག །མཚམས་སྦྱོར་བྱེད་པའི་ཕོ་ཉ་བཞིན། །ཐུབ་ཆེན་
ཡོངས་འཛིན་བཟང་བོ་ཞེས། །སྔོན་གྱི་ཕན་ཡོན་དྲན་པར་གཡོ། །སྐབས་འདི་ཐུབ་དབང་ཉི་མ་། །
མཚན་མོའང་འཇིག་རྟེན་མ་ལུས་པ། །སྣང་བར་མཛད་པ་དེས་དགོངས་ནས། །ཐུགས་རྗེའི་འོད་ཟེར་
སྐྱེ་བར་འགྱུར། །དེ་ནས་ཉི་མའི་ཚ་ཟེར་གྱིས། །ཀུ་མུད་ད་ནི་ཟུམ་པ་ལྟར། །དལ་གྱིས་ཉ་མིད་ཆེན་
པོའི་ཁ། །གེ་སར་བཅས་པ་བུམ་པར་གྱུར། །དེ་ནས་ཆུ་ཡི་ཚོགས་རྣམས་ནི། །དེ་ཉིད་མཐོང་ནས་
འབྲོས་པ་བཞིན། །དེ་དང་འགྲོགས་ནས་གཟིངས་དག་ཀྱང༌། །རང་གི་ངོགས་སུ་འགྲོ་བར་འགྱུར། །
དེ་ནས་ནམ་མཁའི་ལམ་རིང་ནས། །ཚ་ཟེར་ཁུར་གྱིས་ཡོངས་ངལ་བའི། །ཉི་མ་མགྲོན་པོ་སྐམ་ལྡན་
པའི། །ནུབ་ཕྱོགས་ཆུ་གཏེར་འཐུང་བ་བཞིན། །ཉི་མ་རྒྱ་མཚོར་ལྷུང་བ་བཞིན།།ཐིགས་པ་ཁྲོས་པ་
227

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྐར་བཞིན། །དེ་དག་བལྟ་བར་འདོད་ནས་ནི། །ཟླ་བ་གཞོན་ནུ་འོང་བ་འདྲ། །མཚོན་ཆའི་སྐྱ་རེངས་
ཕྲེང་བ་ཡིས། །ཆོས་ཀུན་མུན་པའི་འཇིགས་བྲལ་ཏེ། །དལ་གྱིས་གཞོན་ནུའི་ཉི་མ་རྣམས། །འཛམ་
གླིང་ཡུལ་དུ་ཕྱོགས་པར་གྱུར། །སྐབས་དེར་མེ་ཏོག་ཟླ་མཛེས་ནི། །མཐོང་ན་དགའ་དེ་རྒྱ་མཚོ་ནས། །
ད་ནི་ནམ་ཞིག་འོང་འགྱུར་ཞེས། །འདི་ཉིད་འབའ་ཞིག་འདྲི་བར་བྱེད། །དང་བོར་སོང་བ་ནས་
བརྩམས་ཏེ། །ཞག་ནི་རི་མོ་འགོད་བྱེད་ཅིང༌། །མཆི་མའི་ཐིགས་པའི་ཕྲེང་ཅན་དེ། །གཞོན་ནུའི་ཡིད་
ལས་ཁོ་ནར་བྱེད།།ངང་མོ་ཁྱུ་དང་བྲལ་བ་བཞིན། །ཀུན་ལ་བག་ཕེབས་མི་བྱད་ཅིང་། །རང་གི་ཁྱིམ་
དུ་མི་ཟུག་པར། །སྐྱོ་ཞིང་མི་མེད་ལུང་བར་འཁྱམས།།ལྕུག་ཕྲེང་རླུང་གིས་བསྐྱོད་འདྲ་སྟེ། །ནགས་ཀྱི་
མཐར་ནི་སོང་བ་ལས། །རྣ་བའི་བཅུད་ལན་རྒྱས་པ་ཡི།།ཡིད་འཕྲོག་གླུ་དབྱངས་ལེན་པ་ཐོས། །དལ་
གྱིས་མངོན་པར་བལྟས་པའི་ཚེ། །རིག་འཛིན་ལྷ་ཡི་བུ་རྣམས་ནི། །མཚོ་ལ་ཉི་མའི་དཀྱིལ་འཁོར་གྱི། །
ཕྲེང་བ་ཆགས་པ་ལྟ་བུར་མཐོང༌། །མཛེས་མ་དེ་ཡི་རྐང་གདུབ་སྒྲ། །ཅུང་ཟད་སྙན་པ་ཚོར་ནས་ནི། །
འཆི་མེད་གཞོན་ནུ་འགའ་ཡིས་ཀྱང༌། །དེ་ཡི་ཕྱོགས་སུ་མངོན་པར་བལྟས། །རི་དྭགས་མིག་དེ་
འཇིགས་གྱུར་ནས། །ལྗོན་པའི་ཕག་ཏུ་ཡིབ་པའི་ཚེ །རིག་འཛིན་མཁའ་ལ་འཕུར་ནས་ནི། །དེ་ཡི་
སྟེང་ནས་མངོན་པར་བལྟས། །མཛེས་སྡུག་བུ་མོ་ཕུན་ཚོགས་ཏེ། །མཐོང་ནས་དྲན་པ་སྟོར་གྱུར་། །
ངོ་ཚས་ས་ལ་འཚོལ་བ་ལྟར །མཛེས་མའི་མདུན་དུ་ལྷ་རྣམས་པས། །བུ་མོ་ཡིད་འཕྲོག་དེ་ལ་ནི། །དྲི་
ཞིམ་ཚོར་བའི་བུང་བ་ལྟར། །གཅིག་དང་གཉིས་ལ་རིམ་པ་བཞིན། །ལྷ་ཚོགས་དེ་དག་ཐམས་ཅད་
འདུས། །སྲིད་གསུམ་ཀུན་ཏུ་མ་རྙེད་པའི། །གཟུགས་མཛེས་དེ་འདྲ་སུ་ཞིག་ཡིན། །བརྒྱ་བྱིན་གྱིས་
ཀྱང་འདི་མཐོང་ན། །རིན་ཆེན་ཁྲི་ལས་ངེས་པར་ལྷུང༌། །ཞེས་བརྗོད་ཆགས་པས་འདར་བཞིན་དུ །
པདྨ་དེ་ཡི་ཁ་ལ་ནི། །ལྷ་ཡི་བུང་བའི་མཆུ་རེག་ནས། །ནུ་མའི་གེ་སར་རབ་ཏུ་རྩེས། །མི་ཡི་དྲི་མ་
གཞོམ་པའི་ཕྱིར། །ལྷ་ཡི་སྤོས་ཀྱིས་ཁ་བྱུགས་ནས། །ཡིད་འོང་མ་དེ་བརྒྱ་བྱིན་གྱི། །ཁྱིམ་དུ་ཁྱེར་བ་
ཡང་དག་བཅས། །རིགས་ངན་མི་ཡི་བུ་མོ་བདག།རིགས་མཐོང་ལྷ་ཡི་སྐལ་བ་། །རྐང་གདུབ་དབུ་
ལ་མ་ཁྱེར་ཞེས །བུ་མོས་ཡང་ཡང་རབ་ཏུ་སྨྲས། །དེ་སྐད་བརྗོད་ཀྱང་ལྷ་རྣམས་ཀྱིས། །རྣ་བ་འོན་པ་
ལྟ་བུར་བྱས། །སྐད་ཅིག་དེ་ལ་ཟླ་མཛེས་དེ །མཐོ་རིས་གནས་སུ་ཁྱེར་བར་གྱུར། །རི་དྭགས་མིག་
228

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
ཅན་ཟླ་བཞིན་པས། །བུ་མོ་མཆོག་དེ་བྱུང་བ་ན། །ལྷ་ཡི་བུ་མོ་ཐམས་ཅད་ནི། །རྒྱུ་སྐར་བཞིན་དུ་འོད་
མི་གསལ། །ཡིད་འཕྲོག་མ་ནི་ཐུན་མོང་དུ། །བཞག་ཀྱང་རྩོད་པ་འཕེལ་འགྱུར་ཞེས། །ལྷ་ཡི་དབང་
བོའི་ཁབ་ཏུ་ནི། །བུད་མེད་རིན་ཆེན་དེ་ཉིད་ཕུལ། །དེ་ཡི་གཟུགས་ཀྱི་རྒྱ་ལ་ནི། །བརྒྱ་བྱིན་སེམས་ཀྱི་
རི་དྭགས་བཟུང་། །དེ་མ་ཐག་ཏུ་ཆགས་པའི་མདས། །ཉིན་མཚན་ཀུན་ཏུ་ཕུག་པར་གྱུར། །མཛེས་མ་
ཕུན་ཚོགས་འདི་ལྟ་། །ཕྱོགས་རྣམས་ཀུན་ཏུ་ག་ལ་སྐྱེ། །བདག་གི་མཚུངས་མེད་བསོད་ནམས་
ཀྱིས། །མངོན་འདོད་པིར་གྱི་རི་མོ་ཉིད། །ཅེས་བརྗོད་ལྷ་ཡི་དབང་བོ་ཡིས། །དགའ་བ་དམ་དུ་བཟུང་
ན་ཡང༌། །ཡིད་འཕྲོག་མ་དེ་བརྒྱ་བྱིན་ལ། །མངོན་པར་འདོད་པ་ལྷོད་པར་གྱུར། །ལྟ་ན་སྡུག་གི་གྲོང་
ན་ཡང༌། །མྱ་ངན་ཁྱིམ་ན་ཞུགས་མ་དེ། །སྐྱེ་བོ་མེད་པའི་གནས་དག་ཏུ། །ངུ་འབོད་རྒྱུན་དུ་འབྱུང་བར་
གྱུར། །ནང་དུ་སྡུག་བསྔལ་ཀུན་ལྡན་ཡང༌། །ཕྱི་རོལ་མཛེས་པའི་རྣམ་འགྱུར་སྟོན། །རྨ་བྱ་ལྟ་བུའི་
ཀུན་སྤྱོད་ནི། །བུད་མེད་ཡིན་པ་སུ་ཡིས་ཤེས །སྐེད་སྐབས་ལེགས་པར་བྱས་ན་ཡང༌། །སྦྲུམ་མའི་
རྣམ་འགྱུར་གོ་བ་བཞིན། །ཤིན་ཏུ་འཛངས་ཀྱང་ལྷ་དབང་གིས། །བུ་མོའི་མྱ་ངན་ཟུར་གྱིས་རིག །
དགེ་མ་ཁྱོད་ནི་ཅི་ཞིག་ལ། །ཡིད་ཀྱི་ཟུག་རྔུ་ལྡན་པར་གྱུར། །ཕུན་ཚོགས་ཀུན་གྱི་འབྱུང་གནས་ཀྱི། །
ལྷ་ནི་ཀུན་གྱི་ཡིད་སྨོན་ཡིན། །གཞན་གང་དུ་འང་མ་བྱས་པའི། །བྱམས་པ་བདག་གིས་ཁྱོད་ལ་བྱས། །
ད་དུང་རང་གི་སྲོག་ལས་ཀྱང༌། །དགའ་མ་ཁྱོད་ལ་ལྷག་པར་བཟུང༌། །ཞེས་སོགས་ཚིག་གི་བདུད་རྩི་
ཡིས །དེ་ཡི་སེམས་ནི་དྲན་བྱས་ཀྱང༌། །སྦྲུལ་རྣམས་གཞན་གྱི་མྱ་ངན་གྱིས། །དུག་རྣམས་ལྷག་པར་
འཕེལ་བར་འགྱུར །མེ་ཏོག་འཐུ་བའི་ཟོལ་གྱིས་ནི། །བདག་ཅག་ཅུང་ཟད་ཐོགས་ཤིག་ཅེས།།སྐྱོ་བ་
ཅན་དེ་ཕྱི་རོལ་ཏུ།།རླུང་བཞིན་གཟུང་དུ་མེད་པར་འཁྱམས། །ཡིད་འོང་བུང་བ་དང་འགྲོགས་པའི། །
པདྨ་ཡིད་འཕྲོག་སྐལ་བཟང་ཅན། །བདག་གི་གྲོགས་ཀྱི་བཞིན་རས་དེ། །དྲན་པས་མྱ་ངན་མཛད་
དམ་ཅི། །མཚོ་འདིར་རྒྱུན་དུ་འགྲོགས་པ་ཡིས། །ངང་བ་ཕོ་མོ་འདི་དག་ནི། །གྲོགས་མེད་བདག་ལ་
རྒྱང་རིང་ནས། །སེམས་ཀྱི་མྱ་ངན་སློང་བ་འདྲ། །ཁྱོད་དང་རྩེ་བའི་རི་དྭགས་མོ། །འདི་དག་ཤིན་ཏུ་
བསོད་ནམས་ཅན། །མཛའ་དང་སྐད་ཅིག་འགྲོགས་མེད་པའི། །བདག་གིས་ལེགས་བྱས་གང་དུ་
ཟད། །ཕུག་རོན་རྩེ་འདོད་དགའ་མ་དང་། །མཆུ་སྦྱོར་རོལ་བའི་བདེ་སྐྱིད་ཅན། །བདག་ནི་དུད་འགྲོ་
229

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འདི་ལྟ་བུའི། །ལུས་ལས་ཀྱང་ནི་ཤིན་དམན། །ཞེས་སོགས་མྱ་ངན་སྒྲ་སྒྲོག་བཞིན། །ལྷ་ཡི་རི་མེར་
འདུག་པའི་ཚེ །རང་གི་ཡུལ་ཕྱོགས་བགྲོད་པ་ཡི། །ཆུ་འཛིན་དཀར་བོ་མཐོང་བར་གྱུར།།མཛའ་བོ་
དྲན་པའི་མེ་འབར་བས། །མིག་ནས་ཆུ་ཀླུང་འབེབས་ལྡན་མ། །རྟེན་མེད་ལག་པས་རབ་བརྟེན་པས། །
ཤུགས་རིང་ཅན་གྱི་ཡུན་རིང་དུས།།ཀྱེ་མ་སྤྲིན་དཀར་སྐལ་བཟང་ལྡན། །བདག་གི་ཡུལ་དུ་གཤེགས་
སམ་ཅི། །བསོད་ནམས་མེད་གྱུར་བདག་གི་འཕྲིན། །སྙིང་རྗེ་ཅུང་ཟད་རྣམ་པར་མཛོད། །རྒྱ་མཚོའི་
རིན་ཆེན་འབྱོར་པ་ལ།།ངལ་དུབ་བགེགས་དང་བྲལ་བཞིན་། །རྒྱལ་སྲས་གཞོན་ནུ་ཁྱོད་ཀྱིས་ནི།།
འཁྲུངས་པའི་ཡུལ་དུ་ཕེབས་སམ་ཅི། །རིག་འཛིན་རིག་པ་མེད་པ་ཡིས། །མཐོ་རིས་ཤིན་དམའ
བར་ཁྱེར། །དབང་མེད་བདག་ནི་ལྷ་དབང་གི །ལག་པའི་རྒྱ་ཡིས་ཟིན་མེད་བཟུང༌། །ཚེ་འདིར་
འཕྲད་པའི་སྐབས་མེད་ལ། །བདག་ལ་སྐྱེ་བ་ཕྱི་མར་གཟིགས། །རབ་གཡོ་རླུང་གི་ཆུ་བུར་ལ། །
བདག་ནི་རབ་ཏུ་འཇིགས་པར་འགྱུར། །ཞེས་བརྗོད་མྱ་ངན་ཤུགས་རིང་དང༌། །མཆི་མ་བཟློག་མེད
འབྱུང་བ་དེས། །གཞོན་ནུའི་ཕྱོགས་སུ་ཕྱག་འཚལ་ཏེ། །ལྗོན་པའི་གཡང་ལ་མཆོང་བར་བརྩམས །
དེ་ཚེ་རྐང་གདུབ་ཅ་ཅོ་དག །ལངས་ན་གྲོས་ཐག་འདེབས་པ་བཞིན། །སྐེད་སྐབས་དྲིལ་ཆུང་ཕྲེང་བ་
ཡང་། །རབ་ཏུ་སྐྱོ་ནས་ངུ་བ་འདྲ། །སྐབས་དེར་ནགས་ཀྱི་ལྷ་མོ་དག །མངོན་པར་གཡོས་ཏེ་དྲན་
པ་ནི། །རླུང་ལྟར་གཟུང་དུ་མེད་པ་ཡི། །བུ་མོ་མཆོག་དེ་བཟུང་བར་གྱུར། །མི་ཡི་བུ་མོ་ལྷ་མོ་ལས། །
ཡིད་འཕྲོག་ཁྱོད་ཀྱི་འདི་ནི་ཅི། །མཚུངས་བྲལ་ལྷ་ཡི་དབང་བོ་ཡང༌།།ཁྱོད་ཀྱི་གཞན་དབང་ཁོ་ནར
གྱུར། །འདི་འདྲའི་གྲོགས་མཆོག་ཡོད་བཞིན་དུ། །ཁྱོད་ནི་གྲོགས་མེད་ཅི་ལ་ཟེར། །ཞེས་བརྗོད་ཚིག་
གི་ངལ་སྟེགས་ཀྱིས། །ཡིད་འོང་དེ་ཡི་དབུགས་དག་ཏུ། །དེ་ནས་མྱ་ངན་སྙིང་བོ་ཅན། །མིག་འབུར་
མཐོ་ལྡན་དེ་མཐོང་ནས། །དགེ་མ་ཁྱོད་ལ་ཅི་དགོས་ཞེས། །དབང་བོས་མགྲིན་པར་འཁྱུད་ཅིང་སྨྲས། །
བརྒྱ་བྱིན་བདག་ལ་དགྱེས་མཛད་ན། །སྐད་ཅིག་ཡུལ་དུ་བཏང་བར་མཛོད། །རྒྱལ་སྲས་གཞོན་ནུ་
མཐོང་ན་དགའ། །དེ་ལ་འཕྲིན་ནི་ཅུང་ཟད་མཆིས། །ལན་གཅིག་མིག་གིས་མཐོང་བ་ཙམ། །བྱུང་ན་
ཤིན་ཏུ་བཀའ་དྲིན་ཉིད། །དེ་ལྟར་མིན་ན་ཡི་གེ་ཡི། །འཕྲིན་ཙམ་མེད་དུ་ཅིས་མི་སྣང༌། །ཕྱིན་ཆད་
བདག་ཅག་ཁྱེད་ཞབས་ཀྱི། །པདྨར་བུང་བ་བཞིན་དུ་འོང༌། །བདག་ལ་དོགས་པར་མཛད་ན་ནི། །ལྷ་
230

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
གཞོན་གྲོགས་སུ་གཏང་བར་མཛོད། །དེ་ནས་བརྒྱ་བྱིན་བཀས་གནང་ནས། །བུ་མོས་རང་ཡུལ་
ནགས་མཐར་འོང་། །ཕྱུགས་ཀྱི་རྫི་བོ་དག་ལ་ནི། །རྒྱལ་སྲས་གཞོན་ནུའི་གཏམ་དག་དྲིས། །དེ་ནས་
ད་དུང་མ་ཕེབས་ཞེས།།ཚིག་གི་མདའ་ཡིས་རབ་ཏུ་བཅོམ།།སྐབས་དེར་བློན་པོ་མིག་ཡངས་ཀྱིས། །
རང་གི་བུ་མོ་འཚོལ་བ་ལ། །ཕྱོགས་བཅུར་རྒྱུན་དུ་འཚོལ་བ་ཡི། །སྐྱེ་བོ་རྣམས་དང་གློ་བུར་འཕྲད། །
བྲལ་བ་འདུས་པའི་གདོང་དུ་ནི། །ཕན་ཚུན་མཆི་མའི་བསུ་བ་བཏང༌། །དཔོན་མོ་གང་དུ་གཤེགས་
གྱུར་པ། །བདག་རྣམས་མྱ་ངན་ཁྱིམ་དུ་བཅུག །ཡབ་ཡུམ་བུ་ནི་མྱུར་འགྲོ་བས །འཕྲད་ཙམ་གྱི་
སྐབས་སུ་ཡོད། །ཅེས་བརྗོད་ལྗོན་པ་འགྱེལ་བ་ལྟར། །ཟླ་མཛེས་ས་ལ་ལྷུང་བ་ན། །མུ་ཏིག་དོ་ཤལ་
ཆད་པ་རྣམས །སྐར་མ་ས་ལ་འཕོས་པ་འདྲ། །རིམ་གྱིས་དྲན་པ་རྙེད་གྱུར་ཏེ། །བདག་ནི་ག་ན་
གནས་པ་ཞེས། །ཤུགས་རིང་ཅན་དེ་གཉེན་རྣམས་ཀྱི། །པང་བར་ལྷས་མ་སྐམ་ཞིང་དུས། །ཚེ་འདིར་
ཕ་མ་མཇལ་བ་ཡི། །བསོད་ནམས་དེ་ནི་བདག་ལ་མེད། །བརྒྱ་བྱིན་བཀའ་ཡི་ཞགས་པ་ཡིས། །གང་
དུ་འང་འགྲོ་མེད་ཉེ་བར་གདམས། །ཡང་ན་བདག་ནི་གསོད་པ་ལས། །ལྷག་པའི་ཆད་པ་ཅི་ཞིག་
ཡོད། །བརྩེ་བའི་ཕ་མར་མ་མཇལ་ན། །བདག་ནི་གསོན་པར་བས་དམན། །སྲོག་དང་མཉམ་པའི་
ལྷ་ཁྱོད་ཀྱིས། །བདག་ཅག་ཁྱིམ་དུ་ཅུང་ཟད་མཐོང༌། །ཞེས་བརྗོད་མཆི་མའི་ཐིགས་པ་རྣམས། །ཡང་
ཡང་ཞུ་བའི་ཕོ་ཉ་བཞིན། །ལྷས་ཀྱང་སྦྱིན་པ་གནང་གྱུར་ཏེ། །བུ་མོ་རང་གི་ཁྱིམ་དུ་ཕྱིན། །བཟློག་
ཀྱང་མི་ཐུབ་མིག་ཆུ་ཅན། །བཞིན་ལེགས་མ་དེ་མཐོང་བ་ན། །སྲང་མདོའི་སྐྱེ་བོ་ཐམས་ཅད་ཀྱིས། །
མ་ངུས་མཆི་མ་རྒྱ་ཆེར་བཏང་། །རང་གི་བུ་མོ་འཕྲད་འདོད་ནས། །ཡབ་ཡུམ་ལྡང་བར་འདོད་ན་ཡང༌། །
སྔར་གྱི་མྱ་ངན་རླུང་ཤུགས་ཀྱིས། །ཡང་ཡང་ལམ་དུ་འགྱེལ་བར་གྱུར། །མཛེས་མ་ཁྱིམ་དུ་སླེབ་པ་། །
དགའ་དང་སྡུག་བསྔལ་གང་ཆེ་ཞེས། །འགྲན་པའི་གཉེན་བཤེས་ཐམས་ཅད་ཀྱིས། །ཁྱིམ་ནི་མི་ཤེས་
གང་བར་གྱུར། །དགེ་མ་ཁྱོད་ནི་གར་སོང་ཞེས། །ཡབ་ཡུམ་མཆི་མས་བརྣངས་པ་ན། །བདག་གིས་
གང་ཡང་མ་ཕྱིན་ཞེས། །ཡབ་ཡུམ་ཞབས་ལ་མགོས་ཕྱག་འཚལ། །དགེ་བར་མཛོད་ཅིག་མི་མ་ཡིན། །
བདག་གི་ལྷ་ཡི་བདུད་རྩི་ཁྱེར། །སྐད་ཅིག་འབྲལ་བར་བདག་ལ་ཡང་། །བཟོད་མིན་བདག་ནི་
འབྲལ་ཕྱིར་འོང་། །བརྒྱ་བྱིན་བཀའ་ལ་ཉན་ན་ནི། །ཡབ་ཡུམ་རྣམས་དང་གཏན་བྲལ་བྱེད། །དེར་ནི་
231

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འགྲོ་བ་འཆི་ལ་དགའ། །འདི་ནང་ཀུན་དང་གཏན་བྲལ་བྱེད། །ཚིག་དེ་སེར་བ་བབ་པ་ལྟར། །དགའ་
བའི་ལོ་ཏོག་ཐམས་ཅད་བཅོམ། །ཁྱོད་མེད་གྱུར་ན་བདག་ཅག་རྣམས། །གང་ལ་བལྟ་ཞེས་ཀུན་ཏུ་
ངུས། །འབྲལ་བ་མི་བཟོད་དེ་དག་ནི། །ཧ་ཅང་སྐྱོ་བའི་རྣམ་འགྱུར་དག །མཐོང་ནས་ལྷ་ཡི་བུ་ཡིས་
ཀྱང༌། །ཡུན་རིང་མཆི་མ་ཤོར་བར་གྱུར། །ཀྱེ་མ་བདག་ཅག་བསད་གྱུར་ཀྱང་། །དེ་རིང་ཁྱེད་རྣམས་
འགྲོགས་པར་མཛོད། །ཡུན་རིང་གྱུར་ན་ལྷ་དམག་གིས། །ཡུལ་འདི་སྐད་ཅིག་འཇོམས་པར་གྱུར། །
དེ་ནས་རེ་ཐག་ཆད་པའི་གཉེན། །ཀུན་གྱིས་ཟས་དག་བྱིན་གྱུར་ཏེ། །གཏམ་གྱི་སྦྱོར་བ་རྫོགས་པ་
དང་། །བུ་མོས་ཡབ་ཡུམ་ཞབས་ལ་གཏུགས། །བདག་ལ་བྱ་བ་གཞན་ཡོད་མིན། །བདག་ནི་མ་ཁྱིམ་
འདི་ཉིད་དུ། །བདག་གི་མིང་ནི་བཞག་ནས་ཀྱང༌། །བདག་ཅག་ད་ལྟ་ནར་འཆི། །བུ་མོ་མ་ཡི་གོར་
ཤི་བ། །བདག་ནི་བསོད་ནམས་འབའ་ཞིག་ཡིན། །གཞན་དུ་དགྲ་ཡུལ་འཁྱམས་ནས་ནི། །གར་
ཆ་མེད་ལག་རྩེར་གནས། །ཞེས་བརྗོད་འཆི་བར་ཆས་པ་དང༌། །ཆད་པས་འཇིགས་པའི་ལྷ་དག་
གིས །བཟློག་མེད་མཆི་མའི་ཆར་ཕབ་སྟེ། །སྤྲིན་མཚུངས་མ་དེ་མཁའ་ལ་ཁྱེར། །ཁང་རྩེར་ཆོ་ངེ་
འདེབས་པ་དང༌། །ཐལ་མོའི་སྒྲ་ཡིས་ས་གཞི་འདར། །ནམ་མཁའི་ཕྱོགས་སུ་ངུ་བ་ལས །བའི་
ཐབས་ནི་གཞན་མེད་གྱུར། །དེ་ནས་ནམ་མཁར་ཟླ་མཛེས་ཀྱིས། །རང་གི་ལྷ་ལ་འདར་ཞིང་སྨྲས། །
གྲོགས་པོ་སུ་ཞིག་བཞུགས་ཤིག་དང༌། །འཕྲིན་ཡིག་ཅུང་ཟད་བདག་ལ་ཡོད། །ཅེས་བརྗོད་མཚོ་
མཐར་ངང་བ་དག །ཕོ་མོ་བཞིན་དུ་བབ་གྱུར་ཏེ། །དེ་ཡི་ཕྱོགས་སུ་རྟག་གནས་པའི། །དྲང་སྲོང་ཆེན་
པོ་རབ་ཏུ་བཙལ། །གཡོ་མེད་ལྗོན་པའི་འགྲམ་གནས་པའི། །ཤིང་ཤུན་ཅན་དེ་རབ་མཐོང་ནས། །
བཀུར་སྟི་རིམ་གྲོས་མཆོད་བྱས་ཏེ། །ཤུགས་རིང་ལྡན་པས་འདི་སྐད་སྨྲས །རྒྱལ་སྲས་གཞོན་ནུ་
མཐོང་ན་དགའ། །གལ་ཏེ་གནས་འདིར་བྱོན་གྱུར་ན། །གཙུག་རྒྱན་འདི་དང་ཕྲེང་བ་དག །སོར་
གདུབ་འདི་དག་བསྲིངས་དུ་གསོལ། །མཐོ་བ་སྤྱི་བོར་འཛིན་བྱའི་ཕྱིར། །དབུ་རྒྱན་འདི་དག་ཕུལ་བ་
ཡིན།།གཉན་གྱི་འབྲེལ་རྣམས་མི་གཅད་ཕྱིར།།ཕྲེང་བ་འདི་དག་རྟག་ཏུ་གཟུང༌། །སོར་མའི་གདུ་བུ་
འདི་ལྟ་བུ། །བདག་ཅག་ལ་ཡང་མཛད་དུ་གསོལ། །ལུས་ལ་རྒྱུན་དུ་འཁྲི་བ་དང༌། །ཡང་ཡང་ལྟ་ཞིང་
འཇུག་པ་དང་། །བྱ་བ་བྱེད་ལ་དབང་བསྒྱུར་བ། །དེ་འདྲ་སོར་གདུབ་ལས་ཉིད་ཡིན། །ལག་པས་བྱ་
232

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
བ་ཀུན་བྱེད་པ། །དེ་ཡང་སོར་གདུབ་དག་གིས་འཆིངས། །དེ་ལྟར་རྒྱལ་སྲས་གཞོན་ནུ་ཡིས།།བདག་
ལ་མཛད་པའི་སྐལ་ལྡན་ཤོག །ཅེས་པའི་འཕྲིན་ཡིག་རབ་བཀོད་ནས། །ཁྱུ་ཉམས་ངང་བའི་བུ་མོ་
བཞིན། །མེ་ཏོག་ཟླ་མཛེས་མཁའ་ལ་སོང༌། །མྱ་ངན་མུན་པས་ཕྱོགས་ཀུན་ཁྱབ། །དེ་ནས་གཞོན་ནུ་
མཐོང་ན་དགའ། །ནོར་བཅས་ཡུལ་དུ་སླེབ་པའི་ཚེ །ཟླ་མཛེས་འཕྲོགས་ནས་མེད་དོ་ཞེས། །གཏམ་
ངན་བསུ་བ་བཞིན་དུ་བྱས། །འདོད་ལྡན་རྣམས་ལ་ཕལ་ཆེར་ནི། །མི་འདོད་པ་རྣམས་ཐོག་ཏུ་འབྱུང་། །
ལན་ཚྭའི་བཏུང་བ་འཐུང་བ་རྣམས། །སྐོམ་པ་རྒྱུད་མར་འཇོམས་པར་གྱུར། །འཇིག་རྟེན་སྒྲོན་མ་ཟླ་
མཛེས་དང༌། །སྐད་ཅིག་འགྲོགས་པའི་གེགས་བྱེད་པ། །འཁོར་ངན་བློན་པོ་ཤ་མུན་ཅན། །འདི་དག་
ཁོ་ན་བདག་གི་དགྲ། །དང་བོར་འདི་རྣམས་རབ་བཅོམ་ནས། །དེ་འོག་ཟླ་མཛེས་ལྟ་བར་བྱ། །ཞེས་
བརྗོད་སྤྲིན་གྱི་གོ་ཆ་ལ། །གྲོགས་ནི་གཞོམ་ཕྱིར་མྱུར་དུ་ཕྱིན། །རྒྱལ་པོ་ཁྱོད་ལ་ནོར་བུའི་ཚོགས། །
སྲིད་གསུམ་སྙིང་བོ་འདི་དག་ཕུལ། །བདག་ནི་འོད་གསལ་རྒྱལ་པོའི་བུ། །ཐམས་ཅད་དགའ་ཞེས་ཉི
ལྟར་གྲགས། །སྣང་བ་འགོག་བྱེད་མ་རུངས་པ། །བླུན་པོ་མཐོ་ལ་ཕྲག་དོག་ཅན། །རྡུལ་ཕྲན་བཞིན་
དུ་འཇོམས་པ་དང༌། །སྲོག་དང་མཉམ་པའི་གྲོགས་མཛོད་ཅིག །རྒྱལ་པོ་མུན་པའི་གོ་ཆ་ལའང༌། །
དེ་ལྟར་རབ་ཏུ་བསྐུལ་གྱུར་། །ནོར་གྱི་བྲན་དུ་མི་བྱེད་པའི། །སྐྱེ་བོ་དེ་ནི་གང་ལའང་མེད། །དཔུང་
གི་རྡུལ་ཚུབ་ནམ་མཁར་སྒྲིབ། །རྟ་རྨིག་དགྲ་ཡིས་ས་གཞི་འདར། །བརྒྱད་ཁྲི་བཞི་སྟོང་དམག་དཔུང་
ཅན། །ཕྱོགས་ཀུན་འགྲོ་བ་ལྟ་བུར་ཁྱེར། །རི་ཀླུང་དམག་གིས་རབ་བཀང་ནས། །གྲོང་ཁྱེར་ཆེན་པོ་
ཀུན་འདུས་ཀྱི །ཕྱོགས་བཞིའི་གྲོང་ཁྱེར་གྲངས་མེད་རྣམས། །འདམ་བུའི་ཚལ་བཞིན་རབ་ཏུ་
བཅོམ། །སྔ་ཞོལ་ཅན་གྱི་རྒྱུ་ལྟོ་བྲལ། །གཡུ་རྣ་ཅན་གྱི་མགོ་བོ་བྲེགས། །ཁྲག་ཞག་མཚོན་ཆའི་རབ་
རིབ་ཀྱིས །ཕྱོགས་ཀུན་རྨོངས་པ་བཞིན་དུ་བྱས། །ཁྲོ་གཉེར་རབ་བསྐུལ་དཔའ་བོའི་སྒྲ། །སྤྲིན་
ནག་འབྲུག་སྒྲ་སྒྲོག་པ་བཞིན། །དཔུང་བ་རབ་རྒྱས་ཆུ་རིས་ཅན། །གཞུ་ཡི་གློག་གི་འཕྲུལ་འཁོར་
ལས།།མེ་ཏོག་མདའ་ཆར་ཕྲེང་བ་ནི། །དགྲ་བོའི་ལུས་ལ་ཆར་བཞིན་འབེབས། །སྟོབས་ཆེན་སྒྱོགས་
ཀྱི་འཕྲུལ་འཁོར་ནི། །འབུམ་ཕྲག་དུ་མས་མཐའ་བསྐོར་ནས། །ཕ་བོང་ནམ་མཁའི་དམོང་གིས། །
མཁར་རྣམས་རྡུལ་ཕྲན་བཞིན་དུ་བཤིག །དྲི་འཛིན་ལ་སོགས་བློན་ཆེན་བཞི། །གཉེན་བཅས་
233

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཇིགས་རུང་ཁྲིམས་རར་ཁྲིད། །དུག་གི་ཚེར་མས་འཁྲིགས་པའི་གཞིར། །ལུས་ཀུན་འབིགས་པའི་
སྡུག་བསྔལ་བསྒྲུབས །འདི་ནི་ཅི་ཞེས་རྒྱལ་པོ་ཡིས། །བུ་ལ་མངོན་པར་བསྲིངས་པའི་ཕྱིར། །རྒྱལ་
ཁྲིམས་གསེར་གྱི་གཉའ་ཤིང་དག །བདག་ནི་འཇིགས་པར་བྱེད་མ་ཡིན།།སྦྲུལ་ལྟར་མ་རུངས་གྱ་གྱུ་
ཅན། །བློ་ངན་དེ་དག་བདག་གཞོམ་མོ། །ཞེས་བརྗོད་མྱུར་དུ་བྱ་བ་ནི། །སེམས་ཀྱི་རི་མོ་རྒྱ་ཆེར་
བསྒྲུབས། །ནང་དུ་བརྩེ་ཞིང་གུས་པ་ཡིས།།ཡབ་ཡུམ་མངོན་པར་མཆོད་བྱེད་ཀྱང་། །ཕྱི་རོལ་ཕོ་བྲང་
ལ་སོགས་ལ། །གཞོན་ནུ་སྟོབས་ཀྱིས་དབང་ཆེན་བསྒྱུར། །སྐབས་དེར་མཛེས་མ་དྲན་གྱུར་། །གློ་
བུར་ཤུགས་རིང་རྡུང་བ་དང་། །འདོད་དོན་ཐོབ་པའི་མྱ་ངན་འདིས། །ཅི་ཞེས་གཞུ་ཅན་དག་གིས་དྲིས། །
མི་མཐུན་སྤྲིན་དང་བྲལ་ན་ཡང༌། །ཟླ་མཛེས་མེད་གྱུར་མཚན་མོ་ཡི། །ནམ་མཁའ་སྟོང་བ་མཐོང་ན་
ཡང༌། །མངོན་པར་སྐྱོ་ཞེས་རབ་ཏུ་སྨྲས། །རྣ་ཅན་བུ་མོ་སྒྲ་དབྱངས་དང༌།།དྲི་འཛིན་བུ་མོ་པདྨ་ཅན། །
རོ་ལྡན་བུ་མོ་བདུད་རྩི་མ། །ལུས་བཟང་བུ་མོ་ཡིད་འཕྲོག་མ། །མང་བོ་ཡོད་བཞིན་གཅིག་ཉིད་ལ། །
ཆགས་པ་སྡུག་བསྔལ་ཁོ་ནའི་རྒྱུ །བདུད་རྩི་འབའ་ཞིག་འཐུང་དགོས་ན། །མི་དེ་སྐོམ་པས་མི་འཆི་
འམ། །ཞེས་བརྗོད་བུ་མོ་དེ་རྣམས་ནི། །རིམ་གྱིས་ཉེ་བར་ཐོས་པའི་ཚེ །མེ་ཏོག་ཟུར་ཕུད་བདག་གི་
སེམས །ཡིད་འཕྲོག་མ་ལ་ཅུང་ཟད་ཆགས། །ཧ་རི་ཙན་དན་ཚོར་བ་ན། །དྲི་ཞིམ་གཞན་ན་སྐྱོ་བ་
ལྟར། །བུ་མོ་དེ་དང་མཛའ་བའི་གཏམ། །བྱེད་ཀྱང་ཡིད་ནི་གཞན་དུ་གྱུར། །མཛེས་མ་དྲན་པའི་
ཕོ་ཉ་ནི། །ཡང་དང་ཡང་དུ་བྱུང་གྱུར་ཏེ། །ཡིད་ཀྱི་ཤིང་རྟས་དབང་མེད་པར། །དེ་ནི་ཕྱོགས་རྣམས་
ཀུན་ཏུ་ཁྱེར། །རབ་ཏུ་སྣུམ་པའི་ལྕང་ལོ་ཅན། །གཡོ་ལྡན་ལྗོན་པའི་ཤིང་མཐོང་ནས། །མཛེས་མའི་
ལྷས་མ་འདྲའོ་ཞེས །དེ་ཡི་ཕྱོགས་སུ་ཉེ་བར་རྒྱུག །མཁའ་ལ་ལྟ་ཞིང་འཛུམ་པ་ཡི། །པདྨ་ཁྱེད་ལ་
གཏམ་ཞིག་སྣང༌། །བདག་གི་དགའ་མ་མཐོ་རིས་སུ། །ཁྱེར་བ་ཁྱོད་ཀྱིས་མཐོང་ངམ་ཅི། །མི་སྨྲ་
གཏམ་མེད་ཁྱོད་ཉིད་ཀྱང༌། །ཟིལ་བའི་མཆི་མ་འབྱིན་པས་ན། །དྲི་ལེན་དཔྱིད་ཀྱི་བུ་མོ་དེ། །དུས་
ཀྱིས་འདས་པ་ཡིན་པར་ངེས། །རི་དྭགས་མིག་ཅན་བུ་མོ་དེ། །རི་དྭགས་ཁྱོད་ཀྱིས་མཐོང་ངམ་ཅི། །
ཁྱོད་ཀྱང་མགྲིན་པ་འཁྱོགས་པས་ན། །བདག་ལ་གཏམ་ནི་སྨྲ་མ་ཡིན། །རྣམ་བཀྲ་དཀྱུས་རིང་ཡིད་
འཕྲོག་འདི། །མཛེས་མའི་མིག་དེ་ཡིན་ནམ་ཅི། །ཟུར་མིག་རྣམ་འགྱུར་མི་ཤེས་པས །ནགས་ཀྱི་
234

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ།
ཨུཏྤལ་ཉིད་དུ་ངེས། །བྱ་མཛེས་ལྕེ་ནི་སྐྱོད་པ་ཅན། །དགའ་མ་དེ་འདྲ་མཐོང་ངམ་ཅི། །ཆུ་འདི་བརྡོལ་
བའི་རྣམ་པ་འདིས། །བདག་གི་ཁ་ལ་དྲེད་པར་ཤེས། །ནང་དུ་མྱ་ངན་དུག་འཐུང་ཡང༌། །ཕྱི་རོལ་
མཛེས་མའི་མདོངས་སྒྲོ་ཅན། །སྒྲ་སྙན་མ་དེ་གཙུག་ཕུད་ཅན། །ཁྱོད་ཀྱིས་རིང་ནས་མཐོང་ངམ་ཅི། །
ཁྱོད་ཀྱང་མིག་ནི་སྤྲིན་ལ་ལྟ། །སྐྱོ་བའི་གླུ་དབྱངས་ལེན་པས་ན། །བདག་གི་དགའ་མ་དེ་ཡི་སྲོག །མི་
བརྟན་གཡོ་བ་ཉིད་དུ་ངེས། །དཀར་ཟླུམ་མཐོ་བའི་ཕང་ལོ་འདི། །བྱ་རོག་སྡེར་མོས་མངོན་པར་རྩེས། །
དགའ་མ་ནུ་འབུར་རྒྱས་པ་དེ། །གཞན་གྱིས་འཚེ་ཞེས་སྨྲས་པ་འདྲ། །ལུས་འདི་འཁྱོག་ཅིང་བགྲོད་པ་
ཅན། །ཆུ་ཀླུང་བུ་མོ་གང་དུ་འགྲོ། །ངུ་ཞིང་སྡད་ལོང་མེད་པ་དང༌། །མཆི་མ་གཡོ་བ་འདི་ནི་ཅི། །
མགྲིན་པ་རབ་བརྐྱངས་ཕྱོགས་སུ་ལྟ། །གཏམ་ནི་སྣ་ཚོགས་སྒྲོག་པས་ན། །ངང་བའི་དེད་དཔོན་གཡོ་
བ་འདི། །བདག་ལ་དགའ་བའི་ལྟས་མ་ཡིན། །ཤིང་སྡོང་ཁྱོད་ཉིད་བདག་ཅག་ལ། །ཡལ་ཁའི་ལག་
པས་གཡབས་ནས་ནི། །རླུང་དང་འདྲ་བའི་མཛེས་མ་། །ཁྱོད་དང་འཕྲད་པ་ཡིན་ནམ་ཅི། །མགྲིན་
པ་སྐྱོག་ཅིང་མཆི་མ་མཚར། །འདར་ཞིང་ཤུགས་རིང་རྒྱུན་དུ་འབྱིན། །ཀྱེ་མ་སྐྱོ་བའི་ཤིང་འདི་ལ། །
གཏམ་ནི་བཟང་བོ་མེད་པར་ངེས། །མེ་ཏོག་འདི་ནི་ལྕེ་རྩེ་སྟེམ། །མགྲིན་པའི་བར་དུ་མིག་ཆུ་གཡོ། །
དེ་ལ་བུང་བ་གཞོན་ནུའི་ཚོགས། །ངུ་ཞིང་གྲོས་འདེབས་བྱེད་པ་ཅི། །ཁྱོད་ཀྱང་བདག་ལ་གཏམ་
མི་སྨྲ། །བདག་གི་དེ་ནི་དང་མཉམ། །ཞེས་སོགས་འདོད་པས་བ་དེ། །སེམས་མེད་ལའང་འདྲི་
བར་བྱེད། །ཕྲ་ཞིང་སྟ་ཟུར་ལྡན་པ་མི། །ལྕུག་ཕྲན་ཁྱོད་ཀྱིས་མ་མཐོང་ངམ། །རྒྱང་དུ་ལྟ་ཞིང་ཤུགས་
གླུ་ལེན། །བདག་གི་མྱ་ངན་ཉ་བཞིན། །ཞེས་བརྗོད་རླུང་ལྟར་སོང་བ་ལས། །སྔར་གྱི་དྲང་སྲོང་ཤིན་
ཤུན་ཅན། །ནགས་ན་གནས་པས་དེ་དག་མཐོང༌། །རི་དྭགས་ཁྱུ་ལས་ཡར་བ་ལྟར། །འཁྱམས་པ་
འདི་ནི་སུ་ཞིག་ཡིན། །མཉམ་དུ་བསམ་ནས་གཞོན་ནུ་ཡི། །ཕྱོགས་སུ་འོངས་ནས་ཅི་ཞེས་སྨྲས། །དྲང་
སྲོང་ཆེན་པོ་བདག་ཡིད་ཀྱི །ནམ་མཁའི་ཟླ་མཛེས་མཐོང་ངམ་ཅི། །མྱ་ངན་མུན་པས་སྒྲིབ་པ་ཡི། །
ཚིག་དེ་འདས་ནས་ཐུབ་པ་ཡི། །མགྲིན་པའི་དཀྱིལ་འཁོར་ཡིད་འཕྲོག་ལས །སྨྲ་བའི་འོད་ཟེར་
འབུམ་ཕྲག་བཀྱེ། །ཁྱེད་ནི་ངལ་གསོ་དབུགས་ཕྱུངས་ལ། །མྱ་ངན་མུན་པ་མེད་པར་བྱོས། །མཆི་མའི་
རི་མོས་མཉམ་པ་ཡི། །ཟླ་བཞིན་མ་དེ་བདག་གིས་མཐོང་། །སེམས་ཀྱི་རྟེན་དང་ཡི་གེའི་འཕྲིན། །དེ་
235

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ནི་སེམས་ཤིང་ཁྱོད་ལ་བཞག །ལུས་ནི་ལྷ་ཡི་སྒྲ་གཅན་གྱིས། །བཟུང་ནས་མཁའ་ལ་ཁྱེར་ཏེ་སོང༌། །
ཞེས་བརྗོད་རྡོ་རྗེས་བཅོམ་པ་ལྟར །དེ་ནི་ཞིག་ནས་འགྱེལ་བར་གྱུར། །ཙན་དན་ཆུ་ཐིགས་
མཁར་བ་ལ། །དལ་གྱིས་འདས་ཏེ་རབ་ཏུ་བརྟེན། །མཛེས་མ་དེ་དང་ཕྲད་པའི་ཐབས། །དྲང་སྲོང་དེ་
ལ་རབ་ཞུས་ནས། །རྒྱལ་པོ་ཉི་མའི་གོ་ཆ་ལ། །མཆོད་གནས་བྲམ་ཟེ་རིན་ཆེན་ཡོད། །དེ་ལ་ཐབས་
ཀྱིས་དྲིས་གྱུར་ན། །དེ་ནི་དེ་འདྲའི་ཚུལ་ལ་མཁས །དེ་ཐོས་མདའ་ནི་འཕངས་པ་ལྟར། །རིག་འཛིན་
འགྲམ་དུ་སོས་ནས་སྨྲས། །བགྲོད་པའི་རི་གླིང་རྒྱ་མཚོ་དག །ཡོངས་སུ་བརྒལ་བར་གྱུར་པ་ན། །ཀུ་
མུད་ཚལ་གྱི་རི་བོ་ལ། །དྲང་སྲོང་དཀར་བོ་ཞེས་པ་ཡོད། །དེ་ནི་གུས་པས་བསྟེན་བྱས་ན། །མཐོ་རིས་
གནས་སུ་བགྲོད་པར་ནུས། །དེ་ཡི་ཚིག་གི་ཟླ་ཟེར་གྱིས། །དེ་ཡི་ལམ་ཡང་རབ་ཏུ་བརྟན། །ལམ་དུ་
དགོས་པའི་རྫས་དག་ཀྱང༌། །མངོན་འདོད་བཞིན་དུ་དེ་ལ་བྱིན། །དེ་ནས་གདམས་ངག་མ་ལུས་པ། །
ཐོབ་ནས་གཞོན་ནུ་ལམ་དུ་ཞུགས། །རེ་བ་བཞིན་དུ་ཐག་རིང་བའི། །ས་གཞི་རབ་ཏུ་འདས་པ་ན། །
སྲོག་འཕྲོག་ཅེས་པའི་རི་བོ་ལ །བརྩེ་བའི་སྒྲིབ་ཤིང་བཟུང་ནས་བརྒལ། །ཆོམ་རྐུན་འཁྲུག་པའི
ནགས་ཚལ་ལ། །རྐུན་མོ་ནོར་གྱིས་ཚིམ་པར་བྱས། །ལོག་འགྲོ་ཞེས་བྱའི་ཆུ་ལེན་པས །ཞི་བ་ཞེས་
བྱའི་ལྕགས་ཐག་བཟུང༌། །ལྡན་ཞེས་བྱ་ཡི་ཆུ་གཏེར་ལས། །ཡང་དག་གྲུ་ལ་ཞོན་ནས་བརྒལ། །
འཕྲུལ་འཁོར་རི་གཉིས་རབ་བསྡེབས་པས །ལམ་གྲོ་རྣམ་པར་འཐག་པ་མཐོང༌། །དེར་ནི་སེམས་
ལ་འབབ་པའི་གླུས། །གནོད་སྦྱིན་ཕོ་མོའི་འཐབ་མོ་ཀློག །དེ་ནས་དེ་དག་དགའ་བ་ཡི། །མཁའ་ལ་
ཁྱེར་ནས་རབ་ཏུ་བརྒལ། །འདོད་པའི་གཟུགས་ཅན་སྲིན་མོའི་གླིང༌། །པི་ཝང་སྒྲ་ཡིས་ཡིད་འཕྲོག་
ནས། །མི་སྐད་སྨྲ་བའི་སྲོག་འཇོམས་པར། །ངག་བཅད་རྟུལ་ཞུགས་བཟུང་ནས་ཕྱིན། །དེ་ནས་མེ་
ལྟར་འབར་བ་ཡི། །ཕྱོགས་སྒོ་གདངས་པ་ལྟ་བུར་མཐོང༌། །བུད་མེད་དམར་མོ་མཚན་དུག་མས། །
རེག་པ་ཐམས་ཅད་འཇོམས་པར་བྱེད། །མ་ཆགས་ཞེས་བྱའི་སྒྲིབ་ཤིང་གིས། །ས་དེ་འདས་ནས་
བདུད་ཀྱི་ཡུལ། །ནག་པོ་བརྩེགས་པ་ཞེས་བྱར་བསླེབས །ཁྲོས་པས་སྐད་ཅིག་འཆི་བའི་སར། །
བདུད་རྩི་བྱམས་ལྡན་འཐུངས་ནས་བརྒལ། །ཕྱོགས་ཀུན་གཡང་ས་འཇིགས་རླུང་ལྡན། །སྐད་ཅིག་
དྲེད་ནས་ཐལ་པར་བརློག །རིག་སྔགས་ཞེས་པའི་ཁྱུང་ཆེན་ལ། །འབྲས་བུ་སྟེར་བས་རབ་ཏུ་བརྒལ། །
236

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
དེ་ན་ཤེལ་གྱི་ས་གཞི་ལ། །རིན་ཆེན་དཀར་བོའི་ཁང་བ་ཅན། །བུད་མེད་བདུད་རྩི་འོད་ལྡན་གྱིས། །
སེམས་ལ་དཀར་བ་སྟོན་པར་བསླེབས། །རྩེ་མོ་མཁའ་ལ་རེག་བྱས་པའི། །ཤེལ་གྱི་རི་ལ་དྲང་སྲོང་སྟེ། །
ན་ཆུང་རྣམས་ཀྱིས་བརྟན་གྱུར་། །ཟླ་བའི་བར་དུ་བཀུར་སྟིས་མཆོད། །རབ་དཀར་དོན་ཡོད་ཞེས་
བྱ་བའི། །ནོར་བུ་རིན་ཆེན་ང་ལ་ཡོད། །དེ་ནི་སྤྱི་བོར་བཟུང་ཙམ་གྱིས། །གང་འདོད་ལྷ་ཡི་གནས་སུ་
འགྲོ། །ཞེས་བརྗོད་ནོར་བུ་གནང་བ་ན། །སྔོན་མེད་སྤྱི་བོའི་འདབ་གཤོག་ཅན། །མཐོང་ན་དགའ་དེ་
སྐད་ཅིག་གིས། །མཐོ་རིས་གནས་སུ་འཕུར་བར་གྱུར།།དེ་ནས་ལྷ་ཡི་དགའ་ཚལ་དུ། །རིན་ཆེན་འཁྲི་
ཤིང་གིས་བསྒྲིབས་ནས། །རི་དྭགས་མིག་དེ་གང་ན་ཞེས། །ལྟ་ལ་ཀུན་ཏུ་བྲེལ་བར་གྱུར། །ནམ་ཞིག་
རྣ་བའི་བདུད་རྩི་སྒྲ་སྙན་གླུ། །སྐྱེད་ཚལ་གནས་དེར་ཡིད་འཕྲོག་ལེན་པ་ཚོར། །མཚུངས་མེད་གྲེ་
འགྱུར་ལྡན་པའི་སྐྱོ་གླུ་འདི །ཨུ་ཞིག་ལེན་ཞེས་དལ་གྱིས་རབ་སོང་སྟེ། །གསེར་གྱི་ལྗོན་ཤིང་ཕྲེང་
བའི་ཁྲོད་ནས་བལྟས། །པདྨའི་བཞིན་ལ་ས་རྡུལ་དྲི་མ་ཆགས། །མཆི་རིས་མ་དེ་འགྲམ་པ་ལག་པས་
བརྟེན། །ཤུགས་རིང་དྲག་པོའི་རྗེས་སུ་རིན་ཆེན་འཕངས། །སྣལ་མར་བཅས་པ་རྒྱབ་ཏུ་བསྣུན་པར་
བྱེད། །ཡུན་རིང་ངུས་པའི་མིག་འབུར་མཐོ་ལྡན་། །མྱ་ངན་དབང་གིས་ལྷས་མ་རབ་ཏུ་ཞིག །གོས་
དང་རྒྱན་གྱི་ཆས་ལ་བཏང་སྙོམས་ལས །སྨིན་མ་མི་གཡོ་མིག་གིས་ཧས་ཀྱིས་ལྟ། །མྱ་ངན་ཟས་དང་
མཆི་མའི་བཏུང་བ་ལ། །སྲོག་ནི་ཅུང་ཟད་བརྟེན་པའི་བུ་མོ་དེ། །ཟླ་བ་ཚེས་པའི་ཆ་ལྟར་ལུས་ཕྲ་ཞིང༌། །
གསེར་གྱི་གདུ་བུ་དཔུང་བའི་བར་དུ་བརྒྱན། །དཔལ་ལྡན་ངང་བའི་རྒྱལ་པོ་མཐོང་ན་དགའ། །ཆུ་བྱ་
མང་བོའི་དབུས་ན་བདག་ཉིད་ཡར།།ཕན་ཚུན་ལྷ་མིན་པར་དུ་རྒྱང་ཐག་རིང༌། །ལྷ་བྱ་བུ་ལ་འགྲོགས་
པའི་བསོད་ནམས་མེད། །ཅེས་བརྗོད་འགྱུར་ཁུགས་འབུམ་བྱ་གདངས་རྗེས་སུ །ཡང་ཡང་མཆི་མ་
མ་བྱིས་སོར་མོ་དག །འཕྲད་འདོན་བཞིན་དུ་མྱུར་དུ་བྲེལ་བ་ཡི། །མཐའ་ཡས་སྐད་ཀྱི་སྐྱོ་བ་ལྷུར་
ལེན་མཐོང༌། །དེར་ནི་ལྗོན་པའི་རྩེ་ལ་རབ་འཛེགས་ནས། །དེ་ཡི་མདུན་དུ་སོར་གདུབ་ཕྲེང་བ་
འཕངས། །དེ་མཐོང་མཆི་མའི་ཕོ་ཐམས་ཅད་ཀྱང་། །དེ་དག་རྗེས་སུ་མི་ཟློག་ཤོར་བར་གྱུར།གདུ་
བུ་མཆི་མས་བརླན་པ་དེ་མཐོང་ནས། །རྒྱལ་སྲས་ཀླུ་དང་ནོར་ནས་མཁའ་ལྡིང་གིས། །ཟོས་པའི་སོར་
གདུབ་ལྷག་མ་གནས་འདིར་ལྷུང༌། །སྲོག་བྲལ་བདག་ནི་ད་དུང་ཤི་མ་གྱུར། །ཅེས་བསམ་དེ་ནི་
237

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཕྲལ་དུ་བརྒྱལ་བ་དང༌། །ཐེ་ཚོམ་ཡལ་ཁ་ལ་འཇུས་རྒྱལ་པོའི་བུས། །མྱུར་བར་འོངས་ནས་བསིལ་
ཡབ་ལག་པ་ཡིས། །དེ་ཡི་འདུ་ཤེས་དལ་གྱིས་བླང་བ་བྱས། །བདག་ནི་མེ་ཏོག་ཟུར་ཕུད་རིང་ནས་
འོངས། །སོར་གདུབ་ཕྲེང་བ་དེ་ནི་ང་ཡིས་བསྐྱུར། །མྱ་ངན་རྒྱ་ལས་གྲོལ་ལོ་རི་དྭགས་མིག །ཅེས་པ་
ལག་པའི་ཞགས་པས་འཕང་དུ་བསྡམས། །རབ་དཀར་མཆི་མ་ཅན་དེས་གདོང་ཕྱིས་ནས། །དགེ་མ་
འོ་དག་མཛོད་ཅེས་མྱུར་བར་ནི། །མཆུ་ཡི་སྦྲང་ཆར་ཕན་ཚུན་མཐོང་བར་གྱུར། །དེ་ནས་མེ་ཏོག་ཟླ་
མཛེས་རབ་དགའ་ནས། །བརྒྱ་བྱིན་ཆུང་མའི་གན་དུ་ཕྱག་བྱས་ནས། །ཀྱེ་མ་རིགས་ངན་མི་ཡི་བུ་མོ་
བདག །མཐོ་རིས་དབང་བོའི་གྲོགས་སུ་ག་ལ་འོས། །ཆུ་བཞིན་དམའ་བའི་ཡུལ་དུ་བདག་རང་འགྲོ། །
དབང་བོའི་སྒྲོག་ལས་ཐར་ཐབས་ཅི་ཞིག་ཡོད། །ཅེས་པའི་ཚིག་ཐོས་ལྷ་ཡི་བདེ་སོགས་མས །འཆི་
མེད་བུ་མོ་ཐམས་ཅད་རབ་བསྡུས་ཏེ། །མི་མོ་ལྷ་ཡིས་དབང་བསྐུར་འདི་ཉིད་ན། །བདག་རྣམས་སྲོག་
འདོར་ཉིད་ལ་ཐེ་ཚོམ་མེད། །དེ་ལྟར་ལྷ་དབང་མདུན་སར་གནས་བོར་ནས། །བརྒྱ་བྱིན་ཐབས་ནི་
རབ་ཞན་གྱུར་ཏེ། །འཁྲུགས་པས་མྱ་ངན་ཤུགས་རིང་འབྱིན་པར་གྱུར། །དེ་ནས་ཕུན་ཚོགས་ལྷ་ཡི་
ཡོ་བྱད་ནི། །ནམ་མཁའ་མི་ཤོང་བུ་མོ་དེ་ལ་བྱིན། །ད་དུང་ལྷག་པའི་གཉེན་དག་མི་འབྲལ་གྱི། །མཐོ་
རིས་ས་ཡི་བར་དུ་འགྲོའོ་བྱས །དེ་ལྟར་ཐོབ་ནས་འབྲལ་བ་མི་བཟོད་པའི །གྱ་གྱུར་ཤེས་མ་དེ་ཡིས་
ཕྱག་བྱས་ནས། །རང་གི་མཛའ་བོ་ནོར་བཅས་ལྷ་རྣམས་། །སྐྱེལ་མ་དང་བཅས་ཡུལ་དུ་ཕྱོགས་
པར་གྱུར། །སྐབས་དེར་སྤྲིན་དང་མུན་པའི་གོ་ཆ་ཡིས། །མི་བརྟན་རང་བཞིན་གྲོས་ནི་གསར་དུ་སྒྲུབ། །
གཞོན་ནུ་འདི་ནི་རྒྱལ་སར་དབང་བསྐུར་ན། །བདག་ཅག་རྣམས་ལ་དབང་ཡོད་གྱུར་མ་ཡིན། །ཡིད་
འོང་མ་འདི་བདག་ཅག་ཐུན་མོང་སྤྱད། །རྒྱལ་པོའི་བུ་འདི་བདག་གིས་གཞོམ་པར་བྱ། །མི་དབང་
ཡབ་ཡུམ་རང་ཏུ་བཟུང་ནས་ནི། །ཟླ་ཉི་གོ་ཆའི་ཡུལ་དུ་དམག་ཆེན་འདྲེན། །དེ་ལྟར་བྱས་ན་མ་ལུས་
ས་གཞི་ལ། །དབང་བསྒྱུར་རྒྱལ་པོའི་གོ་འཕང་བདག་གིས་ཐོབ། །དེ་ལྟར་བགྲོས་ནས་གཡོ་སྒྱུའི་
སྦྱོར་བ་ཡིས། །ཕེབས་མ་ཐག་དེར་བཀུར་སྟི་རྒྱ་ཆེན་བསྒྲུབས། །མཁའ་ལ་འགྲོ་བ་ལ་སོགས་སྟོབས་
ཆེན་གྱི། །ཀུན་སྤྱོད་མཐའ་ནི་ཞིབ་མོར་ཡང་དག་དྲིས།།སྐལ་བཟང་གྱ་གྱུ་མ་མཛད་གཞོན་ནུ་དེས། །
རང་གི་རྣམ་ཐར་རྒྱ་ཆེར་ལྷུག་པར་བཤད། །དེ་ནས་དལ་གྱིས་ལོགས་སུ་ཁྲིད་ནས་ནི། །ཟླ་མཛེས་
238

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ
གཙུག་རྒྱན་དང་བཅས་རབ་ཏུ་བཟུང༌། །ལུས་བཟང་བློན་པོ་བུ་མོ་ཡིད་འཕྲོག་མ། །དེ་ན་གནས་པས་
གྲོས་ངན་ཟུར་གྱིས་རིག །སྙིང་སྡུག་རྒྱལ་པོའི་བུ་དེ་མ་ཕོད་པར། །ཁྱོད་ཀྱི་ཟླ་མཛེས་གཡོ་མེད་རབ་
ཏུ་བཟུང༌། །ཉིད་ཀྱང་ད་ལྟ་ཉིད་དུ་དུག་གིས་འཇོམས། །གཙུག་རྒྱན་བཟུང་ལ་མཁའ་ལ་སྐད་ཅིག་
བྲོས། །ཅེས་བརྗོད་རྡོ་བས་བསྐྲད་པའི་ངང་མོ་བཞིན། །གཙུག་གི་ནོར་བུ་རབ་བཀོད་ནམ་མཁའ་ལ། །
འཕྲལ་དུ་རྒྱལ་སྲས་རིང་དུ་འཕུར་བ་ཡི། །མི་མེད་བས་མཐའི་རི་ལ་རབ་ཏུ་བབས། །རབ་གཡོ་ཆུ་
དང་འགྲོགས་པའི་ལྗོན་པ་ལྟར །གྲོགས་ངན་བསྟེན་པའི་བྱ་བ་འགྱེལ་བ་ཉིད། །ད་ནི་ཉི་ཟླའི་གོ་ཆ་
ལ་བརྟེན་ནས། །དྲེགས་ལྡན་མུན་པའི་གོ་ཆ་ལ་སོགས་གཞོམ། །ཞེས་བསམ་མྱུར་དུ་སོང་ནས་གཙུག་
རྒྱན་ནི། །མཁའ་འགྲོ་སྟོབས་ཅན་ཉི་མའི་གོ་ཆར་བྱིན། །བཟང་ངན་རྣམ་པར་རྒྱ་ཆེན་རབ་བརྗོད་
ནས། །གཡུལ་ཆེན་དམག་གི་ལས་ལ་བསྐུལ་བར་གྱུར། །རྒྱ་ཆེན་མཁའ་འགྲོའི་ནོར་གྱིས་དགའ་བ་
དང༌། །གཞུང་བཟང་སྟོབས་ཀྱིས་བགྲོད་པའི་རྟ་ལྗང་ཅན། །འོད་གསལ་རྒྱལ་པོའི་རི་ལ་འཁོར་བ་
དེས། །དབུགས་མཐར་པདྨའི་བཞིན་ཅན་དེ་ལ་སྨྲས། །བདག་གི་དཔུང་ཆེན་འདི་ནི་འགྲོ་བ་ལ། །
རྣམ་རྒྱལ་གླང་བོ་འདོགས་པའི་ཀ་བ་ཡིན། །ས་འཛིན་རིགས་ལ་གནོད་པའི་སྤྲིན་ཚོགས་ནི། །གདུག་
ཅིང་ལྷག་པར་རྒྱས་པ་བདག་གིས་གཞོམ། །འདི་འདྲ་བཅོམ་ན་ཁྱོད་ཀྱི་གཟི་བརྗིད་ནི། །ཕྱོགས་བཅུ་
སྒྲིབ་པའི་གེགས་མེད་ཉིད་གྱུར་གྱིས །སྟོབས་ཆེན་མཐའ་ན་གནས་པའི་རྒྱལ་ཕྲན་གྱི །མེ་ཁྱེར་
བསད་པས་དཔའ་བར་ག་ལ་འགྲོ། །ཞེས་བརྗོད་དམག་གིས་ས་གཞི་ཀུན་བཀང་སྟེ། །བྱ་རྣམས་
འབབས་པའི་གོ་སྐབས་མེད་པར་གྱུར། །དཔུང་གི་རྡུལ་ཚུབ་ནམ་མཁའ་སྒྲིབ་བྱེད་ཅིང༌། །རྟ་རྨིག་སྒྲ་
ཡིས་ས་གཞི་རྔ་ལྟར་བརྡུངས །སྐབས་དེར་རྒྱལ་ངན་ཉིད་ཀྱི་དམག་ཚོགས་ཀྱང་། །མྱུར་བས་དེ་ཡི་
ཕྱོགས་སུ་ཁྱེར་བར་གྱུར།།རྒྱལ་པོ་ཡབ་ཡུམ་འབེན་དུ་རབ་བཟུང་ནས། །རབ་སྐྲག་དཔུང་གི་སྦྱོར་བ་
སྟ་གོན་བྱས། །དེར་ནི་མཐའ་མེད་ཡངས་པའི་ས་གཞི་ལ། །ཤུགས་ཆེན་རྒྱ་མཚོ་རྣམས་ནི་འཕྲད་
འདོད་བཞིན། །འཇིགས་རུང་དམག་ཚོགས་ཕན་ཚུན་སྒྲ་སྒྲོག་ཅིང༌། །བཟློག་མེད་ཤིན་ཏུ་ཉེ་བར་
འཐབ་ལ་ཕྱོགས །སེང་ཕྲུག་དབང་བསྒྱུར་གནོད་སྦྱིན་ཆས་པ་བཞིན། །གོ་མཚོན་ཉིད་ཀྱིས་ཉི་ཟླ་
སྒྲིབ་བྱེད་ལ། །དཔུང་བ་རབ་བརྫེས་མདུང་གི་འཕྲུལ་འཁོར་ཅན། །རྒྱལ་སྲས་དཔའ་བོ་རང་ཉིད་
239

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྔོན་ལ་རྒྱུགས། །རང་གནས་ཉམས་བྱེད་ཤིང་གི་སྲིན་བུ་འདྲའི། །གདུག་པ་ཁྱོད་ལ་རིགས་ངན་སུ་
ཞིག་ཡོད། །ལྟོས་པ་འཇོམས་བྱེད་ཁྱེད་ཉིད་སྐད་ཅིག་ལ། །སྲོག་གི་རྡུལ་ཕྲན་ཙམ་ཡང་མི་སྣང་བྱ། །
བྱིའུའི་སྟེང་དུ་བཟློག་མེད་འབབ་པའི་ཁྲ། །བབས་བཞིན་ཞེས་བརྗོད་གཡུལ་དུ་མཆོངས་པའི་ཚེ། །
གཡས་གཡོན་ཉི་ཟླའི་གོ་ཆའི་རུ་འཛིན་ཀྱང་། །ཁྲབ་ཅན་གནམ་གྱི་སྐར་མའི་ཚོགས་འདྲས་བསྐོར། །
ཅོ་འདྲིར་ཕྱོགས་གཅིག་འདེབས་ཤིང་སོང་བ་ལས། །དཔུང་གི་རྡུལ་ཚུབ་ཉི་མ་ཕམ་བྱས་པས །ནམ་
མཁའ་མཐའ་དག་སེར་སྐྱའི་སྤྲིན་ཆེན་འཁྲིགས། །གློག་འཁྱུག་རྡོ་ཡི་མེ་ཆེན་དུས་ལྟར་གྱུར། །སྐབས་
དེར་དཔུང་གི་ཆུ་གཏེར་འཁྲིགས་གྱུར་ཏེ། །གླང་བོའི་རྦ་རླབས་ཕྱོགས་བཅུར་མཆོང་བ་དང༌། །མཚོན་
ཆའི་ཟེར་མ་སྦྱོར་མེད་འཕེན་པ་དང༌། །གཞོམ་མེད་དཔའ་བོའི་སྒྲ་ཆེན་ཅི་ཡང་སྒྲོག །མདའ་རྡོའི་
11
འཕྲུལ་འཁོར་ཆར་བ་ཡིས། །ཕྱོགས་ཀུན་རབ་རིབ་འཁྲུག་པ་བཞིན། །སྐད་ཅིག་དེ་ལ་ས་གཞི་ནི། །
ཁྲག་གི་གོས་དམར་གོན་པ་འདྲ། །རྒྱལ་ཕྲན་རྣམ་གཉིས་མགོ་བོ་རབ་ཏུ་བྲེགས །ཁྲིམས་ཤིང་རྩེ་ལ་
ངོ་ཚས་བྲོས་པ་བཞིན། །རང་བཞིན་ངན་པའི་རྣམ་ཐར་བགྲངས་པ་ལ། །དེ་ཡི་དཔུང་རྣམས་རོ་ཡི་
ཕྲེང་བར་གྱུར། །རྒྱལ་སྲས་བཟང་བོའི་རྣམ་ཐར་བསྟན་པའི་ཕྱིར། །མེ་ཏོག་གཞུ་ཅན་སྲོག་ལས་རྣམ་
པར་སྐྱབས། །ཡབ་ཡུམ་དགྲ་ཡི་འབེན་ལས་ཐར་གྱུར་། །ཉི་ཟླ་དང་བཅས་ཕོ་བྲང་སོང་བར་གྱུར། །
མྱ་ངན་རླུང་གིས་ཡན་ལག་ཕྲ་གྱུར་ཏེ། །གདུང་ངོ་ལྟུང་བའི་ཚབ་རྒྱུ་མཆི་མ་ཡི། །མུ་ཏིག་གདུབ་སྐོར་
ཚེའི་རི་དྭགས་མིགབག་ལས
འགོད་པའི་རི་དྭགས་མིག །སྡུག་བསྔལ་ཁྱིམ་གྱི་བཙོན་ལས་ཐར་པར་བྱས། །སྐབས་དེར་ཟླ་བའི་གོ་
ཆས་རབ་སྨྲས་པ །བུ་མོའི་ཞིང་ལ་ལྷ་མཆོད་མ་བྱས་པར། །གལ་ཏེ་སྲས་ཀྱི་མྱུ་གུ་ལྡན་གྱུར་ན། །
འཇིག་རྟེན་དམོད་པའི་སེར་བས་ངེས་པར་འཇོམས། །དེ་ཕྱིར་ལོ་གཅིག་བར་དུ་བུ་མོ་མཆོག །རང་
གི་ཕ་མའི་ཡུལ་དུ་ངལ་གསོ་གྱིས། །བརྒྱ་བྱིན་གྱིས་ཀྱང་མ་རྙེད་བུ་མོ་འདི། །ས་ལ་དབང་བསྐུར་
བདག་མོ་ཅིས་མི་རིགས། །རྒྱས་པར་དབང་བསྐུར་བཙུན་མོ་ལེན་པ་ལ། །ཕྱི་མའི་ལམ་འདི་བཀྲ་
ཤིས་མེ་ཏོག་ཅན། །རྣ་ཅན་ལ་སོགས་བློན་པོ་ཐམས་ཅད་ཀྱང༌། །གཞོན་ནུས་ཡབ་ཀྱི་དུས་ལྟར་
བསྐྱངས་པར་མཛོད། །ཅེས་བརྗོད་སྐབས་དེར་སྟོན་མོ་འབྲུ་དྲུག་བཤམས། །གཡུལ་ལས་རྣམ་པར་
རྒྱལ་བའི་དགའ་སྟོན་བསྒྲུབས། །རྒྱལ་ངན་གཉིས་ཀྱིས་སྐྱོངས་པའི་ས་གཞི་ཀུན། །ཉི་ཟླའི་གོ་ཆ་ག་
240

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
ལ་བསྩལ་པར་གྱུར། །དེ་ནས་ཟླ་མཛེས་ལྷ་ཡི་ནོར་དང་བཅས། །རེ་ཞིག་ཕ་མའི་ཁྱིམ་དུ་བཏང་བར་
གྱུར། །དེ་ནས་རང་གི་གྲོང་ཁྱེར་མི་ཡུལ་དུ། །ལྷ་གནས་གློ་བུར་འོངས་པ་ལྟ་བར་བྱས །བློ་གྲོས་
གཟུགས་མཆོག་ལྡན་ན་བུད་མེད་དང༌། །འདྲ་བའི་ནོར་ནི་གང་ན་ཡོད་མིན་ཞེས། །མིག་ཡངས་བློན་
པོ་ས་ལ་མི་ཤོང་བའི། །དགའ་བའི་རྒྱ་མཚོ་རབ་ཏུ་རྒྱས་པར་གྱུར། །ནོར་གྱི་སྡེའི་དབང་དུ་བྱས་པའི་
ལེའུ་སྟེ་དང་བོའོ །།
དེ་ནས་དཔྱིད་ཀྱི་དུས་བཟང་བོ་ལ་བབས་པར་གྱུར་པའི་ཚེ།ནོར་འཛིན་བུ་མོ་གཡུ་ཡི་གོས་
དག་གོན། །སྐྱེད་ཚལ་ཕྲེང་བའི་དོ་ཤལ་སིལ་སྙན་སྒྲོག །ཕྱོགས་མཐའ་ཤིན་ཏུ་ཡངས་པའི་གྱ་གྱུར
ཅན། །སྲེད་ལྡན་ལྟ་བས་མི་ངོམས་རྣམ་འགྱུར་བསྟན། །བྱ་དང་བུང་བ་གདུ་བུའི་སྒྲ་སྙན་ལེན། །མེ་
ཏོག་ལན་ཚར་ཕྲེང་བས་མཛེས་པ་ཅན། །དཔྱིད་ཀྱི་བུ་མོ་ནོར་འཛིན་མ་དེ་ནི།།དབྱར་ལ་ལྟ་བ་བཞིན་
དུ་འོངས་པར་གྱུར། །ལྗོན་ཤིང་ཕྲེང་བ་དོ་ར་བྱེད་པ་དང་། །རི་མོའི་ཚོགས་རྣམས་ལྟད་མོ་ལྟ་བ་བཞིན། །
ཤིང་ཆེན་འགའ་ཞིག་གཞོན་ནུའི་ཚོགས་རྣམས་ཀུན། །མདའ་གཞུ་འགེངས་པའི་ལད་མོ་བྱེད་པ་འདྲ། །
ཡལ་ཁའི་བྱ་རུ་རྒྱབ་ཏུ་རབ་དོར་ནས། །མགོ་བོ་དུད་ཅིང་ཡན་ལག་སྐྱོད་པ་ཅན། །གཞན་དག་རླུང་
གིས་ཅོ་འདྲིར་བྱེད་པ་ནི། །མདའ་རྩེ་མཁན་གྱི་རྣམ་འགྱུར་བྱེད་པ་བཞིན། །བུང་བ་གླུ་གར་བསྒྱུར་
པའི་རྫ་རྔ་ཅན། །མེ་ཏོག་སྡོང་བོ་མགོ་ལྕོག་ལྡེམ་པ་ནི། །ཤིང་ཆེན་གཡོ་བའི་རྩེ་ལ་ཟློས་གར་ཅན། །
དྲི་ཟའི་གློག་ཕྲེང་མིག་འཕྲུལ་རྩེ་བ་འདྲ། །པདྨའི་དོ་རར་མངོན་པར་གར་བྱེད་མ། །ཡིད་འཕྲོག་གླུ་
དང་གར་སྒྱུར་བུང་བ་ནི། །མཐོ་རིས་རའི་གར་མཁན་མ་ཎི་ཀ །ས་ལ་རྩེད་མོའི་ཚུལ་དུ་འོངས་པ་
འདྲ། །བུང་བ་གཞོན་ནུ་བྱ་བ་གཞན་དོར་ནས། །ནགས་ཚལ་ཁྲོད་ནས་མེ་ཏོག་འཚོལ་བ་ནི། །སྲེད་
ལྡན་བྱ་བ་གཞན་རྣམས་རབ་དོར་ནས། །སྐྱེ་བའི་དབུས་ནས་དགའ་མ་འཚོལ་བ་འདྲ། །ཆུ་ཤེལ་ལྗོན་
པ་ཕན་ཚུན་འཁྱུད་གྱུར་ཏེ། །འཁྲིལ་ཤིང་ལག་པ་བསྣོལ་ནས་སྡམ་པ་ནི། །རང་གི་འགྲམ་གྱི་འོད་
ལྡན་ཕོ་མོ་རྣམས། །དགའ་མགུར་སྤྱོད་པའི་རྣམ་འགྱུར་སློབ་པ་བཞིན། །བུང་བས་རྩེས་པའི་པདྨའི་
ན་ཆུང་རྣམས། །རྒྱ་མཚོར་བྲོས་ནས་དགོད་ཅིང་འདུག་པ་ནི། །ལྗོན་ཤིང་ཡལ་ཁའི་ལག་པས་རབ་
བསྐྱོད་ནས། །ལོ་མའི་གོས་ཀྱིས་གཡོགས་པར་བྱེད་པ་བཞིན། །སྔོ་བསངས་ནམ་མཁའི་བུ་མོ་ཉི་
241

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཞོན་གྱིས །སྟེང་ནས་འཁྱུད་པའི་གོ་རིམ་མི་རིགས་ཞེས། །རྒྱ་མཚོའི་ནང་དུ་སྔོ་བསངས་
འགྱེལ་བ་ན། །ཉི་མ་གཞོན་ནུས་བགྲོད་པར་བྱེད་པ་བཞིན། །དྲི་མེད་མཛེས་པའི་རྒྱ་མཚོ་རི་དྭགས་
སོགས། །ཀུན་གྱི་གཟུགས་བརྙན་ཤར་བར་གྱུར་པ་ནི། །ཐམས་ཅད་ཆུ་གཏེར་མཛེས་པའི་དབང་སོང་
ནས། །དེ་ཡི་ལུས་ལ་ནན་གྱིས་གབ་པ་འདྲ། །དེ་ཉིད་མཐོང་ནས་མཚོ་མཐའི་མེ་ཏོག་རྣམས། །གྲལ་
ལ་བསྒྲིགས་ཏེ་དགོད་ཅིང་ལྟ་བ་འདྲ། །སྐབས་དེར་ཕྲག་དོག་དབང་གིས་ཆུ་བྱ་རྣམས །གཟུགས་
བརྙན་རྣམས་ལ་ཆུ་ཡི་ཚོགས་པ་བཞིན། །དེ་འདྲའི་དབང་གིས་ལྗོན་ཤིང་བུ་མོ་རྣམས། །ཆགས་པས་
ཕན་ཚུན་འཁྲིལ་ཞིང་འཛིངས་པ་ན། །མེ་ཏོག་མཚར་སྡུག་འབྲས་བུའི་ཕྲེང་བ་ཡི། །དོ་ཤལ་ཐག་པ་
ཆད་དེ་ལྷུང་བ་འདྲ། །དེ་ཉིད་མཐོང་ནས་ཆུ་ཀླུང་མཛེས་མ་རྣམས །འདོད་ཆགས་གྱ་གྱུ་ཅི་ཡང་
ལངས་གྱུར་ཏེ། །ལྦུ་བ་འཁྲིགས་པའི་འཛུམ་དཀར་དགོད་བྱེད་ཅིང༌། །མཆུ་ཡི་ཟེགས་མའི་མཆིལ་མ་
འཐོར་བ་འདྲ། །རབ་དཀར་ངང་བའི་བུ་མོའི་ཕྲེང་བ་རྣམས། །དྲི་མེད་མཚོ་སྔོན་དག་ལ་མཆོང་བ་ནི། །
སྟོན་དུས་རྣམ་པར་དག་པའི་ནམ་མཁའ་ལ །རྒྱུ་སྐར་ཕྲེང་བའི་ཚོགས་རྣམས་རྒྱུ་བ་བཞིན། །རྒྱང་
རིང་ནས་ཀྱང་ངང་བའི་རྒྱལ་པོ་རྣམས། །པདྨའི་མཚོ་ལ་གཞུངས་ཏེ་བབས་པ་ནི། །སྲེད་ལྡན་ཁྱོ་མེད་
འདོད་པའི་དུས་ས་རུ། །དགའ་བའི་ཤུགས་ཀྱིས་མངོན་པར་འགྲོ་བ་འདྲ། །གཡུ་ཡི་མཎྜལ་དང་
མཚུངས་ལུང་བའི་མཐིལ། །ནོར་ཕྱུགས་བཀྲམ་འདྲའི་ཕྲེང་བས་ཁེབས་པ་ནི། །དེ་ལ་ཕྲག་དོག་
མཚུངས་ལུང་བའི་མཐལ །ནར་བྱུག
བཞིན་དུ་ནམ་མཁའ་ལ། །ཉི་ཟླ་རྒྱུ་སྐར་རྣམས་ཀྱིས་བརྒྱན་པ་འདྲ། །
དེ་ཚེ་གཞོན་ནུ་མཐོང་ན་དགའ་རང་འདྲ་བའི་གཞོན་ནུ་མང་བོས་བསྐོར་། རང་གི་མཛེས་
མ་ལ་ལྟ་བ་དང་། ཡིད་འཕྲོག་པའི་སྒྱུ་རྩལ་བསྟན་པའི་ཕྱིར། སྤྲིན་གྱི་ཤུགས་ཅན་ལྟ་བུའི་རྟ་མཆོག་
རྣམས་ལ་ནི་ཞོན། གོས་དང་རྒྱན་བཟང་བོས་ནི་སྤྲས། དུང་གཞུ་གསེར་མཆོག་རྣམས་ནི་མཆན་ཁུང་
དུ་བཟུང༌། ཉག་ཕྲན་གྱི་མདོ་རྩེ་ཁྲེམས་རྩལ་ཡོད་པ་རྣམས་ནི་སྐེད་ཟུར་དུ་བྱས། ཞྭ་དཀར་གསེར་
ཕྲུག་ཅན་རྣམས་ནི་ལྟག་ཏུ་ཕྱོགས། གཡུ་རྣ་ཉི་ཟླ་དང་འདྲ་བ་རྣམས་ཀྱིས་ཁྱིམ་གྱི་མདངས་འཕྲོག་
པར་བྱས་། དང་བོར་སེང་ཕྲུག་ཁ་ཁྱེར་མཆོང་འགྲོས། བར་སྐབས་སུ་ཁྱུང་ཆེན་འཕུར་བའི་བང་ཁ།
ཐ་མར་གཡུ་འབྲུག་མཆོང་བའི་ཁ་ཁུག་དང་བཅས་ཏེ། ཚང་རའི་རྩེ་འཇོ་ལ་ཞུགས་པར་གྱུར་ཏོ། །
242

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
དེའི་ཚེ་གྲོང་ཁྱེར་གྱི་སྐྱེ་བོ་རྣམས་ཡིད་རབ་ཏུ་ཆགས་པར་གྱུར་ཏེ། ཁྱད་པར་དུ་གཞོན་ནུ་མ་ཐམས་
ཅད་སེམས་མངོན་པར་གཏོར་བ་ལྟར་གྱུར་།བློན་པོས་དྲང་བོའི་ཚིགས་བཅད་སྨྲས་པ།
རྟ་ཕོ་སེང་ཕྲུག་ཁྱུང་གཤོག་ཅན་གྱི་མགོ་སྣ་སྡེར་བཞི་ཁྲ་ལམ་ཁྲུལ། །གསེར་སྒ་མེ་ལོང་ཧ་
ཇུན་ཅན་ལ་དངུལ་ཡོབ་དཀར་བོ་ཁྲལ་མ་ཁྲོལ། །ཡིད་འཕྲོག་འཁོར་གསུམ་བདེ་བར་བཏང་བའི་
དར་གྱི་ལོང་བན་མ་བུན། །གྲུ་དཀར་དམར་གཡུ་སྣ་རྣམ་གཉིས་ཉི་ཟླའི་ཚུལ་དུ་ལྷག་གེ་ལྷག །
སག་ལྷམ་སྨུག་པོའི་འཕྱོང་རྒྱས་དེ་ལ་གདོང་གཉེར་འཛུམ་པ་ཤིགས་སེ་ཤིག །སུལ་ཁེབས་གསེར་གྱི་
མེ་ལོང་དེ་ལ་དར་གྱི་སྒྲོལ་མདུད་ཁྲུལ་ལུ་ལུ། །དྲོ་འཇམ་ལེགས་པའི་དོར་སྨུག་དེ་ལ་སྤྲིན་ཀ་ཕྲ་མོ་
ཁྱུགས་སེ་ཁྱུག །བཟང་གོས་རིམ་པའི་འཕྱོར་གོས་དེ་ལ་དབ་ཀ་བཏབ་པ་ལྷག་གེ་ལྷག །ཨེ་མ་རྟ་
སྤྲིན་ཆེན་འཕུར་བ་འདྲ། །མི་ཕོ་འཇའ་ཚོན་ལྡིང་བ་འདྲ། །གཞུ་མོ་གློག་ཕྲན་ཁྱུག་པ་འདྲ། །མདའ་མོ་
ཐོག་ཆེན་འཕེན་པ་འདྲ། །གཟུགས་དང་འཇོ་སྒེག་དཀར་བོའི་ལྷ་ཡིན་ཏེ། །འཁྱོར་དང་བཤམས་ནི་
དམར་བོའི་བཙན་རྒོད་འདྲ། །འཕེན་ཅིང་བརྟག་པ་ནག་པོའི་བདུད་ཀྱི་རིགས །གནམ་ཐེ་ས་ལ་
བབས་པ་ཡིན་ནམ་ཅི། །ཞེས་སྨྲ་ཞིང་རླུང་གིས་བསྐྱོད་པའི་འཁྲི་ཤིང་ལྟར་དབང་ཐམས་ཅད་འདར་
བར་གྱུར་ཅིང་མིག་འབུར་ཚུགས་སུ་བལྟས་ཏེ་ཤུགས་རིང་གིས་མཐུན་འཇུག་པ་ལྟར་བྱེད་དོ །དེར་
གཞོན་ནུ་འཁོར་བཅས་ཀྱིས་ཚང་རག་ལན་གསུམ་གྱི་བར་དུ་མངོན་པར་རྒྱུགས་པ་ལས རྩལ་
གསུམ་གྱི་སྒོ་ནས་སྐྱེ་བོ་ཐམས་ཅད་མགུ་བར་བྱས་ཏེ། ཁང་བཟང་གི་དྲ་མིག་ནས་མངོན་པར་ལྟ་བའི་
རང་གི་མཛེས་མ་ཟུར་མིག་གིས་བསྐྱངས་ནས། དཔོན་གཡོག་གི་ཚོགས་རྣམས་མྱུར་བར་རང་གི་ཕོ་
བྲང་དུ་སོང་སྟེ། ཁང་བཟང་དྲ་བ་ཅན་གྱི་བསིལ་ཁང་གི་ནང་དུ་ཡིད་འཕྲོག་མའི་ཟས་ཀྱི་བྱ་བ་རྣམས་
བསྒྲུབས་ནས། ཚད་པའི་དུས་སུ་གྱུར་པས་ཤེལ་གྱི་བུམ་པ་ནས་བླུག་པའི་འབྲས་ཆང་ཤིན་ཏུ་བསིལ་
བ་དག་འཐུང་སྟེ། ཁོ་བོས་ད་དུང་གི་བར་དུ་ཡང་མཛེས་མ་དང་འགྲོགས་པའི་དགའ་བ་མ་ཐོབ་པས།
རེ་ཞིག་དེ་དང་རྩེ་འཇོ་ལ་སོགས་པའི་དོན་དུ་རྒྱང་རིང་བོའི་སྐྱེད་མོའི་ཚལ་དུ་འགྲོ་བར་བྱའོ་སྙམ་དུ་
བསམས་ནས སྐྱོ་བསང་ལ་འགྲོ་བའི་ཟོལ་གྱིས་སེམས་མཐུན་པའི་འཁོར་ཉུང་ཤས་ཀྱིས་བསྐོར་ཏེ།
རང་ཉིད་སྐྱེད་མོས་ཚལ་དུ་སོང་ནས་མེ་ཏོག་གཞུ་ཅན་ལ། ཟླ་བ་གྲོགས་མེད་འཆར་བ་སྐྱོ་སྐྱོ་འདྲ །
243

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མེ་ཏོག་རྒྱང་ནས་ལྟ་བ་ངལ་ངལ་འདྲ། །དེ་བས་ཟླ་བ་གདན་དུ་བཏིང་བའི་ལྷ།།ལྡུམ་རའི་ནང་དུ་ཡོད་
པ་བལྟ་ཕྱིར་འགྲོ། །ཞེས་པའི་འཕྲིན་ཡིག་བསྐུར་ནས་ཟླ་མཛེས་ཀྱི་ཁྱིམ་དུ་ཟུར་གྱིས་བསྲིངས་ནས།
འགྲོགས་པའི་བརྡར་གོ་ནས་སྐྱེད་མོས་ཚལ་གྱི་ལྡུམ་ར་ལྟ་བུའི་ཟོལ་གྱིས་གཡོག་མོ་སྐར་ཆེན་གྲགས་
མ་དང་འགྲོགས་ནས། རྒྱལ་སྲས་གཞོན་ནུའི་གནས་ག་ལ་བར་བསྩལ་ཏེ། དེ་རིག་ནས་མེ་ཏོག་
འབྱུང་གནས་ཞེས་བྱ་བའི་དགའ་ཚལ་དུ་སོང་ནས་སྐྱེངས་པ་ལྟར། འཁྲི་ཤིང་གི་བྱ་སྐྱིབས་ཀྱི་བག་ཏུ་
མེ་ཏོག་འཐུ་བའི་ཟོལ་གྱིས་འདུག་ལ། དེའི་ཚེ་གཞོན་ནུ་མཐོང་ན་དགའ་ཟླ་ཆུ་ཤེལ་གྱི་རྡོ་ལེབ་ཀྱི་སྟེང་དུ།
མེ་ཏོག་གཞུ་ཅན་ལ་བསྟན་པའི་ཚུལ་གྱིས་གླིང་བུ་ཤིན་ཏུ་སྙན་པ་དག་བསྒྱུར་ཤིང་འདུག་གོ། །དེ་ནས་
ཕན་ཚུན་ཚའི་རང་བཞིན་ཤས་ཆེ་བས་ཚིག་གི་རི་དྭགས་སྨྲ་བཅད་ཀྱི་རྒྱལ་འཐུམ་པ་བཞིན་དུ་གྱུར་
པའི་ཚེ། མེ་ཏོག་གཞུ་ཅན་གྱིས་སྐར་ཆེན་ལ་ཟུར་མིག་བརྡ་བྱས་ཏེ། འདིར་ཤོག་ཅིག་ཅེས་པའི་མགོ་
ཁུགས་བྱས་པས། འཛུམ་པ་དང་བཅས་པར་སྐྱེངས་པའི་རྣམ་འགྱུར་གྱིས་མ་མཐོང་བ་ལྟར་བྱེད་དོ། །
དེ་ནས་མེ་ཏོག་ཟླ་མཛེས་ཀྱིས་འཁྲི་ཤིང་གི་དྲ་བའི་ཕག་ནས་གཞོན་ནུའི་སྐྱེ་འབྲས་ལ་མངོན་པར་
བལྟས་པས་འདོད་ཆགས་ཤིན་ཏུ་ལངས་པར་གྱུར་ཏེ། ཤུགས་རིང་དང་བཅས་པས་གཡོག་མོ་སྐར་
ཆེན་གྱི་འགྲམ་དུ་མགྱོགས་བྱིན་ནས། རང་གི་གོས་ཀྱི་ཆུན་འཕང་དུ་བསྡམས་ཏེ།ཀྭ་ཡེ་སྙིང་སྡུག་
གཞོན་ནུ་དག་ཅི་དགའ་བ་མཛོད་ཅིག །ཨ་ཙ་ཙ་ཞེས་པའི་སྒྲ་འཁུན་བུ་དང་བཅས་པ་ཁ་ནས་བོར་བ་
དང༌།སྐར་ཆེན་མས་སྨྲས་པ་དང་།དཔོན་མོ་དག་དབུགས་དབྱུང་བར་མཛོད་ཅིག།བདག་གིས་སྙིང་
སྡུག་འདི་དག་དང༌། གཏམ་གྱི་འཕྲོས་བསྩལ་བར་བྱའོ་སྨྲས་ནས།སླར་མེ་ཏོག་གཞུ་ཅན་ལ་མི་གཞུ་
བའི་རྣམ་པ་བསྟན་པ་དང༌། འཛུམ་པ་དང་བཅས་པས་མེ་ཏོག་གཞུ་ཅན་གྱིས་སོར་བརྡེགས་བྱས་པ་
དང༌། སྐར་ཆེན་གྱིས་དགོད་པ་དང་བཅས་པས་མ་བརྡེག་པར་མཛོད་དང༌། མགོ་ཆག་པར་འདྲའོ་
ཞེས་སྨྲས་པས། མེ་ཏོག་གཞུ་ཅན་གྱིས་གང་ལ་བརྡེག་ཟེར་བ་དང་། གང་གི་མགོ་ཆག་པར་འགྱུར་
ཞེས་གཡེར་བག་གིས་སྨྲས་པ་དང༌། སྐར་ཆེན་གྱིས་བགད་དེ་མདུན་ན་འདུག་པའི་ནེ་ཙོ་ཞིག་ལ་
མཛུབ་མོ་བཙུགས་ཏེ། འདི་བྱ་ལྕེ་གཉིས་པ་ལགས་ལ་འདིའི་མགོ་ཆག་པར་འདྲའོ་ཞེས་སྨྲས་པས་
ཐམས་ཅད་ཐལ་མོ་བརྡབས་ཏེ་བགད་པར་གྱུར་། །
244

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
དེ་ནས་གཞུ་ཅན་གྱིས་སྨྲས་པ། ཀྭ་ཡེ་ཟླ་བ་དང་སྐར་མ་དག །ནམ་མཁའ་མི་སྡོད་པར་
ལྡུམ་ར་འདིར་འོངས་ནས་ཅི་བྱ།སྐར་ཆེན་གྱིས་སྨྲས་པ།འོ་ན་མེ་ཏོག་གཞུ་ཅན་ཡང༌།རང་གི་ཤུབས་
སུ་མི་སྡོད་པར་འདིར་ཅི་བྱ་ལགས། ཁོ་བོ་ནི་མདའ་ཚབ་རྩེ་བའི་ཕྱིར་འོངས་སོ །སྐར་ཆེན་གྱིས་
བགད་དེ། འབེན་ཁུངས་བསྟན་ལགས་སམ།ཞེས་སྨྲས་ནས་ཚུར་འོངས་ཏེ་འཛིངས་པས།སྐར་ཆེན་
ན་རེ། གོས་རལ་བར་གདའ་ལགས་ཀྱིས་མ་མཛད་ཅིག་ཅེས་སྨྲས་པ་དང༌།མེ་ཏོག་གཞུ་ཅན་གྱིས།
གོས་རལ་ནའང་། གཞན་རལ་མ་རལ་ལྟའོ་ཞེས་བརྒལ་བ་དང༌།སྐར་ཆེན་ན་རེ། འདི་སྲུབས་ཚུན་
ཆད་མར་ལ་བར་ཡོད་ལགས་ནའང༌།དེའི་ནད་འཁྲུགས་པར་མཆིས་པས་མ་མཛད་ཅིག །གཞུ་ཅན་
གྱིས་བགད་པ་དང་བཅས་པས་གང་གི་ནད་འཁྲུགས་ཞེས་དྲིས་པས། སྐར་ཆེན་ན་རེ། ན་སྐྱུགས་
གཏང་བ་དག་ཡོད་ཅེས་སྨྲས་པས།ཐམས་ཅད་འགྱེལ་ཞིང་བགད་པར་གྱུར་ཏོ། །ཡང་གཞུ་ཅན་གྱིས་
སླར་ཁྱེད་རྣམས་ལྡུམ་པ་འདིར་ད་ལན་འོངས་པ་ཅི་ཞིག་ཅེས་དྲིས་པས། སྐར་ཆེན་ན་རེ། མེ་ཏོག་
ཟུར་ཕུད་འདོགས་པའི་ཆེད་དུའོ་ཞེས་སྨྲས་སོ། །ཡང་གཞུ་ཅན་གྱིས་གང་དུ་འདོགས་ཞེས་དྲིས་པས།
ལུས་ལ་འདོགས་ལགས་སོ་ཞེས་སྨྲས་། །ལུས་ཀྱི་གང་དུ་འདོགས་ཞེས་སྨྲས་པས སྟོད་དུ་
འདོགས་ལགས་མོད།སྨད་དུ་ཤོར་ཉེན་ནི་མཆིའོ་ཞེས་ཟེར་བས་ཐམས་ཅད་འགྱེལ་ཞིང་བགད་པར
གྱུར་ཏོ། །ཡང་སྐར་ཆེན་ན་རེ། གཞོན་ནུ་དག་འདིར་ཅི་ལ་བགྱེས་ནས་བྱོན་ལགས ཁོ་བོ་ཅག་ནི་
ནགས་ཚལ་ལ་དགའོ །ཅི་ནགས་ཚལ་ཐམས་ཅད་ལ་དགའ་ལགས་སམ།མིན་ཏེ། མཐའ་ཐམས་
ཅད་ནགས་ཚལ་གྱིས་བསྐོར་ཏེ་དབུས་ན་ཆུ་མིག་ཡོད་པ་འདིར་རོ། །རྡོ་རྗེ་ཟུར་ལ་ཁྱེར་མཛད་ནས་ཆུ་
མིག་འདིར་ཅི་མཛད།ཁྲུས་བྱ་བའི་ཕྱིར་འོངས་ན་ཆུ་མིག་དགའ་བ་རྣམས་ཀྱིས་སྟ་གོན་དག་གྱིས་ཤིག །
འོ་ན་ཞོ་དང་བཅས་པར་ཁྲུས་མི་མཛད་པར་ཞུ་ལགས་ཀྱིས ཞེས་སྨྲས་པས། ཐམས་ཅད་
འགྱེལ་ཞིང་བགད་པར་གྱུར་ཏོ། །དེ་ནས་མིག་གི་འོད་ཟེར་གྱིས། །ཞགས་པས་ཕན་ཚུན་དྲངས་
གྱུར་ཏེ།།ཡིད་ཀྱིས་པང་དུ་འགྲོ་འདོད་ཀྱང༌། །ངོ་ཚས་ལུས་ངག་ཕན་ཚུན་བསྡམས། །དེ་ཚེ་གཞོན་ནུ་
མཐོང་ན་དགའ། །གླིང་བུའི་སྒྲ་ལ་འདི་སྐད་བསྒྱུར། །མཛེས་མ་བདུད་རྩི་ཐོབ་བྱེད་དུ། །ལན་བརྒྱའི་
བར་དུ་འབད་ན་ཡང༌། །ད་དུང་བཏུང་བ་མ་ཐོབ་པས། །ལས་ཀྱི་སྣོད་ནི་ཆག་པ་བཞིན། །ཉི་མའི་
245

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཟེར་གྱིས་མ་སྨིན་ཞིང༌། །དྲི་མེད་ཆུ་ཡིས་མ་བཅུས་པས། །མདངས་གསལ་ཡིད་འཕྲོག་འཛུམ་དཀར་
ཅན། །མེ་ཏོག་དེ་འདྲ་གང་ཏུ་སྐྱེས། །ཞེས་དྲིས་པས། མེ་ཏོག་ཟླ་མཛེས་སྐྱེངས་པ་དང་བཅས་པས།
རེན་པོ་ཆེའི་གདུ་བུ་འཁྲོལ་བཞིན་པའི་སོར་མོའི་རྒྱུད་མངས་ཀྱི་སྒྲ་ཤིན་ཏུ་སྙན་པས་སྨྲས་པ།འོད་
གསལ་ཉི་མའི་དགའ་ཚལ་དར་དུས་འདིར། །ཡིད་འོང་མེ་ཏོག་དེ་འདྲ་མང་དུ་མཆིས། །སྐྱེ་ཡུལ་ཇི་
ལྟར་གྱུར་ཀྱང་མེ་ཏོག་གིས། །སྙིགས་མ་འདི་འདྲ་སྨོས་ན་ཅི་ཞིག་བགྱི། །ཞེས་སྨྲས་པ་དང༌། མཐོང་
ན་དགའ་བས་བསྒྱུར་བ། ཚ་ཟེར་ཅན་ལ་འོད་ཟེར་མདངས་མེད་ན། །མེ་ཁྱེར་སྣང་བའི་བདག་པོ་
ཡིན་ནམ་འཆི། །སྟོན་ཆར་ཐོ་དང་འགྲོགས་པའི་མིག་ཟུར་། །མྱ་ངམ་ཐང་ལ་འབབ་ཏུ་ག་ལ་རེ། །
རིགས་རྒྱུད་མུ་ཏིག་དཀར་བོའི་འཁྲི་ཤིང་ཅན །སྐྱེ་འབྲས་ཤེལ་གྱི་ལྕུག་ཕྲན་ལྡེམ་པ་ལ །སྐེད་
སྐབས་དྲིལ་ཆུང་ཁུ་བྱུག་ཆགས་པ་ཁྱོད། །རིགས་ངན་མེ་ཏོག་ཡིན་པར་སུ་ཞིག་ཡིན། །ཞེས་པ་དང་
ཟླ་མཛེས་ཀྱིས་བསྒྱུར་པ།མུ་ཟིའི་རང་བཞིན་གསེར་དུ་མཛད་པ་དེ། །མེ་ཏོག་ཞུམ་པ་བདག་གི
གཟེངས་བསྟོད་ནི། །མིག་ཡངས་བློན་པོའི་ར་བར་ལང་ཚོ་མའི། །འཁྲི་ཤིང་རབ་ཏུ་སྐྱེས་པ་བཟང་བ་
ཙམ། །ཞེས་པ་དང་མཐོང་ན་དགའ་བས་བསྒྱུར་བ།དྲི་མེད་ཆུ་དང་རྒྱས་པའི་ནེའུ་གསིང་དང༌། །རབ་
བསིལ་འབབ་ཆུའི་རྒྱུན་ལ་མི་འཁོར་བར། །ལྡུམ་རའི་མེ་ཏོག་འདི་ཉིད་ཁོ་ན་ལ། །བུང་བ་གཞོན་ནུ་
འཁོར་བ་ཅི་ཞིག་ཡིན། །ཞེས་པ་དང༌། དེའི་དོན། ཆོས་དང་ནོར་དང༌། ན་ཆུང་གང་ལའང་མི་འགྲོ་
བར། བུ་མོ་བདག་ལ་འཁོར་བ་ལས་སོ། །ཞེས་ཟུར་གྱིས་ལན་བཏབ་པ་དང༌།མཐོང་ན་དགའ་བས་
བསྒྱུར་བ།ནུ་འབུར་སྙིང་བོ་རྒྱས་པ་དང་ལྡན་པའི། །ཀུན་གྱི་སྙིང་སྡུག་ཀུ་ཤའི་མེ་ཏོག་ཁྱོད། །བསྟེན་
དུ་བྱུང་ན་ཐུབ་པའི་བུང་བ་ཡང༌། །ཆགས་པའི་འདབ་གཤོག་འདར་བ་ཤིན་ཏུ་བདེན། །ཞེས་བསྒྱུར་
བ་དང་ཟླ་མཛེས་ཀྱིས།དྲི་ཞིམ་བྱུང་ན་མེ་ཏོག་རྒྱས་པ་ལ། །བུང་བ་གཞོན་ནུ་འཁོར་བ་མཐོང་ལགས་
ཀྱི། །ཡོངས་སུ་མ་སྨིན་མེ་ཏོག་ཁ་འབུས་ལ །སྤྲང་རྩི་འཛིན་པའི་བཞེས་པ་མཆིས་མ་ཡིན །ཞེས་
སྨྲས་པ་དང༌། མཐོང་ན་དགའ་ཆགས་པའི་རྒྱ་མཚོ་ལངས་པས་མངོན་པར་ཁྱེར་ཏེ། བསྲུང་བར་
དཀའ་བ་བཞིན་དུ་གྱུར་ནས། ལུས་ཁ་བུག་ཏུ་བརྒྱངས་ཏེ།རྡོ་ལབ་དཀར་བོ་ལ་ལག་པའི་ཞགས་
པས་བཏབ་ནས། དགའ་མ་ཞེས་པའི་འཁུན་བུའི་ཕྲེང་བ་མྱུར་བརྗོད་པས། ཟླ་མཛེས་ཀྱི་མིག་ཟུར་
246

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
གྱིས་མཐོང་ནས།ཤུགས་རིང་དང་བཅས་པས འཇིག་རྟེན་ཆོས་ཀྱིས་བསྡམས་པའི་ངོ་ཚ་འདིས། །
བདག་ཅག་མཛའ་བའི་བར་དུ་ཕྲ་མ་བྱས །ལུས་འདི་བོར་ནས་ཟླ་བ་ཆུ་ཤེལ་གྱི །རྡོ་ལེབ་སྟེང་དུ་
སླེབ་ན་ཅི་མ་རུང༌། །ཞེས་སྨྲ་བའི་མིག་ཐུར་མེ་ཏོག་གཞུ་ཅན་གྱིས་མཐོང་ནས།སྨྲས་པ།བཅོ་ལྔའི་ཟླ་
བ་ཉི་མ་ལྟར། །ཕན་ཚུན་བྲལ་ལ་ཡོན་ཏན་ཅི། །བུང་བ་དང་འགྲོགས་མེ་ཏོག་ལ། །ངོ་མཚར་བྱེད་པ་
སུ་ཞིག་ཡོད། །ཁོ་བོའི་སྐར་ཆེན་གྱིས་སྟ་གོན་བྱས་པའི་ཆུ་མིག་དེར་ཁྲུས་ལ་འགྲོ་བར་བྱའོ་ཞེས་སྨྲས་
པ་དང་། དེ་ཉིད་དེད་པར་གྱུར་པ་དང་། ལྡུམ་མའི་སྒོ་ཕྱིར་བྲོས་ནས། ཕྱི་ནས་སྒོ་བཅད་པ་མཐོང་སྟེ།
གཞུ་ཅན་ནང་དུ་ལོག་ནས་སོང་བའི་ཚེ། སྒོ་ཅུང་ཟད་ཕྱེ་ནས་སྐར་ཆེན་གྱིས་སྨྲས་པ། བུ་མོ་ཞིག་ནི་
ཁྱོད་ལ་འདོད། །སྒོ་འདི་ཕྱེ་ཡིས་གཤེགས་པར་མཛོད། །ན་ཆུང་དེ་ནི་དམ་པ་སྟེ། །སེམས་ནི་དཀར་
ཉིད་ད་མཛོ་
བ་ཉིད་དུ་མཛོད། །ཅེས་དགོད་ཅིང་སྨྲས་པས།གཞུ་ཅན་གྱིས་སྐར་ཆེན་ཟིན་ཏེ། དལ་གྱིས་དེའི་དོར་
མ་དག་གི་མདུད་པ་འགྲོལ་བར་བྱེད་པ་དང་སྐད་ཆེན་ངོ་ཚ་བར་གྱུར་ནས སྟོབས་བསྐྱེད་དེ་ལངས་
པས།གཞུ་ཅན་ན་འོག་ཏུ་ཤོར་ནས།སྐར་ཆེན་གྱིས་སྨྲས་པ།ན་ཆུང་གདུགས་ཀྱི་དཀྱིལ་འཁོར་ལ།།
གཞོན་ནུས་ཡུ་བ་མཛད་དམ་ཅི། །སྐོར་བ་བས་ཀྱང་གྱེན་དུ་ནི། །བསྐྱོད་པ་ཁོ་ན་མཛེས་པ་འདྲ། །
ཞེས་པའི་ཚིག་དང་རྣམ་འགྱུར་དེ་དག་གིས་མེ་མཆེད་པ་བཞིན་དུ་གྱུར་ཏེ། མེ་ཏོག་ཟླ་མཛེས་ཀྱི་སྐར་
ཆེན་ལ་སྨྲས་པ། བདག་ནི་ཤིན་ཏུ་སྙོམ་པར་གྱུར། །བསྙེན་གནས་ཚངས་སྤྱོད་བསྟན་པས་ན། །ཆང་
སོགས་འཐུང་བར་ག་ལ་ནུས། །དཀར་བའི་བཏུང་བ་བདག་འདོད་དོ། །ཞེས་པ་དང༌། གཞོན་ནུ་
མཐོང་ན་དགའ་ལུས་དྲང་བོར་བསྲངས་ཤིང༌། བག་ཡོད་པའི་སྣ་ཚོགས་པ་ལྟར་བྱས་ཏེ་འཁོར་རྣམས
འཁྲུལ་དུ་གཞུག་པའི་ཕྱིར། ཚངས་སྤྱོད་ཀྱི་ཚིག་ངེས་དོན་དུ་འཛིན་པ་ལྟར་བྱས་ཏེ ཟླ་མཛེས་ལ་
སྨྲས་པ། དམ་པའི་བདེ་བ་ཐོབ་འདོད་ན། །གཞོན་ནུ་མ་ལ་ཚངས་སྤྱོད་ཅི། །དམད་གྱུར་འཁོར་བའི་
འཆིང་བ་དག །དོར་ནས་སྙོམས་ཞུགས་བརྟེན་པར་བྱ། །ཞེས་སྨྲ་ཞིང༌། འཁོར་རྣམས་ཀྱིས་མི་མཐོང་
བའི་ཟུར་ནས་ལུས་ཀྱི་བརྡའ་ཆོས་ཀྱི་ཚིག་དོན་ངེས་པར་བཀྲལ་བས ཟླ་མཛེས་ཀྱིས་ལེགས་པར་གོ་སྟེ།
དའ་ཆས་ཀྱ་ཆག་
ཆགས་པའི་རླུང་གིས་ལུས་ཀྱི་འཁྲི་ཤིང་འདར་ཞིང༌།ཤུགས་རིང་མ་ཐུབ་པ།ངེས་འབྱུང་སྐྱེས་པ་ལྟར་
བསྡུས་ཏེ་སྨྲས་པ། སྔར་ནི་གཞན་གྱིས་མ་བསླད་པས། །བདག་ལ་དམ་ཆོས་འབྱུང་ལགས་ཀྱིས། །
247

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཚངས་སྤྱོད་རྟགས་ཀྱི་མ་ཉམས་པར། །མཚུངས་མེད་བཟང་བོ་སྦྱིན་དུ་གསོལ། །ཡང་ན་མཚན་ཉིད་
གནས་སྐབས་ནས། །སྦྱོར་བ་དམ་པོ་འགོད་མཛོད་དང༌། །ཐལ་འགྱུར་ཕོན་ལོན་ཡང་དག་བྱེད། །
ཀུན་གྱི་ཡིད་སྨོན་མ་ཡིན་ནམ། །ཞེས་ཐོས་ནས། གཞོན་ནུ་མཐོང་ན་དགས་སྨྲས་པ། ཁྱོད་ཀྱིད་དོན་
དུ་ལེགས་པར་བཅས་པ་ཡི། །མ་ཉམས་ཞོ་ནི་བདག་གི་ཁྱིམ་དུ་ཡོད། །དེ་དག་ཁོ་བོས་ཁྱོད་ལ་
ལེགས་པར་སྦྱིན། །དམ་ཚིག་ཅན་ཁྱོད་དགའ་བས་འཐུང་བར་བགྱི། །ཞེས་བརྗོད་ནས་དལ་ཕྱིས་
ལངས་ཏེ། གཞོན་ནུ་དག་ཕོ་བྲང་དུ་སོང་ལ་ཞོ་བླང་བར་གྱིས་ཤིག །ཅེས་བྱ་བས་གཞུ་ཅན་ལ་སོགས་
པ་ལོགས་སུ་བཀོལ་ཞིང་། བདག་ཅན་གི་ཉི་མ་རིང་བའི་ཕྱིར། མིག་མང་དག་རྩེ་ཡི། སྐར་ཆེན་དག་
སོང་ལ་ཆུ་ཀླུང་གི་འགྲམ་ནས་རྡེའུ་མཛེས་པ་དག་ལོངས་ཤིག །བདག་གི་སྐྱེད་ཚལ་གྱི་ཕྱི་རོལ་ཏུ་ཁམས་
སངས་པའི་ཕྱིར་དུ་འགྲོ་ཞེས། མཐོང་ན་དགའ་ཡི་ལོགས་སུ་འཁོར་དག་བཀོལ་ནས།ཟླ་མཛེས་ལ་
དབེན་པའི་གནས་དེར་འདོད་པ་སྤྱད་པར་བསམ་པ་དང༌། ཟླ་མཛེས་ནི་ཤིན་ཏུ་གྲུང་བས།དེ་ལྟ་བུའི་
གནས་མ་ཡིན་པར་བསམ་སྟེ་སྨྲས་པ།ཞོ་ནི་མ་ཞུ་ལྟོ་བར་ཆགས་གྱུར་ན། །འཇིག་རྟེན་དམོད་པའི་
ལམ་དུ་ལྷུང་བར་འགྱུར། །དུས་སུ་མངོན་པར་བབས་ཚེ་རྒྱལ་སྲས་ཀྱིས། །གང་གནང་ལགས་ཕྱིར་
འཐུང་བས་མི་འཁྲུངས་འཚལ། །ངོ་ཚའི་ལྕགས་ཀྱུས་བསྡམས་པའི་གླང་བོ་དག །ནམ་ཡང་ལོག་པའི་
གཡང་ལ་ལྷུང་སྲིད་དོ། །ཁྲེལ་མེད་བྱ་བ་སྒྲུབ་པའི་གསོན་པོ་བས། །བག་ཡོད་ཚུལ་དང་མཐུན་པའི་
གཡང་ལ་ལྷུང་
བྱ་བའི་མཆོག །ཅེས་སྨྲས་ཏེ། ཆགས་པའི་རླུང་གིས་རབ་ཏུ་གཡོས་ཀྱང་ཚའི་རྩ་བ་བརྟན་པོར་
བཙུགས་ནས་འཁོར་དེ་དག་སོང་ཙམ་ན།རྒྱལ་སྲས་ལ་གསོང་བོར་འདི་སྐད་དུ། བདག་ཅག་གཉིས་
ཀྱིས་སའི་དཀྱིལ་འཁོར་ཆེན་པོ་འདི་མཉམ་པར་བསྐྱངས་དགོས་ཤིང་། གལ་ཏེ་དུས་མིན་པར་ལོག་
པར་སྤྱད་ཀྱང་། བདག་ཅག་ལུས་དང་ལྡན་པར་གྱུར་ན། དེའི་ཚེ་མི་ཚེ་དང་མཉམ་པའི་གཏམ་ངན་
གྱི་འདམ་ལས་ལྡང་མི་ནུས་ཤིང་། ལོ་གཅིག་གི་མྱུར་དུ་འདའ་བས་བག་མའི་གཏོང་ལེན་བྱེད་པའི་
སྐབས་དེ་ནི་འཕྲལ་དུ་བསླེབ་པར་འགྱུར་རོ། །དེ་བས་ན་བདག་ཅག་གཉིས་མཚར་སྡུག་ཕུན་སུམ་
ཚོགས་པ་དང་ལྡན་བཞིན་དུ་ངོ་ཚའི་པདྨ་མ་ཉམས་པར་དགའ་བའི་བར་དུ་བསྐྱངས་ནུས་པ་ལོག་
པར་ཞུགས་པའི་བདེ་བས་ཆར་མི་ཕོད་པའི་སྙན་གྲགས་ཀྱི་བདེ་བས་བྱང་བར་གྱུར་ཏེ་ཞེས་སྨྲས་ནས།
248

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ
སྐར་ཆེན་གྱི་ཕྱོགས་སུ་སོང་བ་དང༌། གཞོན་ནུས་ཀྱང་ཅུང་ཟད་ངོ་ཚ་བསྐྱེད་ནས་འཁོར་རྣམས་སླེབ
པའི་ཚེ་ཡུན་རིང་དུ་རྩེ་འཇོའི་བདེ་བ་བསྒྲུབས་ཏེ། རང་རང་གི་གནས་སུ་འབྲལ་བའི་ཤུགས་རིང་དང་
བཅས་ཏེ་ལྡན་པར་གྱུར་ཏོ། །དེ་ནས་གཞོན་ནུ་མཐོང་ན་དགའ། །ཉི་མ་དང་འགྲོགས་ནུབ་ཏུ་སོང༌། །
སྐར་ཆེན་ཕྱི་ནས་འོངས་པ་ལ། །གཏམ་གྱི་ཐོལ་གྱིས་ཟླ་མཛེས་ཀྱང༌། །གཞོན་ནུ་ཡང་ཡང་ལྟ་བྱེད་
ཅིང༌། །ལེ་ལོའི་གོམས་པས་འགྲོ་ཞིང་འོང་། །དེ་ན་གཞོན་ནུ་ཟླ་གཅིག་བར་ན་ཡང༌།།ལོ་བརྒྱའི་འདུ་
ཤེས་མངོན་པར་སྐྱེས་གྱུར་ཏེ། །ཀུན་རྟོག་པིར་གྱིས་དགའ་མའི་གཟུགས་བརྙན་ནི། །སེམས་ཀྱི་ངོས་
ལ་ཡང་ཡང་བྲིས་པར་གྱུར། །ཟླ་གཅིག་འདས་ནས་ངོ་ཚ་མ་ཐུབ་པར། །ཟླ་མཛེས་ལ་ནི་འཕྲིན་ཡིག་
འདི་ལྟར་བསྲིངས། །བཅོ་ལྔའི་ཚེས་ལ་དྲང་སྲོང་དབེན་གནས་སུ། །ཟུར་ཕུད་དང་བཅས་དགའ་མ་
བསྙེན་གནས་མཛོད། །ཚེས་དང་གནས་དང་གྲོགས་དང་དུས་བཏབ་སྟེ། །བློ་མིག་ལྡན་པའི་བུ་མོས་
རབ་ཏུ་།དབེན་པར་འདུག་ན་བདག་ལ་དབང་མེད་ཅེས། །བུ་མོ་དེ་ཡིས་དུས་བཞིན་ཕྱིན་མ་གྱུར། །
གཞོན་ནུས་གནས་དེར་ཕྱིན་ནས་ལྗོན་ཤིང་དྲུང་། །ལྷན་ཅིག་རྒྱལ་པོ་ཡང་ཡང་བཏང་བར་གྱུར། །ཉི་
མ་ནུབ་ཀྱི་བར་དུ་སྒུག་ན་ཡང༌། །ཟླ་མཛེས་མིག་གི་ལམ་དུ་མ་མཐོང་བས །བའི་མུན་པས་ཅི་
ཡང་ཁྱབ་གྱུར་ཏེ། །རིགས་དང་མི་རིགས་གཟུགས་ལ་ལོང་བ་བཞིན། །གདོང་ནི་ནམ་མཁའ་བཞིན་
དུ་མཚན་དྲོས་ཏེ། །མཆི་མའི་སྐར་མ་ཅི་ཡང་ཤོར་བ་དང༌། །དེ་ལ་དབུགས་འབྱིན་བཞིན་དུ་བསིལ་
ཟེར་ཅན། །ཤར་རིའི་རྩེ་ལ་འོད་ཟེར་འགོད་པར་འགྱུར། །རྣམ་པ་ཀུན་ནས་རྒྱས་པའི་ཟླ་བཞིན་ནམ། །
དེ་ནི་མེད་ན་ཁྱོད་ཀྱིས་ཅི་བྱ་ཞེས། །མྱ་ངན་རྡུལ་ཚུབ་སྤྲིན་ལ་རབ་བསླངས་ནས།།ཤུགས་རིང་འབྲུག་
གི་སྒྲ་ལྟར་འབྱིན་པར་གྱུར། །གཉིད་མེད་ཕྱོགས་བཅུར་ལྟ་བས་སྲིན་བྱ་འདྲ། །ཡང་ཡང་ཉལ་ཞིང་
ལྡན་པས་ནད་པ་འདྲ། །བསྒོམ་ཞིང་བཟླས་བརྗོད་བྱས་པས་དྲང་སྲོང་འདྲ །དེ་ཡི་མཚན་མོ་ནམ་
ཡང་འཁྱོལ་མ་གྱུར། །འདོད་ཐག་ཉེ་དང་མཚན་མོ་རིང་བ་དང༌། །རང་ཉིད་མི་བརྟག་དགའ་མ་
བརྟན་པ་སོགས། །མི་མཐུན་གེགས་ཀྱིས་གཞོན་ནུ་བཟུང་གྱུར་ཏེ། །སྨྱོན་པའི་འདུན་པས་སྲོག་ལ་
བརྒལ་བར་གྱུར །དེ་ནས་ལག་པའི་སྐྱ་རེངས་དག་གིས་ནི། །མཆི་མའི་སྐར་མ་རབ་ཏུ་ཕྱིས་
གྱུར་ཏེ། །དེ་ཚེ་མྱ་ངན་མུན་པ་རབ་བཏང་ནས། །ཆགས་པའི་འོད་ཟེར་དང་འགྲོགས་རྒྱལ་སར་ཕྱིན། །
249

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མྱ་ངན་གདུང་བ་ཞི་ཕྱིར་བུ་མོ་དེས། །འཕྲིན་ཡིག་སེར་བུ་ལྟ་བུར་འཕངས་པ་ཡིས། །རེ་ཞིག་སྡུག་
བསྔལ་ཚ་ཟེར་རབ་ཞི་ནས །ལོངས་སྤྱོད་བསིལ་གྲིབ་དག་ལ་ངལ་བསོ་བྱས །དེ་ཚེ་མ་ཆགས་
པདྨས་རབ་སྨྲས་པ། །ཤུགས་རིང་འདྲེན་པའི་མི་ནི་ཚེ་ཐུང་བས། །རང་ཉིད་སྲོག་དང་བྲལ་ན་གྲོགས་
ཀྱིས་། །རེ་བའི་ཞགས་པས་མགུལ་བ་འཆིང་མི་བྱ། །རྐན་ཕུག་ཁྲག་ལ་རུས་པའི་བཅུད་ནི་། །
རང་གི་སྟོབས་ནི་ཟད་པས་བདེ་བ་གང་། །མཛེས་མ་དེ་དང་ཉིན་བཞིན་རྩེ་འཇོ་ཡི། །བདེ་བ་ཙམ་གྱི་
དབུགས་ནི་དབྱུང་བར་མཛོད། །ཚིག་དེ་ཐོས་ནས་ཟླ་བཅུ་ཉེ་བའི་མཐར། །དྲན་པའི་སེམས་ཀྱི་གླང་
བོ་བཅོམ་ན་ཡང༌། །འདོད་པའི་གདུང་བས་ཡན་ལག་བསྐམས་གྱུར་ཏེ། །སྟོབས་མེད་ལུས་ནི་མི་སྐྱེ་
ཉིད་དུ་གྱུར། །དེ་ནས་ཟླ་མཛེས་ཀྱིས། ད་ནི་གཞོན་ནུའི་སྲོག་མེད་པར་འགྱུར་རོ་སྙམ་དུ་བསམ་ནས།
གཞོན་ནུ་ལ།དེང་ནས་ཉི་མ་འགའ་ཞིག་འདས་པ་ན། །ནམ་མཁའ་འགོག་བྱེད་དཔུང་གི་རྡུལ་འཚུབ་
ཅན། །བདག་གི་ཡབ་ནི་ཆུ་གཏེར་ཆེན་པོ་རུ །མི་བཟད་སྲིན་པོའི་གླིང་དག་འཇོམས་སུ་འགྲོ། །དེ་
ཚེ་མཛའ་དག་ལྡུམ་ར་དྲ་བ་ཅན། །ཟླ་བའི་རླུང་ཡབ་ལྡན་པར་སྤྱན་འདྲེན་འོས། །སྐྱེ་བོ་ཀུན་གྱི་ཡོངས་
སུ་གང་གྱུར་པ། །དེ་རིང་བདག་གི་ཁྱིམ་ན་དབེན་པ་མེད། །
ཅེས་ཟུར་གྱིས་དུས་བཏབ་པ་དང་། སྐབས་སུ་བབས་པའི་ཚེ་བཟའ་བ་དང་བཏུང་བ་ཡིད་
འཕྲོག་པ་དག་ཁྱེར་ནས་བསང་ལ་འགྲོ་བའི་ཟོལ་གྱིས་ལྡུམ་རའི་ཕྱི་རོལ་གྱི་སྒོ་བཅད་པ་ལ་ཕྱི་ནང་
དུ་སྒོ་གཏན་བཅུག་སྟེ། གཙུག་གི་ནོར་བུ་ཅན་དེ་དག་ནམ་མཁའ་ལ་བྱ་ངང་བ་ལྟར་འཕུར་།ཧ་རི་
ཙན་དན་གྱི་ལྗོན་པའི་གྲིབ་བསིལ་འབབ་པའི་ཟླ་ཆུ་ཤེལ་གྱི་རྡོ་ལེབ་ཡངས་པའི་སྟེང་དུ་བབ་ཀྱི་
གདན་ཁྱད་པར་ཅན་གཏིང་བ་ལ་འགྲོ་བ་ཀུན་གྱི་སྙིང་སྡུག་གཅིག་པུར་གྱུར་པའི་གཞོན་ནུ་མཐོང་ན་
དགའ་དེ་ཉིད་འཇོ་སྒེག་གི་ཁྱད་པར་བསམ་གྱིས་མི་ཁྱབ་པས། དགའ་མའི་ཡིད་རང་དབང་མེད་པར་
བྱེད་ཅིང་འཁོར་བ་དང་། དེའི་མདུན་ཧ་ཅང་མི་རིང་བར་གཞོན་ནུ་མ་ཐམས་ཅད་ཀྱི་མཛེས་པའི་སྙིང་
བོ་གཅིག་ཏུ་བསྡུས་པ་ལྟ་བུའི་མེ་ཏོག་ཟླ་མཛེས་དེ་ཉིད་གཙུག་གི་ནོར་བུ་ཉི་ཟླའི་མདངས་འཕྲོག་པ་
ལྟ་བུ་ནི་སྤྱི་བོའི་ཁམས་སུ་བཀོད། སྐྲ་མཚམས་རྣམས་ལ་གསེར་གཡུའི་ཕྲེང་བ་དབྱིབས་ལེགས་སུ་
བརྒྱུས་པ་ལ་མུ་ཏིག་གི་ཐོད་དང༌།ཟ་ར་ཚགས་ཀྱི་མཐའ་མཛེས་པར་བྱས་པ་ནི་རྣ་བའི་བར་དུ་བརྒྱན།
250

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
གསེར་གྱི་མེ་ཏོག་བཞིན་རས་ཀྱི་འཛུམ་པ་དང་འགྲན་པ་ལྟ་བུ་དང༌།ཨུཏྤལ་སྔོན་པོ་མིག་དཀྱུས་ལ་
ཅོ་འདྲི་བ་ལྟ་བུ་ནི་རྣ་བའི་རྒྱན་དུ་གཟེར་བ་བྱས གསེར་གྱི་རྣ་རྒྱན་ཕྱོགས་བཅུའི་མདངས་སྟོན་པ་ལྟ་
བུ་ནི། མུ་ཏིག་གི་སྲད་བུ་དང༌།གསེར་གྱི་ཉག་ཐག་འགྲམ་པའི་བར་དུ་བཅང༌། རིན་པོ་ཆེ་སྣ་ལྔའི་
ཕྲེང་བ་བརྒྱུས་སྤེལ་ལེགས་སུ་བཀོད་པ་ནོར་བུ་དུ་མའི་ཕྲ་འབུར་གྱིས་སྤྲས་ཤིང་། མུ་ཏིག་གི་དྲ་བ་
དང་དྲ་བ་ཕྱེད་པ་མངོན་པར་འཕྱང་བའི་མགུལ་རྒྱན་ཡིད་འཕྲོག་པས་ནི་མདུན་གྱི་ཕྱོགས་ཐམས་ཅད་
ནི་བསིལ་འཁྲོལ་དུ་གང་བར་བྱས། གསེར་གཡུའི་གཞིའི་ཕྲེང་བ་དང་མུ་ཏིག་གི་ཕྲེང་རྒྱུད་བཞིན་
རིམ་གྱིས་དོ་ཤལ་ནོར་བུ་དུ་མའི་སྐབས་འབྱེད་ཀྱི་མདངས་དང་བཅས་པ་ཕན་ཚུན་འཐབ་པའི་སྒྲ་
སྒྲོག་པ་ནི་སྐེད་པའི་བར་དུ་ཁྱབ་པར་བྱས། གསེར་གྱི་སྐེ་རགས་ནོར་བུས་མཛེས་པའི་ཕྲེང་བ་བཞི་
རིམ་དུ་སྤེལ་བ་ལ་གསེར་གྱི་ཉག་ཐག་གསུམ་རིམ་ཀྱི་ཕྲེང་བ་པུས་མོའི་བར་ལན་མང་བོར་དཔྱངས་
པའི་དངུལ་དཀར་གྱི་མེ་ལོང་ཕྲ་ཞིབ་གྱིས་དུད་པ་དང་བཅས་པའི་རྒྱན་ནི་མཛེས་པར་གཟེར། དཀར་
འཇམ་གཞོན་ཤ་ཆགས་པའི་ཆ་ཤས་ལ་གསེར་དངུལ་གྱི་ལག་རྩེ་སྐོར་སུམ་རིམ།རིན་པོ་ཆེའི་སོར་
གདུབ་དུ་མས་ནི་མཛེས་པར་བྱས།བཟང་གོས་ལྡེམ་མ་སྤེལ་ལེགས་སུ་གྱོན་པ་ནི་ལྷའི་ན་ཆུང་བསྟར་
བ་ལྟར་བྱས། བཞིན་རས་ནི་མདངས་འདེགས་པར་བྱེད་ཅིང་སྙིང་དུ་སྡུག །སྨིན་མ་ལ་ནི་རི་མོ་བྲིས་
པ་ལྟར་འཁྱུག་ཅིང་ཡིད་འབྲིད་པར་བྱེད།མིག་དཀྱུས་ནི་ཨུཏྤལ་ལྟར་བཀྲ་ཞིང་སེམས་ལ་འཇུག།སྣ་
རི་མཐོ་དངོོན་རན་ཞིང་ཡིད
ནི་མཐོ་དམན་རན་ཞིང་ཡིད་ཀྱི་ང་ལ་སྟེགས་དང་འདྲ། མཁུར་བ་ནི་དཀར་དམར་གྱི་མདངས་བྱེད་
ཅིང་དབྱིབས་ལེགས། མཆུ་སྒྲོས་ནི་བཟོས་པ་ལྟར་མཛེས་ཤིང་འཛུམ་པའི་འོད་ཆགས། མགྲིན་པ་ནི་
སྦོམ་ཕྲའི་སྐབས་སྙོམས་ཤིང་དུང་ལྟར་འཁྱིལ། ཡན་ལག་དང་ཉིང་ལག་རྣམས་ནི་དཀར་མདངས་
གཞོན་ཤ་དང་འཁྲིལ་བག་ལེགས་པར་ཆགས་ཤིང༌། སྟ་ཟུར་ལྡེམ་པའི་སྐེ་སྐབས་སྒེག་ཆགས་པའི་སྒོ་
ནས་པུས་མོ་དལ་བུར་བཙུགས་།ཤ་རྒྱས་ཤིང་མཐོ་ལ་མཁྲང་བའི་རླའི་སྒང་རྒྱུད་ཡིད་འཕྲོག་པ་དག །
ཤ་གོས་མངོན་པར་སྤབས་པ་དབྱིབས་དོད་པ་ལྟར་གྱུར་པའི་སྟེང་དུ་དཀར་འཇམ་གྱི་ལག་པའི་རིན་
པོ་ཆེའི་གདུ་བུས་ཁྲ་མེར་ལ་སོང་བ་དག་ཡང་ཡང་བཀོད་།བདེ་ཡུན་མི་བཟོད་པས་རང་གི་རྒྱས་པ་
ལ་གནོན་ཅིང་ཅུང་ཟད་སྡེབ་བདེམ་ཟེར་བའང་འདུག།པར་བྱེད་པ་དང༌།དཀར་ཟླུམ་མཐོ་ལ་མཁྲང་ཕྲང་བའི་
251

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ནུ་འབུར་ལེགས་པར་རྒྱས་པ་དབྱིབས་སྡུག་པ་དག་ཤ་གོས་ཅུང་ཟད་སྲབ་པ་དག་ལ་འབུར་དུ་དོད་དེ།
སེ་དོ་ཡང་སྡོད་དུ་མི་འཇུག་པ་ལྟར་བྱེད་པ་ལ་བཞིན་རས་ཙུ་ཏ་དམའ་བར་བྱས་པའི་ཐད་ནས་ཟུར་
མིག་དང་འཛུམ་མདངས་དལ་གྱིས་བསྟན་ཅིང་། གདུ་བུའི་སིལ་སྙན་སྒྲོག་པས་གཞོན་ནུ་ཆང་དྲངས་
པའི་ཚེ། གཞོན་ནུས་དགའ་མའི་ཆང་ཕོར་ལག་པ་དང་བཅས་ནས་འཐུང་སྟེ། ན་ཆུང་ཡིད་འཕྲོག་
པདྨའི་བཞིན་རས་ཅན། །ཁྱོད་ལས་བྱུང་བའི་ཆང་གི་སྦྲང་རྩི་ནི། །ནུ་འབུར་ལྟེ་བ་སྐེད་ནས་འཐུང་
ཞིག་ཅེས། །གདུ་བུའི་སིལ་སྙན་བྱིའུ་དེ་སྐད་སྒྲོག །ཅེས་སྨྲས་ནས་ལག་པ་ནས་མངོན་པར་འཐེན་ཏེ།
ནུ་མ་ཉེད་པ་སོགས་རྩེ་འཇོ་དག་བྱས་པས མེ་ཏོག་ཟླ་མཛེས་ཀྱིས་དགོད་པ་དང་བཅས་པས། མི་
མཛད་པར་ཞུ་ལགས་དང༌།ཕུད་འབོ་བར་མཆིས་སོ།།
དེ་ནས་གཞོན་ནུས་གསེར་སྣོད་ཆང་གིས་བཀང་བ་བཟུང་སྟེ། ལག་པ་ཆུ་ཤེལ་སྡོང་བོ་
བསྒྲེངས་པ་ལ། །མཐེ་བོང་ནོར་བུའི་ལྕུག་ཕྲན་རྒྱས་པའི་རྩེར། །གསེར་གྱི་སྣོད་ཡངས་མེ་ཏོག་འཛིན
པ་ལ །ཆུ་འབབ་གཡོ་ལྡན་ལྕེ་ཡི་བུང་བ་ཆགས། །ཞེས་ཟེར་ཞིང༌།ཚིམ་པར་འཐུངས་པས་ཅུང་ཟད་
མྱོས་ནས།ངོ་ཚའི་མདུད་པ་ཞིག་སྟེ། དགའ་མ་ལ་རྩེད་འཇོ་དང་འདོད་གཏམ་མང་དུ་བྱས་ནས། ཀ་
མ་ལ་ལྟར་ཤ་འཇམ་ཞིང་། །ཁ་དོག་དབྱིབས་མཛེས་སྙིང་སྡུག་མ། །ག་ཞ་གསེར་གཡུའི་ཕྲེང་ལྡན་
ཁྱོད། །ང་ཡི་གནས་སུ་དལ་གྱིས་ཤོག །ཅེས་སྨྲས་ནས། དགའ་མ་མལ་སྟན་གྱི་ཐོག་ཏུ་མནན་ཏེ།ཅ་
ཅོ་མེད་པའི་གནས་མཆོག་འདིར། །ཆ་ཤས་དགའ་མགུར་མ་སྤྱད་པར། །ཇ་ཆང་སོགས་ལ་སྤྱོད་
པའི་ཚེ། །ཉ་ལྟར་སྤྱོད་པ་དམད་པའི་གནས། །ཞེས་སྨྲས་པ་དང༌། གཞོན་ནུ་དེ་ཉིད་ཤིན་ཏུ་ཡིད་དུ་
གྱུར་པས་ལུས་ཀྱི་ཆ་ཤས་འདར་བའི་ཆགས་པའི་རྒྱ་མཚོ་མངོན་པར་ལངས་པར་གྱུར་ཀྱང༌། རང་
བཞིན་འཛངས་པའི་རྣམ་པ་ལྟར་བྱས་ཏེ། ལྷ་གཞོན་ནུ་མི་མཛད་པར་ཞུ་ལགས། གཞན་གྱིས་མཐོང་
ན་ངོ་ཚ་བར་མཆེས་སོ། །གཞོན་ནུས་སྨྲས་པ།ཏ་ལས་སྐོར་བའི་ལྡུམ་ར་འདིར། །ཐ་ཆད་གཞན་གྱིས་
མི་མཐོང་བས། །ད་ལྟ་ཉིད་དུ་དགའ་བར་རིགས། །ན་ཆུང་ཤ་འཇམ་ཡིད་འོང་མ། །ཞེས་སྨྲས་པ་དང༌།
ཟླ་མཛེས་ཀྱིས། ད་ལན་བདག་བཏང་བར་མཛོད་ཅིག་དང་། ནམ་མཁའ་ནི་ལྟ་བ་འདྲ།ལྗོན་ཤིང་ནི་
གཡོབ་པ་འདྲ། བྱ་སྐད་ནི་འབོད་པ་འདྲ་ལགས་སོ། །ཞེས་འཛུམ་པ་དང་བཅས་པས་སྨྲས་པ་དང༌།
252

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
གཞོན་ནུས། པ་ལ་ཡི་ལོ་འདབ་རྣམས། །ཕ་རོལ་གཞན་དག་སྒྲིབ་པ་འདྲ། །བ་ལང་ལྟ་བུའི་སྐྱེ་བོ་
ཡིས །ལུས་མཐོང་བར་ག་ལ་འགྱུར། །ཞེས་སྨྲས་ཞིང་། དགའ་མའི་སྐེ་རགས་གྲོལ་བར་
བརྩམས་པ་དང༌། ཟླ་མཛེས་ཀྱིས། བདག་རང་གིས་འགྲོལ་བར་ཞུ་ལགས་ཀྱིས། ཞེས་བརྗོད་ཅིང༌།
ནེམ་ནུར་བྱས་པའི་ཚེ། ཞྭ་ལྟར་ཀུན་གྱིས་བསྟེན་འོས་རྣམས། །ཟ་མ་ཏོག་ལྟར་དགའ་བའི་གནས། །
འ་འུར་དར་དིར་མ་སྒྲོག་པར། །ཡ་མཚན་ཆེ་བའི་དམ་ཚིག་བྱ། །ར་བས་བསྐོར་བའི་ཕྱི་རོལ་ན། །ལ་
ལ་མེད་མོད་ཡོད་གྱུར་ཀྱང་། །ཤ་ནི་འདྲེས་པའི་སེམས་མཐུན་དག །ས་འདིར་སུ་ཡིས་འཇིགས་པར་
ནུས། །ཧ་ན་ཧ་ནར་གསང་སྔགས་ལ། །ཨ་ཙ་ཞེས་པ་ཅི་ལ་ཟེར། །ཞེས་ཟེར་ཞིང༌། འཁོར་བའི་
འཆིང་བ་འདོར་བར་བརྩམས་པ་དང༌། ཟླ་མཛེས་ཀྱི་ས་ཅུང་ཟད་ཐེག་མཛོད་ཅིག །བདག་རང་གིས་
འགྲོལ་ལགས་ཀྱི། ཞེས་བརྗོད་དེ། ལག་པས་རིན་ཆེན་སྐེ་རགས་བཀྲོལ་བ་ན། །གདུ་བུའི་སྒྲ་སྙན་
དག་གིས་བཟློག་པ་འདྲ། །དགའ་སྟོན་ངེད་ཀྱང་ལྟ་བས་མ་འགྲོལ་ཞེས།།སྐེད་སྐབས་དྲིལ་ཆུང་ཀུ་ཅོ་
འདོན་པ་བཞིན། །ཟླ་མཛེས་ལྟ་བས་མི་ངོམས་འཐུང་གྱུར་ཏེ། །ཕན་ཚུན་སྙིང་ལ་འབབ་པའི་གཏམ་
བྱས་ནས། །ཡིད་འཕྲོག་ཁ་ཡི་ཨུཏྤལ་སྣོམ་པ་དང༌། །ཕན་ཚུན་ལྕེ་ཡི་བདུད་རྩི་མྱང་གྱུར་པ། །འདོད་
ཡོན་ཕུན་ཚོགས་ཀུན་གྱི་སྙིང་བོ་ཅན། །བུད་མེད་ལས་ལྷག་བདེ་བ་ཡོད་མིན་ཉིད། །སྙིང་སྡུག་ཟླ་
བཞིན་མ་ཁྱོད་དགའ་འམ་ཞེས། །རྟ་ལ་སྒ་ཡི་ཆས་དག་བསྟན་བཞིན་བྱས །ཡན་ལག་ཕན་ཚུན་
འཁྲིལ་ཞིང་འཁྱུད་བྱེད་ཅིང༌། །ལྗོན་ཤིང་ལྟ་བུར་བསྐྱོད་པའི་དོན་བྱེད་ཚེ །ལུས་དྲོད་འབར་བས་
གཞོན་ནུ་ཞུ་བ་བཞིན། །དགའ་མའི་གཟུགས་ཀྱིས་ཉམས་སུ་འཐུང་བར་གྱུར། །རབ་ཏུ་དཀར་བའི་
སེམས་འདི་རྒྱལ་སྲས་ཀྱིས། །བདག་ལ་ད་དུང་སྐྱེད་ཅིག་གཟུགས་མཛེས་ལྡན། །ཞེས་བརྗོད།བུ་
མོའི་ལག་པའི་སྒྲོག་གིས་ནི། གཞོན་ནུའི་རི་དྭགས་ཡུན་རིང་བཏང་མ་གྱུར། དེ་ཚེ་བྱ་རྣམས་ཀྱང་
འདོད་པའི་གཏམ་སྣ་ཚོགས་སྒྲོག་པར་བྱེད་དེ།འགྲི་བྱ་ན་རེ།ཅོག་གེ་ཟེར།ཁུ་བྱུག་ན་རེ།ཕུག་ཕུག་
ཟེར། ངང་སྐྱ་ན་།ཅི་ཁག་ཟེར གོང་མོ་ན་རེ།འོག་ཐེག་ཟེར།གྷ་རུ་མུག་ན་རེ། གྷ་རུ་ལུག་ཟེར།
ལ་ག་ན་རེ། ཨ་ཁག་ཟེར། བྱ་རོག་ན་རེ། ཁ་རོག་ཟེར་བ་ལ་སོགས་པའི་བསྟན་བཅོས་དུ་མ་འདོན་
པར་བྱེད་། །
253

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྐབས་དེར་ཚ་ཟེར་ལྡན་པ་ཡིས། །མདོག་སེར་ས་གཞིའི་སྣོད་དག་ཏུ། །ཐུན་མཚམས་ཆང་
འཐུང་མྱོས་གྱུར་ཏེ། །ནུབ་རིའི་ངོས་ལ་འགྱེལ་བ་འདྲ། །དེ་ནས་ནམ་མཁའི་སྐྱེད་ཚལ་དུ། །རྒྱུ་སྐར་
དགའ་མའི་འཁོར་གྱིས་ནི། །ཡོངས་སུ་བསྐོར་ཞིང་ཙན་དན་ལ། །ཀུན་དགའ་གཞི་ལྡན་ཡུན་རིང་
འཁྱམས །ཆགས་པའི་འཛུམ་གྱིས་མིག་ཟུམ་ཞིང༌། །བདུད་རྩིའི་བཏུང་བས་མྱོས་པ་དེ། །ཨནྡ་རྙིལ་
གྱི་ངོས་འཇམ་ལ། །རབ་ཏུ་སྲེད་ནས་ལྷུང་བར་གྱུར། །དེ་མཐོང་སྐྱ་རེངས་གཞོན་ནུ་ཡིས། །སྔོ་བསང་
ནམ་མཁའི་བུ་མོ་ལ། །ཆགས་པས་འཁྲིལ་ཞིང་འཛངས་པས་ན།།རྒྱུ་སྐར་དོ་ཤལ་ཆད་པ་བཞིན།།དེ་
ནས་ཀུན་གསལ་བུ་མོ་ནི། །ཐུན་མཚམས་གོས་དམར་འཛིན་པའི་ཚེ། །འཆར་ཁ་འོད་ཀྱི་དྲ་བ་ཅན། །
ཉི་མ་གཞོན་ནུ་འཇམ་ཞིང་བྱུང༌། །སྐད་ཅིག་དེ་ལ་པདྨ་རྣམས། །འཆི་བའི་ཕྲེང་བ་རབ་གསལ་ཏེ། །
འོད་ཟེར་དྲོད་ཀྱིས་རབ་དྲོས་ནས །དགའ་ཞིང་འཛུམ་པའི་ལས་སུ་གྱུར། །དེ་ནས་ཟླ་བ་འགའ་དག་
འདས་པ་ན། །བག་མའི་དགའ་སྟོན་རྒྱ་ཆེར་བསྒྲུབས་གྱུར་ཏེ། །རིན་ཆེན་ཁྲི་ལ་རབ་བཀོད་རྒྱལ་པོའི་
སྲས །མ་ལུས་ས་ཡི་བདག་པོར་དབང་བསྐུར་གྱུར། །གདུགས་དཀར་ཐིག་ལེའི་རླུང་ཡབ་ལེགས་
ཐེགས་པའི། །ཆུ་ཐིགས་ཟེགས་མའི་མཆོད་ཡོན་ཐོབ་པར་གྱུར། །གཡུ་ཡི་ཁྲི་ལ་རབ་འཛེགས་དགའ་
མ་ཡི། །ལག་པའི་པདྨོ་པང་དུ་བྲུམ་གྱུར་ཅིང་། །དེ་ལ་རབ་ཆགས་སོར་གདུབ་ངུར་བ་རྣམས། །དོ་
ཤལ་པདྨོ་དག་དང་རྩོད་པ་བཞིན། །ཁྱོ་ཤུགས་རབ་བཀྲ་རྨ་བྱའི་གདུགས་འཛིན་པ། །རིན་ཆེན་མེ་
ལ་བདྨ་དག་དང་རྩད་པ་བཞན།
ལོང་ནང་ནས་ཤར་བ་ན། །སྙིང་གི་ཆུ་གཏེར་དྭངས་པར་ཕན་ཚུན་དུ། །རབ་བཀྲ་ཡིད་ཀྱི་སྒྲོ་ལྡན་
ཞུགས་པ་བཞིན །རིན་ཆེན་འཁྱམས་དང་རྡོ་རྗེ་དཀྱིལ་འཁོར་ཅན། །གླུ་གར་ལེན་པས་ཕྱོགས་
རྣམས་དགོད་པ་བཞིན། །སྙིང་སྡུག་ན་མཉམ་ཕན་ཚུན་ཚོགས་པ་རྣམས། །ཡིད་ལ་རེ་བའི་དོན་ཆེན
བསྒྲུབ་པར་གྱུར། །ཡིད་འཕྲོག་ཁྱོ་ཤུགས་དེ་གཉིས་ཚོགས་པ་ཡི། །རིན་ཆེན་འོད་ཟེར་ཕུང་བོ་མ་
བཟོད་པར། །ཉི་ཟླ་རྣམ་གཉིས་ནམ་མཁར་བྲོས་ནས་ནི། །སྤྲིན་གྱིས་བསྒྲིབས་ཤིང་ཡང་ཡང་ལྟ་བ་
འདྲ། །དེ་དག་ལུས་ཀྱི་དཀྱིལ་འཁོར་ཕུན་ཚོགས་ལ། །རིན་ཆེན་ཕྲེང་བའི་རྒྱན་གྱི་བཀོད་ལེགས་དག །
མཚར་ཆགས་ཡ་མཚན་ཆེ་བ་མ་བཟོད་པར། །རྒྱུ་སྐར་ཚོགས་རྣམས་མདངས་དག་འཁྲུག་པ་བཞིན། །
རྒྱལ་རིགས་འཛུམ་དཀར་ཕྱོགས་བཅུར་གཡོ་བ་དེར། །མྱ་ངན་རབ་རིབ་ཐམས་ཅད་ཞི་གྱུར་ཏེ། །དེ་
254

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
ཡི་སོ་ཕྲེང་འོད་ལ་ངོ་ཚ་ནས། །རྒྱུ་སྐར་ཚོགས་རྣམས་སྐད་ཅིག་བྲོས་པ་འདྲ། །སྐབས་དེར་དགའ་སྟོན་
སྐྱེ་བོ་བུང་བ་རྣམས།།སྦྲང་རྩི་འཐུང་བས་ཀུན་ནས་མིག་ཟུམ་ཞིང༌།།ན་ཆུང་མེ་ཏོག་ཁ་འབུས་ཐམས་
ཅད་ལ། །ཀུན་དགའི་མཆུ་དགར་བར་ཏུ་སྦྱོར་བར་གྱུར། །སྐབས་དེར་ལྟད་མོའི་བུ་དང་བུ་མོ་ཡི། །
རང་རང་ཡིད་དང་རྗེས་མཐུན་འདི་སྐད་སྨྲས། །བཅུ་གསུམ་ལོན་ཚེ་རྒྱལ་འདིས་ཆུ་གཏེར་བགྲོད། །
བཅུ་བཞི་བ་ལ་མི་མཐུན་དགྲ་ལས་རྒྱལ །བཅོ་ལྔ་མཐོ་རིས་བུ་མོ་གཉེན་དུ་ཐོག །བཅུ་དྲུག་ཆ་ཤས་
རྫོགས་པའི་རྒྱལ་པོར་འགྱུར །གཟུགས་མཛེས་དེ་འདྲ་ཡོད་ན་རྒྱན་གྱིས་ཅི། །མཛེས་སྡུག་ཕུན་
ཚོགས་བསྒྲིབ་ཕྱིར་གོས་ཀྱིས་། །བརྒྱ་བྱིན་གྲོགས་སུ་འཐོབ་ཕྱིར་རྒྱན་གྱིས་ཅི། །ཕྱོགས་ལས་རྣམ་
པར་རྒྱལ་བ་དེ་རྣམས་ཡིན། །འདོད་པའི་སྡེའི་དབང་དུ་བྱེད་པའི་ལེའུ་སྟེ་གཉིས་པའོ །།
དེ་ནས་ས་ཡི་དབང་ཕྱུག་མཐོང་ན་དགའ། །བསོད་ནམས་དཔག་བསམ་ཤིང་ཆེན་རྒྱས་
གྱུར་ཏེ། །དཔལ་འབྱོར་ལོ་འབྲས་གྲིབ་བསིལ་རྒྱས་པ་ཡི། །འགྲོ་ཀུན་ངལ་གསོའི་བསྟི་གནས་ཉིད་
དུ་གྱུར།།རྩེ་དགའི་རྦ་རླབས་གཡོ་ཞིང་ལང་ཚོ་མ།།དེ་ཡང་ཡིད་འཕྲོག་སྲས་ཀྱི་གཞོན་ནུ་འཁྲུངས། །
གཟུགས་མཛེས་སྙིང་སྡུག་ཡོན་ཏན་དྲི་བཟང་ཅན། །འཁོར་འདས་བུང་བ་འདུ་བའི་གནས་སུ་གྱུར། །
ན་ཆུང་ཕྲེང་བའི་ཆུ་སྐྱེས་ཡིད་འཕྲོག་གྲངས་མེད་རབ་རྒྱས་རྣམ་བཀྲ་གཞོན་ནུའི་རིན་ཆེན་གཏེར་ཆེན་
གཏེར་གྱུར་མཁས་པ་ངང་བའི་སྡེ་དཔོན་དུ། །འཇིགས་རུང་དཔའ་བའི་ཆུ་སྲིན་སྟོང་ལྡན་གཏིང་
མཐའ་མེད་པའི་དཔུང་གི་ཆུ་ཚོགས་རྒྱལ་ཕྲན་གདུགས་ཀྱི་རྦ་རླབས་གཡོ་བས་མངོན་པར་བརྗིད། །
སྙན་གྲགས་མཚོ་སྒྲས་འབྲུག་གི་སྒྲ་དབྱངས་འཕྲོག་བྱེད་སྐྱེ་དགུ་རབ་དྭངས་བདེ་སྐྱིད་འོད་ཆགས་
ཐམས་ཅད་གཟུགས་བརྙན་ལྦུ་བའི་ཕྲེང་ལྟར་ཡིད་འོང་ལྡན། །ས་འཛིན་དེ་ཡི་ཆབ་སྲིད་རྒྱ་མཚོ་
མཐའ་དང་དབུས་ནས་མངོན་པར་འཕེལ་བས་ཕྱོགས་རྣམས་ཀུན་ཏུ་ཤོང་མིན་མཚུངས་མེད་ཅི་ཡང་
བྱས། །དེ་ནས་རེ་ཞིག་མི་དབང་མཐོང་ན་དགའ། །རང་གི་ཡུལ་འཁོར་རྒྱས་པ་ལྟ་བུའི་ཕྱིར། །སིལ་
སྙན་ཕྲེང་བ་དང་ནི་ཤིང་རྟའི་ཚོགས། །ཡིད་འཕྲོག་ས་གཞིའི་དབུས་ནས་སོང་བར་གྱུར། །རིན་ཆེན་
གསེར་ཁྲི་འབར་བའི་གདན་དབུས་ན། །མུ་ཏིག་གདུགས་དཀར་གཡོ་བའི་རླུང་ཡབ་ཅན། །འཁོར་
འདུས་ལྷ་བྲན་གྲགས་པར་བསྐོར་བ་དང༌། །བརྒྱ་བྱིན་དགའ་ཚལ་སྐྱོང་བ་སྐྱེངས་བྱེད་ཡིན། །འཛུམ་
255

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དཀར་འོད་ཟེར་སྒྲོན་མ་འདེགས་པ་དེ། །ཕྱོགས་ཀྱི་ར་བར་ལྟ་ཞིང་སོང་བ་ལས །འཕོངས་པས་མུན་
པ་མཐའ་མེད་ཁྱབ་གྱུར་ཅིང་། །དབུལ་བོའི་གྲོང་ཁྱེར་འབུམ་སྡེ་མཐོང་བར་གྱུར། །ལྟོ་རྒྱས་མགྲིན་པ་
ཕྲ་ཞིང་མིག་རྩ་ངན། །སྐྲ་སེར་གཡེང་གྱུར་ལུས་རིད་ཁ་དོག་སྐྱ། །སྦ་བྱ་སྒྲིབ་པར་མི་ནུས་གོས་ཧྲུལ་
ཅན། །ཕྱོགས་ཀུན་ཉོན་མོངས་བསྐྱེད་འདྲ་མདུན་དུ་གཟིགས། །ཡི་དྭགས་ཕྲུག་གུའི་བུ་ཚ་རྒྱབ་ཏུ་
བཀོད། །ཁྱིམ་ཐབས་ལོང་བ་འགྱེལ་ཞིང་རྗེས་འཇུག་རྣམས། །ཤིག་སྲོག་ཡོ་བའི་ལུས་པོ་སྐྱ་རེངས་
ཅན། །བདག་པོའི་མཚན་ནས་བརྗོད་ཅིང་དྲུང་དུ་ལྷགས། །སྐད་གདངས་ཞན་པས་སློང་ལ་ཞེ་ས་
མཁས། །དབུལ་བོ་སྐྱོ་ལྡན་གྲངས་མེད་གཟིགས་པ་ཡིས། །མི་དབང་སྙིང་རྗེའི་ཤུགས་ནི་གཡོས་པར་
གྱུར། །བཟློག་མེད་སྤྱན་ཆབ་ཅི་ཡང་ལྷུང་གྱུར་། །མྱ་ངན་མེ་ཡིས་སྲེག་པ་ཁྱེད་རྣམས་ཀྱི །སྲོག་གི་
བུད་ཤིང་ལྷག་མ་འདི་འདྲ་བ། །སྦྱིན་པའི་ཆུ་བོ་ཅི་དགོས་སློངས་ཤིག་གསུངས། །ས་གཞིའི་མལ་སྟན་
རྡོ་བའི་སྔས་དང་ལྡན། །ནམ་མཁའི་གོས་དང་ཆུ་ལ་སྲོག་བརྟེན་པ། །བདག་ལ་གང་འདོད་སྩོལ་ཅེས་
སྨྲ་བ་རྣམས། །ཕོ་བྲང་གནས་སུ་གཉེན་ལྟར་འཁྲིད་པར་གྱུར། །སློང་བའི་དཔག་བསམ་ཤིང་ཆེན་དེ་
དག་གིས། །ཡིད་ལ་རེ་བའི་འབྲས་བུ་བཀང་གྱུར་། །དེ་ཡི་སྙན་གྲགས་དྲི་བཞོན་གཡོས་པ་ཡིས། །
དབུལ་བོའི་བྱ་རྣམས་ཐམས་ཅད་འདུས་པར་གྱུར། །སློང་བ་ཐམས་ཅད་རང་ཁྱིམ་ལྟ་བུར་ནི། །
བདག་གི་ཕོ་བྲང་ནང་ནས་གང་འདུག་ལོངས། །ཞེས་བརྗོད་གྲགས་པའི་ཟླ་བ་དཀར་བོ་ཡིས། །
བདག་ལོ་བྲང་ནང་ནས་གང་འདུག་ལོངས
ལ་བའི་འབོར་པ་
འཁོར་ཡུག་རི་བོའི་མཚོ་ལས་བརྒལ་བར་གྱུར། །མཐའ་མེད་ཆར་སྤྲིན་ལྟ་བུའི་འབྱོར་པ་ཡང༌།།སློང་
བའི་རླུང་གིས་རེ་ཞིག་ཟད་གྱུར་ཏེ། །ཟང་ཟིང་གཡོ་བས་སྟོང་བའི་ཕོ་བྲང་ནི། །དབྱར་དུས་སྤྲིན་མེད་
མཁའ་བཞིན་སྐྱ་བོར་གྱུར། །དབུལ་བོའི་སྡུག་བསྔལ་ཚ་ཟེར་ཉེ་བ་ཡིས། །རྒྱལ་པོའི་གཟུགས་ནི་ཟླ་
ཚེས་ལྟ་བུར་གྱུར །དེ་ལྟ་ཡོད་ཀྱི་བློ་གྲོས་ནམ་མཁའ་ལྟར། །རབ་ཡངས་དེ་ཡིས་ཡུན་རིང་འདི་ལྟར་
བསམ། །མྱ་ངན་ཤུགས་རིང་དང་བཅས་སློང་བ་ཡི། །སྐྱ་རེངས་གདོང་བ་དེ་དག་སུ་ཡིས་བཟློག །
གྲངས་མེད་ནོར་གྱི་ཕུང་བོ་བསྒྲུབས་བྱས་ནས། །དབུལ་བོའི་རེ་བའི་བང་མཛོད་མཐའ་དག་གང༌། །
གྲངས་མད་ནར་
སློང་བ་བྱུང་ཚེ་མི་སྟེར་ཚིག་སྨྲ་བ། །དེ་ཡི་ཁ་ནི་གཏིང་མེད་མུན་ཁུང་ཡིན། །ས་གཞིའི་རྡུལ་གྱི་གྲངས་
ལ་མི་ཕོད་པའི། །ཕན་འདོགས་དེ་ནི་འགྲོ་བ་ཀུན་གྱིས་བྱས། །སེར་སྣའི་དུག་གིས་ལོང་ནས་མིག་
256

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ
བཙུམ་པ། །ཁོ་ནས་བྱ་བ་ཐམས་ཅད་གྲུབ་བམ་ཅི། །གང་བཞིན་སྟེར་བ་དབུལ་བོ་མི་སྲིད་པས། །
སྟོང་བ་ཁོ་ན་ནོར་ལ་རྔམ་པ་འདྲ། །ཞེས་བརྗོད་ལྷ་ཡི་གྲོང་དུ་ཡིད་བཞིན་གྱིས། །ནོར་བུ་རྒྱ་ཆེར་
བསླང་ཕྱིར་འགྲོ་འདོད་ཚེ། །ལས་བཞིན་རྗེས་སུ་འབྲང་བའི་གཞུ་ཅན་རྣམས། །ལྟད་མོའི་དོན་དུ་
བདག་ཀྱང་ཁྲིད་ཅེས་སྨྲ། །གཉིས་ཀ་གཙུག་རྒྱན་ནོར་བུ་དང་བཅས་ནས། །སྐད་ཅིག་ལྷ་ཡི་གྲོང་དུ་
སོང་བར་གྱུར། །འཛམ་གླིང་ཀུན་ལ་ནོར་གྱི་ཆར་འབེབས་པ། །ཡིད་བཞིན་ནོར་བུ་རིན་ཆེན་འདྲ་
བ་ནི། །སྐབས་དེར་མི་འམ་ཅི་ཡི་བུ་མོ་ནི། །ལག་པའི་རྒྱ་མཚོ་དག་ལས་ཐོབ་པར་གྱུར། །རླུང་བཞོན་
གྱིས་བསྐྱོད་ཤེལ་གྱི་ལྕུག་ཕྲེང་ལ །གསེར་མདོག་སྙེ་མ་ཆགས་འདྲའི་ལྗོན་ཤིང་དེ། །ཚ་བ་ཡིད་
འཕྲོག་ལྷ་མོ་རྣམས་ཀྱི་། །སེམས་ཀྱི་ས་གཞི་དག་ལ་བརྟན་པར་ཟུག །ཁྱོད་ཀྱི་རིན་ཆེན་འབྲས་
མང་འདི་དག་ནི། །བདག་ཅག་རྣམས་ཀྱང་འཛམ་གླིང་ཡུལ་དུ་སྐྱལ། །མཚར་སྡུག་ལོ་འབྲས་ཆགས་
པའི་དཔག་བསམ་ཁྱེད། །བདག་ཅག་ལྷ་མོ་རྣམས་ཀྱི་བསྟི་གནས་མཛོད། །ཅེས་བརྗོད་སྨིན་མའི་
གཞུ་ནི་འཁྱོག་ལྡེམ་མས། །ཟུར་མིག་མདའ་རྣོན་འབུམ་ཕྲག་ཕངས་གྱུར་ཀྱང༌། །སྙིང་རྗེའི་གོ་ཆ་མ་
ཉམས་གཞོན་ནུ་དེས། །དྲན་པའི་དུས་ནི་རེ་ཞིག་ཉམས་མ་གྱུར། །རབ་དཀར་ཤུགས་ཀྱིས་བདུད་རྩི་
མི་བསྟེན་ན།།བདག་ཅག་འཆི་བར་ངེས་པའི་གནས་དག་འདོད། །ཅེས་བརྗོད་གཡང་སར་ཐུག་པའི་
ཚིག་བྱུང་ནས། །གཞོན་ནུའི་བདེ་བའི་ཞགས་པ་དེ་དག་དྲོངས། །དགའ་མ་རྣམས་ཀྱི་རེ་བ་ཚིམ་བྱས་
ག་བྱུང་ནས། །གཞན་ནུ
ནས། །སྦྱིན་པ་ངོམས་པ་མེད་པའི་གཞོན་ནུ་དེ། །རིན་ཆེན་མཚོ་འཕྲོ་དང་ལྡན་ཉི་མ་བཞིན། །མཁའ་
ལ་འཕུར་ནས་རང་གི་ཡུལ་དུ་ཕྱོགས། །འདབ་བཟང་ངང་བའི་རྗེས་སུ་ངང་བཞིན། །ལྷ་ཡི་ན་ཆུང་
རྗེས་སུ་འབྲང་སྟེ་བྱུང༌། །འདོད་པའི་རིམས་ནད་མ་དེ་ཤུགས་རིང་གིས། །འཁར་བ་ཙམ་ལ་ཚེ་སྲོག་
བརྟེན་པ་མཐོང་། །དེ་ནས་གཞོན་ནུ་དེ་ཡིད་དབུགས་ཕྱུང་ཕྱིར། །འབིགས་བྱེད་རི་བོའི་ངོས་ལས་
བབས་གྱུར་ཏེ། །དེ་ལ་ཡུན་རིང་ལྟར་སྤྱད་བྱས་པ་དང༌། །ངལ་བས་རེ་ཞིག་གཉིད་ནི་ཐོབ་པར་གྱུར། །
སྐབས་དེར་རབས་ཁྱོག་དུག་གི་མེ་རྩེ་ཅན། །མེ་ཏོག་གཞུ་ཅན་དེ་ཡིས་རབ་བསམ་པ། །གང་དུ་
བདག་གཉིས་ཇི་སྲིད་འགྲོགས་གྱུར་ཀྱང་། །བདག་གི་དགའ་བ་རྣམས་ཀྱང་འདི་ཡིས་འཕྲོགས །
བདག་སྲོག་བསྐྱབ་ཕྱིར་འདི་ཡི་སྲོག་ལ་མིན། །འདི་ཡི་མིག་གཉིས་རབ་ཏུ་གཞོན་པར་བྱ། །དེ་ཚེ་
257

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བདག་གི་ཁྱིམ་ནི་བརྟན་པར་ཚུགས། །གཙུག་རྒྱན་རིན་ཆེན་འདི་དག་ཟས་ནོར་ཏེ། །མཛེས་པ་དེ
ཡང་བདག་གི་ལག་རྩེ་ཉིད། །ཅེས་བརྟགས་གྱ་གྱུས་དྲང་བོ་ལྟར་བྱས་ནས། །ལྷ་ཡི་ན་ཆུང་བཏུང་བ་
ལན་ཕྱིར་བཏང༌། །རབ་དྲག་མཚོན་གྱིས་གློ་བུར་གཞོན་ནུ་དེའི། །མིག་གཉིས་བསོད་ནམས་བཞིན་
དུ་བཅོམ་པར་གྱུར། །དེ་དག་མ་བཟོད་འཁྲི་ཤིང་ལག་པ་རྣམས། །ཡང་ཡང་འདར་བས་ཟློག་པར་
བྱེད་པ་བཞིན། །མེ་ཏོག་རྣམས་ཀྱང་མཆི་མ་འཛག་བྱེད་ལ། །བུང་བའི་ཚོགས་ཀྱང་ངུ་ཞིང་འཁོར་བ་
འདྲ། །ས་གཞི་འཁྲུགས་པ་བཞིན་དུ་གསོ་བྱེད་ཅིང༌། །ཆུ་གཏེར་འདར་བ་ད་དུང་སངས་མ་གྱུར། །ཉི་
ཟླ་མྱ་ངན་སྤྲིན་གྱིས་མགོ་བོ་གཏུམ། །ནམ་མཁའ་ངུ་ཞིང་མཆི་མའི་ཆར་བ་ལྟུང༌། །དེ་མཐོང་རྡོ་བ་
འཕངས་པའི་ངང་མོ་བཞིན། །ཁྲེལ་མེད་རང་གྲོགས་འཇོམས་པའི་འཁྱོག་འགྲོ་དེ། །ང་ཉིད་ཁོ་ན་
གདུང་བ་དཔའ་བོ་ཞེས། །རབ་འདར་སྙིང་གི་བྲང་ལ་བསྣུན་བྱེད་ཅིང༌། །གཙུག་རྒྱན་རིན་ཆེན་དང་
བཅས་མཁའ་ལ་སོང་། །སྟོབས་ཀྱིས་བྱིའུའི་ཆུ་ཡང་མི་འཐུང་བར། །སྲིན་བུ་ངན་པ་རང་སྟེང་ཁོ་ན་
ཟད། །ཕན་ལན་གནོད་ཀྱིས་འཇལ་བའི་གྲོགས་ངན་ལས། །ཕུང་བའི་སྟོབས་ནི་འཇིག་རྟེན་འདི་ན་
མེད། །དེ་ནས་ཉི་ཟླ་བྲལ་བའི་ནམ་མཁའི་གདོང༌། །རབ་འཛགས་ཁྲག་གིས་བགོས་པའི་སྤྲིན་དམར་
ཅན། །སྡུག་བསྔལ་བ་སྤུ་ལོང་བའི་རི་བོ་ཡི། །སར་སར་ཅུང་ཟད་འདྲེ་ལྡོག་བྱས་པར་གྱུར། །ལས་ཀྱི་
ཚེམ་བུ་རྣམ་པར་འགོད་པ་ལ། །རྐྱེན་ངན་བཟོ་བོ་མངོན་པར་ལྷགས་པ་བཞིན། །ཟུག་གཟེར་ཁབ་
ཀྱིས་སྙིང་ཐག་ཕུག་པ་དེ། །ཤུགས་རིང་སྡུད་པས་ས་ལ་འགོག་ཅིང་སོང༌། །སྐབས་དེར་རྨི་ལམ་ངན་
དང་ས་འཛིན་འདར །ལྟས་ངན་མཐོང་བས་ཟླ་མཛེས་འཁྲུངས་གྱུར་ཏེ། །ཁྱུ་བྲལ་ངང་མོ་བཞིན་དུ་
ནམ་མཁའ་ཀུན། །ཡོངས་སུ་བསྐོར་ཞིང་ས་ལ་བལྟས་པར་གྱུར། །འཇིག་རྟེན་སྒྲོན་མེ་འཇོམས་བྱེད་
རླུང་བུ་དེའང༌། །དང་བོར་རང་ཡུལ་གནས་སུ་ཕྱིན་གྱུར་ནས །ཤིང་ལོའི་ཁྲོད་དུ་ནོར་རྣམས་སྦས་
གྱུར་ཏེ། །ཕོ་བྲང་གནས་སུ་དལ་གྱིས་ཕྱོགས་པར་གྱུར། །ཁྱོད་ཀྱི་བདག་པོ་བསུ་པ་འདོད་པའི་ཕྱིར། །
དྲང་སྲོང་ནགས་མཐར་ཁྱོད་ལ་བསྒུགས་སོ་ཞེས། །གྱ་གྱུར་ཟླ་མཛེས་དེ་རིང་བསླུས་གྱུར་ཏེ། །དེ་འོག་
དགའ་སྐྱིད་ཡུལ་དུ་བདག་འགྲོ་བྱ། །ཞེས་པའི་བསམ་ངན་སེམས་ལ་བཅང་བྱས་ནས། །བཙུན་མོའི་
གནས་སུ་སོང་བས་དོན་མ་ཐོབ། །བྱ་རོག་སྐུང་ལྟར་སྐྱེ་བོ་ངན་པའི་ལས། །རེ་བ་མང་སྟེ་སྤྱོད་པ་ཤིན་
258

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
ཏུ་ཉུང༌། །སྐབས་དེར་ཟླ་མཛེས་ཀྱིས་ནི་འབིགས་བྱེད་ཀྱི། །འཁྲི་ཤིང་ཁྲོད་ན་གཞོན་ནུ་མཐོང་ན་
དགའ། །མིག་གཉིས་ཁྲག་གི་བཞིན་ཅན་དེ་མཐོང་ནས། །མཐོང་ན་མི་དགའ་ས་ལ་འགྱེལ་བར་གྱུར། །
དེ་ནས་དལ་གྱིས་ལུས་དེ་བླངས་གྱུར་ཏེ། །ལོང་ཡང་དེ་ཉིད་མཐོང་བའི་གཞོན་ནུ་དེས། །སོན་ཡང་
དབུགས་མེད་ཅན་དེ་དབུགས་ཕྱུང་ནས། །ཆོས་མེད་དེ་ལ་ཆོས་ཀྱི་གདམས་ངག་བྱིན། །སྤྱན་གྱི་བུང་
བ་གཡོ་ལྡན་བཞིན་པ་དེ། །རབ་རྩུབ་སེར་བ་ངན་པ་སུ་ཡིས་བཅོམ། །ཡིད་འཕྲོག་འཇིག་རྟེན་མིག་
དེ་ཟུམ་གྱུར་ན། །སློང་རྣམས་ད་ནི་སུ་ཡི་གདོང་ལ་ལྟ། །ཞེས་བརྗོད་ཡན་ལག་རྦ་རླབས་རབ་འདར་
ཞིང༌། །མིག་ཆུ་འབབ་པའི་ཤུགས་ཆེན་ངུ་བ་ཡི། །སྒྲ་སྐད་ཆོ་ངེ་ཅི་ཡང་འདེབས་བྱེད་ཅིང༌། །རྒྱལ་
བའི་མཚོ་ལ་གཡོ་མེད་ཡང་ཡང་ཞུགས། །དེ་མཐར་གཞོན་ནུས་ད་ནི་ལོང་བ་བདག །བཀྲ་ཤིས་གྲོང་
དུ་འགྲོ་བ་ག་ལ་མཛེས། །རྒུད་པའི་དུས་ན་ཆོས་ལས་ལྷག་པ་ཡི།།ཁྱིམ་ནི་འཇིག་རྟེན་ཀུན་ལ་རྙེད་མ་
ཡིན། །དེ་ཕྱིར་བདག་ནི་ནགས་འདིར་བསམ་གཏན་བསྒྲུབ། །ཁྱོད་སོང་རྒྱལ་པོའི་ཁབ་ནི་བསྐྱང་
བར་གྱིས །ཞེས་བརྗོད་དེ་ལ་མཆི་མའི་ཕྲེང་བ་དང༌། །ཤུགས་རིང་ཕྱི་ཐག་བསྐྱེད་པ་མཚོན་པ་
བཞིན། །དེ་མཐར་གཡིགས་དེ་སྔངས་པ་སངས་མེད་ལ། །སྙིང་ལྟར་ཉེ་བ་དེ་ཡིས་འདི་སྐད་སྨྲས། །
ཁྱོད་ཉིད་དོར་ནས་བདག་ཅག་གང་དུ་འགྲོ། །རྒུད་དུས་འདོར་བ་ངན་པའི་མཚན་ཉིད་ཡིན། །ཁྱོད་
ཞབས་པདྨོ་དག་ལ་འཁོར་བཞིན་དུ །མེ་ཏོག་སད་ཀྱིས་ཐེབས་པ་ཆོས་ཉིད་ཡིན། །ཞེས་བརྗོད་ལྷ་
ཡི་ཡུལ་དུ་དེ་སོང་ནས། །བདུད་རྩིའི་ཟས་ཀྱིས་གཞོན་ནུའི་འཚོ་བ་སྦྱར། །ཆབ་སྲིད་ཉམས་པ་སྤང་
ཕྱིར་གཏམ་ངན་གསང༌། །ད་དུང་ས་སྐྱོང་ལྷ་ཡི་གནས་ན་ཡོད། །ཅེས་སོགས་གྱ་གྱུའི་ར་བ་བསྒྲུབ་
མཁས་། །དེ་ཡིས་ཡུལ་འཁོར་ཀུན་ཀྱང་དར་བར་སྐྱོང༌། །སྐབས་དེར་གཞོན་ནུས་སྨྲས་པ་
བཟང་མོ་ཀྱེ། །བདག་ནི་བདུད་རྩིའི་ཟས་འདི་ཞེན་པ་བསྐྱོད། །ཁྱོད་མེད་གྱུར་ན་འདི་འདྲ་ཐོབ་མི་
འགྱུར །དྲང་སྲོང་རྣམས་ཀྱིས་ཡོངས་སུ་བསྔགས་པ་ཡི །བསོད་སྙོམས་ཟས་ལ་བདག་ནི་བསྟེན་
པར་། །བདག་ནི་གྲོགས་དེའི་ལག་ན་རིན་ཆེན་ཡོད། །ཐབས་ཀྱིས་ཡིད་བཞིན་ནོར་བུ་རབ་བླངས་
ནས། །བཀྲ་ཤིས་གསོ་སྦྱོང་བསྟན་པ་འཛམ་གླིང་དུ། །ཅི་འདོད་ནོར་གྱི་ཆར་བ་འབེབ་པར་བགྱི། །
ཐབས་མེད་གྱུར་ན་བདག་གི་འཕྲིན་ཡིག་འདི། །མིའམ་ཅི་ཡི་གནས་སུ་ཁྱོད་ཀྱིས་སྐྱོལ། །གང་འདོད་
259

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རེ་བ་སྐོང་བའི་ནོར་བུ་ནི། །སེམས་བཞིན་ཁྱོད་ལ་སྟེར་བར་ཐེ་ཚོམ་མེད། །ཅེས་ཐོས་མེ་ཏོག་གཞུ་
ཅན་རྙེད་གྱུར་ཀྱང༌། །རིན་ཆེན་བླངས་པས་བྱིན་པར་མ་གྱུར་ནས། །དེ་ཡི་སྲོག་དང་བཅས་པ་དབྲོག་
པའི་ཕྱིར། །མཛེས་མས་གཞོན་ནུ་དག་ལ་གྲོས་དག་དྲིས། །མ་ལུས་སློང་བ་དག་ལ་བདག་སྟེར་ན། །
དེ་ཡི་སྲོག་དང་ནོར་བུ་ཇི་ལྟར་དབྲོག །མེ་ནི་ཡུན་རིང་དག་ཏུ་སྲེག་བྱེད་ཀྱང༌། །གསེར་བཟང་རང་གི་
མཚན་ཉིད་ག་ལ་འདོར། །ཞེས་བརྗོད་མཛེས་མ་དེ་ཡིས་མིའམ་ཅིའི། །རིན་ཆེན་བླངས་ནས་ནོར་གྱི
ཆར་ཆེན་ཕབ། །སྒྱུ་རྩལ་ཕུན་ཚོགས་ལྡན་པའི་ལོང་བ་དེས། །བུང་བ་མྱོས་པའི་དབྱངས་ལྟར་སྙན་
པ་ཡི །གླུ་མཐར་པི་ཝང་རྣ་བའི་བཅུད་ལེན་དག །སྙན་པར་སྒྲོག་ཅིང་སྲང་མདོར་འཚོ་བ་བསླངས། །
བཞིན་པ་ཚ་གྲང་རེག་བྱ་ཉམས་གྱུར་ཀྱང༌། །ལོང་བ་འདི་ཉིད་རྒྱལ་པོའི་བཞིན་དང་མཚུངས། །ཞེས་
པས་བཙུན་མོའི་དགའ་སྟོན་སྙེག་པ་ཡིས། །མྱ་ངན་དོགས་པ་རིག་པ་ཅན་རྣམས་དོགས། །དྲི་ཟ་ལྟ་
བུར་སྙན་པས་ཡིད་འཕྲོགས་ནས། །གྲོང་དུའང་རབ་ཞིམ་འཚོ་བ་དེ་ཡིས་ཐོག །རྒུད་ན་འབྱོར་མེད་
དར་ན་རྩེ་འཇོ་ཡིས། །སྒྱུ་རྩལ་དང་མཚུངས་ནོར་ནི་མི་ལ་མེད། །དལ་གྱིས་ཆུང་མའི་འཁར་བ་ལ་
བསྟན་ནས། །རང་ཡུལ་སྔོན་གྱི་ནགས་ཀྱི་དྲང་སྲོང་དེར། །གདམས་ངག་བདུད་རྩི་གསན་ཕྱིར་སོང་
བ་དང་། །དགའ་ཚལ་སྐྱོང་བའི་སྐྱེ་བོ་རྣམས་དང་འཕྲད། །བཀྲ་མི་ཤིས་ཁྱོད་འདིར་ནི་གར་འགྲོ་ཞེས། །
ཚིག་རྩུབ་འཁྲུག་པ་ལམ་ནི་བཀག་གྱུར་པ། །གནས་མེད་གནས་ནི་ཚོལ་བར་བྱེད་པ་དེ། །རང་གི་
ཕྱུག་རྫིའི་ཚིག་ལའང་འཇིགས་པར་གྱུར། །རྣ་བས་ངོམས་མེད་རྒྱུད་མངས་སྣྲེངས་པ་ཡིས། །གླང་རྫི་
དག་གིས་ལམ་དག་བྱིན་པ་དང་། །ཅང་ཤེས་གླང་བོས་ངོ་ནི་ཤེས་གྱུར་ཏེ། །དེ་ལས་ལེགས་འོངས་
ཞེས་མཚོན་སྒྲ་ཆེན་བསྒྲགས །ཡུན་རིང་སྐྱོང་བའི་བདག་པོའང་མི་ཤེས་པར། །རིགས་ངན་མི་ལས་
བླུན་པ་སུ་ཞིག་ཡོད། །སེམས་མེད་ལྗོན་པའང་དེ་ཡི་ཕྱོགས་སུ་དུད། །རྨ་བྱ་རྩེ་བའི་ཚོགས་ཀྱིས་གར་
དག་ཕུལ། །དེ་ནི་གླང་ཆེན་སྒྲ་ལ་མ་འཇིགས་ཤིང༌། །ཙན་དན་ལྗོན་ཤིང་བཟང་བོ་ལྟར་མཐོང་ནས། །
རྒྱལ་རིགས་བཟང་བོ་འདི་ནི་སུ་ཞིག་ཅེས །གླང་རྫི་མཁས་པ་རྣམས་ཀྱིས་ཕན་ཚུན་སྨྲས། །ཚིག་དེ་
ཐོས་ནས་མེ་ཏོག་ཟླ་མཛེས་ནི། །དཔལ་འབྱོར་མངོན་པར་རྒྱས་པར་དྲན་གྱུར་ཏེ། །འཕྲལ་ལ་མཆི་མ་
འཛག་ཅིང་ཤུགས་རིང་བས། །ཞབས་པད་བུང་བའི་སྒྲ་ལྟར་ཡུན་རིང་དུངས། །དེ་ནས་ཆགས་སྡང་
260

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་རྟ།
གཡོ་བའི་ཐུན་མཚམས་། །སྐྱོན་ལ་མངོན་ཆགས་ཞེ་སྡང་ལྡན་ཞིང་འོངས། །མིག་ལྡན་འཚོ་བར་
གྱུར་པའི་ཉིན་མོ་ཙམ། །སྐྱེ་བོ་མུན་པ་རྣམ་པར་རྒྱས་པ་བསྒྲུབ། །པདྨའི་འབྱུང་གནས་ཆུ་སྐྱེས་བཞིན་
ཟླུམ་པ། །ཕུན་ཚོགས་བྲལ་ཞིང་དམན་པ་མཐོང་གྱུར་ན། །བུང་བའི་ཕྲེང་བ་མྱ་ངན་ཟིལ་གྱིས
ངེས་པར་མྱོང་བའི་རང་བཞིན་གླུ་ལེན་ཞིང༌། །དེ་ནས་མཚན་མོའི་ལང་ཚོ་ཉམས་གྱུར་ཏེ། །ཟླ་བ་
མཁའ་ལས་དལ་གྱིས་བབས་པའི་།རྒྱགས་ཤིང་འཕར་བའི་ཕྱུག་རྫིའི་སྐྱ་རེངས་ཀྱིས །རྗེས་སུ་
བསྐུལ་ནས་གླུ་མཐར་པི་ཝང་བསྒྱུར། །སྐབས་དེར་མཚན་མོའི་མཇུག་ཏུ་ཁ་བཟང་ནས། །གཟིམས་
པའི་མ་དབང་འཕྲལ་ལ་གཉིད་ག་སད། །ཀྱེ་མ་རྟག་ཏུ་རྨི་ལམ་ངན་གྱུར་ཅིང་། །བདག་གི་སེམས་
འདིས་ཅུང་ཟད་ཚོར་བར་གྱུར། །ལྷ་ཡི་མཛེས་མས་མཆོད་པའི་གཞོན་ནུ་དེས། །བདག་ལ་ཡི་གེ་ཙམ་
ཡང་ཅིས་མི་བསྲིངས། །སྙིང་སྡུག་བུ་མོའི་ཆང་དག་འཐུང་བ་ནི། །མི་རྣམས་བྱ་བ་ཉམས་པའི་གཉིད་
ཀ་ཡིན། །ཡིད་འཕྲོག་པི་ཝང་དྲི་ཟའི་སིལ་སྙན་ནི། །བདག་གི་བུ་དེའི་སྒྲོག་ཚུལ་ཁོ་ན་འདྲ། །ཞེས་
བརྗོད་བསམས་པས་མྱུར་བའི་ཕོ་ཉ་ནི །དེ་ཡི་ཕྱོགས་སུ་བཏང་བས་དེར་ཤེས་ཏེ།།རང་གི་བཙུན་
དང་བཅས་ས་ཕྱོགས་དེར། །ཕོ་ཉ་མཆིལ་མར་ལྡན་དང་ལྷན་ཅིག་པའི། །མིག་བྲལ་ཆུང་མའི་འཁར་
བ་ལ་བརྟེན་ནས། །དེ་ནི་རིང་ནས་འོང་བ་མཐོང་གྱུར་ཏེ། །མཉམ་པའི་ས་གཞི་དག་ལ་འང་གཡང་ས་
བཞིན། །མི་དབང་བཙུན་མོར་བཅས་པའི་ཤིང་ལྟར་འགྱེལ། །དལ་གྱིས་རྐྱལ་བ་བསངས་ནས་ངུ་
།བཞིན་དུ། །ལྷ་ཡི་མཛེས་མ་རྨོངས་བྱེད་ཁྱོད་ཀྱིས་ནི། །མིག་གི་ཆུ་སྐྱེས་ཟུང་དེ་གར་སོང་བཞིན། །
རྟེན་མེད་ནད་པ་བཞིན་དུ་ཡང་ཡང་འགྱེལ། །མཐར་གྱིས་དེ་ཡི་སྐྱོ་ཚུལ་རབ་བསངས་པ །སྨྲ་མཛེས་
ཁྱོད་ཀྱི་སྨྲ་བཅད་གིས་ཀྱང་ཅི། །མ་རུངས་གྲོགས་དེ་ནམ་མཁའི་མཐར་སོང་ཡང༌། །ཉེ་བར་བཀུག་
ནས་རྡུལ་ཕྲན་ལྟ་བུར་གཞོམ། །ཞེས་བརྗོད་མདུན་ས་ཞེས་པའི་ཕོ་ཉ་བ།།སྟོབས་ཅན་གཙུག་གི་ནོར་
བུས་མཁའ་ལ་སོང༌། །ལག་འགྲོའི་གླིང་ནས་དེ་ནི་ཟིན་གྱུར་ཏེ། །ཁྲ་ཡིས་ཁྱེར་བའི་བྱིའུ་བཞིན་དུ་
འོངས། །མིག་རྩ་ངན་དེ་མདུན་དུ་མཐོང་བ་དང༌། །རལ་གྲི་སྐེ་ལ་བསྣུན་པས་སྐད་ཅིག་ཆས །ཁྲེལ་
ཆུང་གྲོགས་ལ་བརྩེ་ཆེན་ལྷག་པ་ཅན། །གཞོན་ནུ་མཐོང་ན་དགའ་དེས་འདི་སྐད་སྨྲ། །གལ་ཏེ་འདི་
ཡིས་བདག་ལ་གནོད་གྱུར་ཀྱང་། །བདག་ལ་གནོད་འགྱུར་ཕྲ་ཙམ་ཡོད་མ་ཡིན། །ཚིག་དེ་བདེན་ན་
261

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཚོ་ནང་པདྨ་བཞིན། །བདག་གི་མིག་གཉིས་རབ་བཀྲ་ཐོབ་པར་ཤོག །ཅེས་བརྗོད་ཚེ་ན་བརྩེ་བས་
བྱིན་པ་བཞིན། །མིག་གཉིས་སྔར་བས་ལྷག་པ་ཐོབ་པར་གྱུར། །དེ་ན་བཀྲ་ཤིས་མེ་ཏོག་ཆར་ལྟར་
ཕབ། །གྲངས་མེད་རབ་བརྟན་ཕོ་བྲང་ཆེན་པོར་སྒྲུབ། །ཀུན་དགའི་ཉི་མས་ཐམས་ཅད་སྣང་བྱས་
ནས། །སྙན་པའི་འོད་ཟེར་ཕྱོགས་བཅུར་རྒྱས་པར་གྱུར། །དེ་ནས་ཉི་མའི་གོ་ཆས་མཐོང་ན་དགའ། །
དགའ་སྟོན་ཆེ་ལ་བོས་པའི་ལམ་དག་ཏུ། །ལུས་ཕྱེད་སྟག་གིས་ཟོས་པའི་བྲམ་ཟེའི་གཟུགས །ངུ་
བའི་བུ་བཞིས་བསྐོར་བ་མདུན་དུ་མཐོང༌། །ཐག་ཟགས་སྒྱུ་མའི་དཀྱིལ་འཁོར་ཆགས་ལྡན་དེས། །
སྙིང་རྗེའི་གཏེར་ཁྱོད་བདག་ལ་གཟིགས་པར་མཛོད། །སྦྱིན་པ་ལག་པ་ཁོ་ནས་ཁྱོད་ཀྱིས་ནི །སྙན་
གྲགས་རྔ་སྒྲ་འདི་དག་བརྡུང་བར་བགྱི། །སློང་བ་རྣམས་ཀྱིས་ཁྱོད་ལས་གཞན་པ་ཡི། །གདོང་བ་དག་
ལ་ལྟ་བ་དགོས་མ་ལགས། །ཞེས་བརྗོད་སློང་བའི་ཚིག་སྙན་ཐོས་ནས་ནི། །གཞོན་ནུ་ཤིང་རྟ་མཆོག་
ལས་བབས་གྱུར་ཏེ། །འཁོར་གྱིས་མཆི་མ་བཞིན་དུ་མ་ཐུབ་པར། །ལུས་ཕྱེད་རལ་གྲིས་གཅོད་ལ་སྤྲོ་
བར་གྱུར། །སྐབས་དེར་བློན་པོ་ཆེན་པོས་རབ་སྨྲས་པ། །འདི་ནི་བདུད་ཀྱིས་སྤྲུལ་བའི་རྣམ་འགྱུར་ཏེ། །
ལུས་ཕྱེད་བཅད་ནས་འཚོ་བ་ག་ལ་སྲིད། །ཐོག་ལྟར་བཟློག་མེད་སྤྱོད་པ་འདི་མ་མཛད། །ཁྱོད་ཀྱི་མེ་
ཏོག་ཟླ་མཛེས་གང་དེས་ཀྱང༌། །འདི་ལྟར་མཛད་ན་ཁྱོད་ནི་མཐོང་མི་འགྱུར། །གཅིག་གི་དོན་དུ་
ཐམས་ཅད་ཉམས་བྱེད་ན། །ཆོས་ཀྱི་ལམ་དུ་འདི་ཉིད་ག་ལ་འགྱུར། །ཞེས་བརྗོད་འབད་པའི་ཆུ་ལོན་
བརྩེགས་ན་ཡང༌། །སྟོབས་ཆེན་སྦྱིན་པའི་ཆུ་བོ་མ་བཟློག་པར། །མཚུངས་མེད་བཀའ་ཡིས་རང་
དབང་མ་བཟློག་པ། །འབངས་དག་སྐུ་སྐེད་དག་ནི་གཅོད་དུ་བཅུག །ཕྱེད་ཙམ་བཅད་པར་གྱུར་ཚེ་
ནམ་མཁའ་ལ། །ཉི་མའི་གུང་དུ་ཉི་མ་ནུབ་གྱུར་ཏེ། །རྒྱུ་སྐར་འཁྲུགས་ཤིང་སྐར་མ་གཡོ་བ་དང༌། །ས་
གཞི་རྣལ་འབྱོར་འདས་པར་རབ་ཏུ་འདར། །ལྟས་ངན་མཚན་མ་མཐོང་བའི་ཟླ་མཛེས་མས། །མཁའ་
ལ་རབ་འཕུར་ཕྱོགས་དེར་འོངས་པར་གྱུར། །སྐད་ཅིག་ཉིད་ལ་མ་རུངས་བྲམ་ཟེ་དེ། །བརྒྱ་བྱིན་
གཟུགས་སུ་བསྒྱུར་ནས་མཛེས་མ་ལ། །ཁྱོད་ཀྱི་བདག་པོ་འདི་ནི་འཆི་འགྱུར་བས། །ད་དུང་ཁྱེད་ནི་
མཐོ་རིས་མི་འགྲོ་འམ། །ཞེས་བརྗོད་ཚེ་ན་མཛེས་མས་ཕྱག་བྱས་ཏེ། །མཆི་མ་གཡོ་ཞིང་སྡུག་བསྔལ་
གཟིར་བའི་ཚིག །ཐོས་ནས་བརྒྱ་བྱིན་ཅུང་ཟད་བྱམས་ལྡན་པས། །སེམས་ནི་རེ་ཞིག་རྣལ་དུ་གནས་
262

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
པར་གྱུར། །ལུས་ཕྱེད་བཅད་པའི་ཟུག་གཟེར་རབ་འགྱུར་ཡང༌། །དགའ་བའི་བཞིན་གྱི་མདངས་
གསལ་རྒྱལ་པོ་དེ། །མཐོང་ནས་ཇི་བཞིན་ལྟར་ན་ལྷ་དབང་དེ། །དད་པས་མཆི་མ་ཅི་ཡང་ལྷུང་བར་
གྱུར། །བདུད་རྩིས་གཞོན་ནུའི་ལུས་ནི་ཚིམས་བྱས་ཏེ།།རལ་བས་དེ་ཡི་ཞབས་ལ་རབ་བཏུད་ནས། །
ཉིན་བཞིན་ལྷ་ཡི་དཔལ་གྱིས་མཆོད་བྱ་ཞེས། །བརྒྱ་བྱིན་དམ་བཅའ་བརྗོད་ནས་མཐོ་རིས་སོང༌། །དེ་
ནས་དགའ་སྟོན་བྱ་བ་རྫོགས་རྗེས་སུ། །གྲོང་ལྟར་སྐྱོ་བསང་དག་ལ་སོང་བ་ལས །འབུམ་ཕྲག་ཁུག་
རྣམས་བསོད་པའི་ར་བ་ཅན། །ལག་དམར་ཅན་རྣམས་འགའ་ཞིག་ལུས་ལ་བསྣུན། །ལ་ལ་ལུག་རོའི་
ཕྲེང་བ་རྩེག་པ་མཐོང༌། །གསོད་པའི་དུས་སུ་སྡུག་སྐད་ཚེར་བ་དང༌། །རོ་ཡི་དུས་སུ་མགོ་བོ་འཕྱང་
བ་དག །མངོན་པར་གཟིགས་པའི་མི་དབང་གཞོན་ནུ་དེ། །བརྩེ་བས་མཆི་མ་ཅི་ཡང་ཤོར་བར་གྱུར། །
བཤན་པ་དེ་རྣམས་བོས་ཏེ་འདི་དག་ནི། །སུ་ཡི་དོན་དུ་ཡིན་ཞེས་རབ་ཏུ་དྲིས། །སྐད་གདངས་ཞན་
ཅིང་གདོང་བ་རབ་དམའ་བས། །འདི་ནི་ཕོ་བྲང་ནང་བའི་ལུགས་ཞེས་སྨྲས། །ཚིག་དེ་ཐོས་ནས་ཀྱེ་མ་
རྒྱལ་སྲིད་འདི། །རོ་བྲལ་སྙིང་བོ་མེད་ཅེས་གཞོན་ནུ་བསམས། །སྐྱོ་བས་སེམས་ནི་མངོན་པར་གཡེང་
བཞིན་དུ། །དལ་གྱིས་ཕོ་བྲང་ངག་ཏུ་ཉེ་བར་གྱུར། །གོས་ཧྲུལ་གཡོ་ཞིང་ཡན་ལག་ལངས་འདྲ། །
འཇིགས་རུང་ཁུར་གྱིས་དཔྲལ་བར་རྣག་འཛག་པ། །སྟོང་ཕྲག་དུ་མའི་ཚོགས་དང་ཕྲད་གྱུར་ནས། །
འདི་ཡང་བདག་གི་ཡིན་ཞེས་གཞོན་ནུས་རྟོགས། །དེ་ནས་ཕོ་བྲང་ཆེན་པོར་སོན་པའི་། །ལྷ་ཕྲན་
དྲེགས་པ་ལྟ་བུའི་འཁོར་རྣམས་ཀྱིས། །ཟླ་མཛེས་ཁྱོད་ཀྱི་ཁང་བཟང་དྲ་བ་ཅན། །འདི་ནི་རྒྱལ་པོས་
ཡུན་རིང་སྐྱོང་མ་ཡིན །ཁྱོད་ཀྱི་འདོད་ཡོན་ཐབས་མཁས་སྣ་ཚོགས་ཀྱིས། །གཞོན་ནུའི་ཐུགས་ནི་
གཡོ་བར་གཟུང་བར་བྱ། །དེས་ཀྱང་དེ་ལྟར་སྒྲུབ་གྱུར་ཀྱང༌། །གཞོན་ནུ་རེ་ཞིག་ཆགས་ན་ཡང༌། །
སླར་ཡང་སྐྱོ་བ་བསང་ཕྱིར་ནགས་ཚལ་གྱི། །ས་གཞིའི་མཐར་ནི་རབ་ཏུ་སོང་བར་གྱུར། །དེར་ནི་མི་
ཡི་ཀེང་རུས་དྲ་བ་ཡིས །ཕྱོགས་ཀུན་སྐྱ་བོར་གྱུར་པ་རབ་གཟིགས་ནས །ས་ཡི་མཚན་མ་མངོན་
པར་བལྟས་པའི་ཚེ། །བདག་གིས་གཡུལ་ཆེན་སྤྲད་པའི་གནས་དེར་ཤེས །མ་བརྟགས་བདག་ནི་
གསོན་པ་ཤི་བ་འདྲ། །འོན་ཀྱང་འགྲོ་བའི་གནས་ལ་གནས་མེད་པས། །བདག་གི་སྐྱོ་བ་ཅི་ཞིག་ཡིན་
པ་ཞེས། །ཤིང་རྟའི་རྩེ་ནས་མངོན་པར་ལྷུང་བར་གྱུར། །རྒྱལ་ཆེན་གདུགས་ཀྱི་དཀྱིལ་འཁོར་ཁྱོད་
263

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མེད་ན།།ཆབ་སྲིད་སྡུག་བསྔལ་ཚ་ཟེར་སུ་ཡིས་སྐྱོབས།།སྐུ་སྲོག་འཇོམས་པའི་སྐྱོ་བསང་འདི་ཡིས་ཅི། །
རབ་བརྟན་ཕོ་བྲང་གནས་སུ་གཤེགས་པར་མཛོད། །ཅེས་བརྗོད་མཐར་གྱིས་བསྐུལ་ཞིང་སོང་བ་
ལས། །ཡིད་འོང་སྙིང་སྡུག་བུ་མོ་གཞོན་ནུའི་ངོ༌། །གཟུགས་མཛེས་ལྡན་པ་ས་ལ་བོར་གྱུར་ཏེ། །དེ་ཡི་
སྐྲ་རྣམས་རླུང་གིས་བསྐྱོད་པ་ནི། །འདྲུ་བྱེད་གཡོ་བའི་རང་བཞིན་སྟོན་པ་འདྲ། །དེ་ལྟར་མཐོང་ནས་
གཞོན་ནུས་རབ་བསམ་པ། །བདག་གི་མེ་ཏོག་ཟླའང་འདི་འདྲ་ལ། །དར་བབ་མཛེས་པའི་གློག་ཕྲེང་
གློ་གར་འདི། །སྐད་ཅིག་ཙམ་ཡང་བརྟན་པའི་སྙིང་བོ་མེད། །གཞོན་ནུའི་ཚེ་ན་མ་ཡི་ལྷས་མར་ལྡན་
པའི་སྐྲ་བྱས་ཤིང་། །གང་ལ་ལང་ཚོ་མཛེས་པའི་ནོར་བུའི་ཕྲེང་བ་མཆོག་བཅིངས་དང༌། །བྲམ་ཟེ་མེ་
ཏོག་བཅས་པའི་ཞི་བ་ཆུ་ཐིགས་ཀྱིས་གཏོར་བའི། །བུད་མེད་མགོ་ལ་མི་ཟད་ཁྭ་ཏས་འཐོག་པར་
བྱེད། །གང་ཞིག་དུས་སུ་མེ་ཏོག་བཟང་གོས་ཤིང༌། །མ་ཡི་ལག་པས་དགེ་མཚན་བཀྲ་ཤིས་བྱས་གྱུར་
པའི། །སྐྲ་དེ་དེ་རིང་རབ་དྲག་རླུང་གིས་བསྐྱོད་ནས་ནི། །དུར་ཁྲོད་དག་གི་ཤིང་ལ་རྔ་ཡབ་བཞིན་དུ་
འཐོར། །དགོད་ཅིང་དལ་གྱིས་རྣམ་གཡོའི་རྣ་རྒྱན་འོད་ཀྱི་མཁུར་བ་དམར་བོ་དང༌། །གང་དུ་སྲོག་
དང་རྣམ་མཛེས་ས་ཡི་རི་མོ་བྲིས་པ་དང་། །པདྨ་གཞོན་ནུའི་སྙིང་བོ་ལྟ་བུ་འཇམ་པའི་མཁུར་ཚོས་གང་
ཡིན་། །བྱ་རྣམས་དཔྲལ་བར་གནས་ཤིང་ཁྲག་གིས་སྦགས་པའི་མཆུ་ཡིས་ཆོག་པར་བྱེད། །སྔོན་ནི་
མཛེས་ཤིང་རྣུམ་པ་དཀྱུས་རིང་འཇམ་པའི་མིག་ནི་ལྟ་ན་འང་། །ཆགས་ཅན་རྣམས་ཀྱི་མིག་འབྲས་
མཐར་དམར་འགྱུར་ཞིང་མི་རྣམས་ཉམས་པར་བྱེད། །ཆགས་པའི་གཞིར་གྱུར་བུད་མེད་གཏོབ་ལ་སྦ་
རྒྱུ་བཅད་དེ་བྱ་རྣམས་ཀྱི། །མིག་གི་མདའ་རྣོན་ཉམས་པ་བྱས་ཏེ་བྲག་ཁུང་ལྟ་བུར་འཇིགས་པར་བྱེད། །
གར་དག་རང་གི་ཁང་བ་མེ་ཏོག་སིལ་མས་གཏོར་བ་ནི། །གསེར་གྱི་རྐང་གདུབ་སྒྲ་སྙན་སྒྲོག་ཅིང་
དལ་གྱིས་སྒེག་པར་འགྲོ་བར་བྱེད། །སྙིང་སྡུག་ལག་པས་བརླ་ཤའི་བར་དུ་དྲངས་ཤིང་ལྡེམ་པར་བྱེད་
པ་གང༌། །བུད་མེད་དེ་ཡི་རྐང་བ་དེ་ནས་འབྲུད་ཅིང་ཟ་བར་བྱེད། །གང་གིས་སྔོན་ནི་འདི་བསྐྱོད་
ཅིང༌། །གཟེབ་ནང་དག་ཏུ་གནས་བྱས་ནས། །ལུས་ཀྱི་ཤིང་འདི་སྦངས་ནས་ནི། །སེམས་ཀྱི་སྤྲེའུ་དེ་
གར་སོང༌། །གཡོ་དང་མི་གཡོའི་སྒོ་དགུ་ཅན། །མི་གཙང་འདི་ནི་ལོངས་སྤྱོད་པ། །ལུས་ཀྱི་ཁང་སྟོང་
བོར་ནས་ནི། །རྣམ་ཤེས་གྲོགས་བོ་དེ་གར་སོང༌། །ཡན་ལག་དང་ནི་ཉིང་ལག་གི། །ཆགས་པའི་ར་
264

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
བར་གནས་ཆས་པ། །ཀྱེ་མ་ལུས་ཀྱི་གཟེབ་འདི་ལས། །སེམས་ཀྱི་བྱ་དེ་གང་དུ་སོང༌། །ཚེ་འདི་མི་
རྟག་བར་སྣང་གློག་དང་འདྲ། །ལང་ཚོའི་དཔལ་ནི་མེ་ཏོག་མགུལ་རྒྱན་འདྲ། །དཔལ་འབྱོར་མི་
རྟགས་ནམ་མཁའི་འཇའ་མཚོན་འདྲ །སྙན་གྲགས་མི་རྟག་བྲག་ཆའི་སྒྲ་དང་འདྲ། །རྒྱལ་སྲིད་
མཆིལ་མའི་ཐལ་བ་ལྟར་སྤངས་ནས། །རབ་ཏུ་བྱུང་སྟེ་ཞི་བའི་ནགས་སུ་འགྲོ། །ཟླ་ཉི་སྒྲོན་མེ་གསལ་
བའི་འོད་ལྡན་ཞིང༌། །བྱ་དང་བུང་བའི་སིལ་སྙན་དྲག་ཏུ་སྒྲོག།འགྲོགས་ན་དེད་པའི་རི་དྭགས་རྣམས་
དང་འདྲ། །བས་མཐའི་ནགས་སུ་ཁོ་བོ་ཡིད་རབ་གཡོ། །བྱ་ཡིས་རྣལ་འབྱོར་གཉིད་ལས་སློང་བྱེད་
ཅིང༌། །འབབ་ཆུའི་ལྷུང་ལྷུང་སྒྲ་ཡིས་སྐྱོ་བ་སེལ །རྩ་བ་འབྲས་བུའི་མཚོ་ལ་ཤིན་ཏུ་མོད། །དབེན་
པའི་གནས་སུ་མི་བདག་ཡིད་རབ་གཡོ། །དེ་ལྟར་ཡུན་རིང་བསམས་ནས་མི་དབང་ནི། །རེ་ཞིག་ཕོ་
བྲང་གནས་སུ་སོང་གྱུར་ཏེ། །མཚན་མོའི་དུས་སུ་སྐྱོ་བ་རབ་ལྡན་པས། །གཉིད་ལོག་གྱུར་པའི་བཙུན་
མོའི་ཚོགས་ལ་ལྟ། །འགའ་ཞིག་འོག་ཏུ་ཁ་བལྟས་ཉལ་ཞིང་རྒྱབ་བསྒྱུར་གསལ་ལྡན་སྐྲ་ཡི་ཚོགས་ནི
མདུན་དུ་བུབ། །གཞན་དག་གན་བརྐྱལ་ཡན་ལག་ཀུན་བརྐྱངས་ཁ་ཡི་བུ་ག་རྣམ་པར་ཕྱེ་ཞིང་སོ་དག་
གཙིགས། །ལ་ལ་འགར་འགར་ངར་སྣབས་གཡོ་ལྡན་ཁ་ཆུ་འཛག་ཅིང་མཛེས་པ་ས་ལ་བོར་བ་
བཞིན། །ཁ་ཅིག་ཕྲག་པར་བྱ་རོག་འདབ་འདྲའི་ལྷས་མ་གཡོ་ལྡན་མིག་ཟུར་ཚོགས་པའི་དུར་ཁྲོད་
མཚུངས། །ཞེས་བསམ་ནངས་པར་ཕོ་བྲང་ཚོགས་དེ་ནས། །ནགས་མཐའི་དྲང་སྲོང་དག་ཏུ་སོང་གྱུར་ན། །
བྲང་གྲང་ད
བདག་ལ་ཆོས་ལས་གཞན་པའི་བློ་མིད་ཀྱི། །ཐུབ་པ་ཁྱོད་ཀྱིས་རབ་ཏུ་དབྱུང་དུ་གསོལ། །ཅེས་པ་
ཐོས་ནས་དྲང་སྲོང་ཆེན་པོ་ཡིས །བུ་ཡིས་རིན་ཆེན་ཁྲི་ལ་མ་འཛག་པར། །ཁྱོད་ཀྱི་རྒྱལ་སྲིད་སུ་ཡིས་
སྐྱོང་བར་ནུས། །འོན་ཀྱང་བསྟན་པའི་གྲོགས་ལ་དྲི་བར་གྱིས། །དེ་ཚེ་གཡོ་མེད་མ་ཆགས་པདྨ་ཉིད། །
རང་གི་མདུན་དུ་བོས་ནས་ཚུལ་དེ་སྨྲས། །དེ་ནས་དྲང་སྲོང་ཆེན་པོའི་རྣ་བར་ནི། །མ་ཆགས་པདྨས་
ཤབ་ཤིབ་འདི་སྐད་སྨྲས། །
མཛེས་མ་འདི་དང་ལྷན་ཅིག་རབ་བཞག་པས། །མི་དབང་ཆགས་མར་གྱུར་ན་བསྟན་པ་
ཡིན། །དེ་ཚེ་འདི་ཉིད་ན་རྒྱལ་པོར་འོས། །གཞན་དུ་ཚེས་འདི་དྲན་དུས་ཁ་ན་བྱ། །དེ་ལྟར་བགྲོས་
ནས་བརྟན་པ་བརྟག་པའི་ཚེ། །མཛེས་མའི་དབང་དུ་ཐམས་ཅད་འགྱུར་བར་མཐོང༌། །སྐབས་དེར་
265

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྒྱལ་པོ་ཟླ་བའི་གོ་ཆ་ཡིས། །མི་དབང་རབ་བྱུང་མཐོང་ནས་འོངས་ཞེས་ཐོས །གུས་ལྡན་ཚིག་གི་
བདུད་རྩིའི་བུམ་པ་འདིས། །རྣ་བའི་བཅུད་ལེན་བྱས་ཤིང་རྒྱས་པ་ཞུས། །ལོ་གསུམ་ཁོ་ན་དབེན་པའི་
ནགས་འདི་བསྟེན། །སྟོན་པའི་གསུང་རབ་མདོ་སྡེའི་ཚོགས་དག་།།རྣམ་དག་རིག་པའི་བདུད་རྩི་
ཐོབ་པ་དང་།།སྒོམ་བྱུང་བློ་ཡིས་རབ་ཏུ་མྱང་བར་གྱིས།།དེ་སྲིད་བར་ལ་མེ་ཏོག་ཟླ་མཛེས་ཀྱི།།ཆབ་
སྲིད་སྐྱོང་བའི་གྲོགས་དག་བདག་གིས་བགྱི། །དེ་ནས་གཞོན་ནུ་རྒྱ་མཚོའི་རྦ་རླབས་ཁྱོད། །རི་རྩེ་
ནགས་སུ་དུག་པར་ག་ལ་འོས །སྲས་ཀྱིས་རྒྱལ་སྲིད་རབ་ཏུ་བསྐྱང་ནུས་པ། །དེ་སྲིད་བར་དུ་རབ་ཏུ་
བྱུང་མི་རིགས། །ཞེས་ཐོས་མི་ཡི་བདག་པོས་བདེན་པར་བསམ། །ལོ་གསུམ་བར་དུ་དེ་ལྟར་སྤྱད་པ་
ཡིས། །མཚུངས་མེད་ངེས་འབྱུང་དམ་པ་སྐྱེས་གྱུར་ཏེ །མཛེས་མའི་དཔལ་ལའང་མ་ཆགས་བློ་ལྡན་
།གསེར་གྱི་རི་ལ་གནས་པའི་འདབ་ཆགས་བཞིན། །བཙུན་མོ་ཡང་ཆོས་ཀྱི་སྣང་བས་ཁྱབ །གྱུར
དེ་ནས་གཉིས་ཀ་རྒྱལ་སྲིད་འབྱོར་པ་ལ །མངོན་པར་སྐྱོ་ནས་རབ་བྱུང་འདོད་པའི་ཚེ །ཟླ་བའི་གོ
ཆ་ལ་སོགས་ཐམས་ཅད་ཀྱིས །ཆབ་སྲིད་སྐྱོང་བ་ཁྱོད་ཉིད་མི་བརྩོན་པའི། །ཀུན་ལ་སྙིང་རྗེ་མེད་པ་
སུ་ཞིག་ཡིན། །རང་བདེ་ཙམ་འདོད་དེ་ལ་ཁྲེལ་མེད་སུ། །ཉིན་བཞིན་ཁྱོད་ཀྱི་གདོང་ལ་ལྟ་བ་ཡིས། །
བཀྲེན་པའི་ཚོགས་བཞིན་ཁྱོད་བཞིན་སུ་ཡིས་སྐྱོང༌། །སངས་རྒྱས་སྤྱོད་རླབས་སྟོན་པའི་མདོ་སྡེ་དག །1
ཕོ་བྲང་དམ་པའི་ནང་དུ་ཡང་ཡང་གཟིགས། །ཚིག་གི་ཟླ་བ་དེ་གང་ཤར་བ་ཡིས །སྙིང་སྟོབས་རྒྱ་
མཚོ་རྣམ་པར་འཕེལ་བར་གྱུར། །ཆོས་ཀྱི་རྒྱ་ལོ་འགལ་བ་མེད་མཐོང་ནས། །རེ་ཞིག་ཕོ་བྲང་རྒྱ་ཆེན་
བཟུང་བར་གྱུར། །ལྷ་ཁང་དང་ནི་མཆོད་རྟེན་རྙིང་བ་སོགས། །ཐམས་ཅད་གསར་བའི་དཔལ་དུ་
ལེགས་བསྒྲུབས་ནས། །གདུགས་དང་རྒྱལ་ཚན་བ་དན་ཕྲེང་བ་སོགས། །རྣམ་བཀྲའི་མཆོད་པ་དེ་
དག་རབ་ཏུ་བརྒྱན། །ཉིན་བཞིན་ལྷ་དབང་ལག་ནས་ཐོབ་པ་ཡི། །རིན་ཆེན་ལྷ་དབང་གསེར་མཆོག་
མཆོད་རྟེན་སོགས། །འབུམ་ཕྲག་དུ་མ་མངོན་པར་བསྒྲུབས་གྱུར་ཏེ། །ལྷ་རྣམས་མ་ལུས་བཀྲ་ཤིས་
ལྡན་པར་བྱ། །རང་གི་ཕོ་བྲང་མངོན་པར་ཟིལ་མནན་པའི། །གཞལ་མེད་ཁང་ཆེན་རྣམ་རྒྱལ་ལྟ་བུ་ལ། །
ཁང་བཟང་གྲངས་མེད་དུ་མས་བསྐོར་བ་ཡི། །འགྲན་མེད་ཆོས་ཀྱི་སྡེ་ཆེན་རབ་ཏུ་བཙུགས། །ནམ་
མཁའི་མཛོད་དང་མཉམ་པའི་འབྱོར་པ་ཡིས། །མ་ཆགས་བློ་ཡིས་དེ་ཡི་ཆེད་དུ་གཏང༌། །མཁས་གྲུབ་
266

གྲུབ་པའི་སློབ་དཔོན་དཔལ་དབྱངས་ཅན་དགའ་བའི་ཞབས་ཀྱིས་མཛད་པའི་སྙན་ངག་གི་བསྟན་བཅོས་ཡིད་ཀྱི་ཤིང་།
ངང་བའི་རྒྱལ་པོ་གྲངས་མེད་རྣམས། །མངོན་པར་འདུ་བའི་བསྟི་གནས་ཉིད་དུ་བསྒྲུབས། །མཐའ་
གཅིག་ཉིད་དུ་སྟོན་དང་བསྟན་པ་དང༌། །གྲངས་མེད་དགེ་འདུན་མངོན་པར་མཆོད་པ་ཡི། །བསམ་
སྦྱོར་ཁོ་ནས་ཉིན་མཚན་འདའ་བ་ཡི། །སྙན་གྲགས་ཚངས་པའི་བར་དུ་ཁྱབ་པར་གྱུར། །དེ་ནས་ལང་
ཚོ་ཤིན་ཏུ་བདོ་བའི་དུས། །སྲས་ཀྱིས་རྒྱལ་སྲིད་འཁྱོངས་པར་ཤེས་གྱུར་ནས། །རབ་ཏུ་བླངས་ཏེ་ཟླ་
མཛེས་དང་བཅས་པ། །རབ་ཞིའི་གནས་སུ་དབེན་པ་བསྟེན་པར་གྱུར། །མ་ཆགས་བློ་དང་བརྩེ་བས་
བརྒྱན་ན་ཡང༌། །ཟབ་ཞིའི་ཆོས་ནི་ཁོང་དུ་མ་ཆུད་པར། །སྒོམ་པའི་དོན་ལ་བློ་ནི་རྣམ་པར་གཡེང་། །
དེ་ཚེ་ཉི་མའི་གོ་ཆ་ཆུང་མར་བཅས། །མི་དབང་དཔེར་ན་བསྟེན་ལ་མཇལ་ཕྱིར་འོངས། །ཕན་ཚུན་
དགའ་བའི་གཏམ་གྱིས་སྤྲོ་བྱས་ནས། །ཡིད་འཕྲོག་བསྙེན་བསྐུར་དགའ་སྟོན་རྒྱ་ཆེར་བསྒྲུབ། །ཀྱེ་མ་
བདག་གི་བུ་མོ་གསེར་འོད་དེ། །མི་དབང་ཁྱོད་ལ་མངོན་པར་དགའ་བར་གྱུར། །བདག་ལ་བྲམ་ཟེ་
ལྷ་སྤྱོད་བྱ་བ་ཡོད། །ལོ་གསུམ་བར་དུ་དེ་ཉིད་བསྟེན་པར་བྱོས། །གལ་ཏེ་མཛེས་མ་དེ་དང་ཁྱོད་
འགྲོགས་ན། །མཁའ་སྤྱོད་དང་ནི་འོག་མིན་བདག་པོར་གྱུར། །འདོད་ཡོན་སྦྲུལ་དུག་ལྟ་བུར་ལྟ་བྱས་
ཀྱང༌། །དེ་ཉིད་མ་མཐོང་སུ་ཞིག་གྲོལ་བར་འགྱུར། །དེ་ཉིད་མཐོང་ན་འདོད་ཡོན་མ་ལུས་འདི། །འཆི་
མེད་བདུད་རྩིའི་གནས་སུ་ཐེ་ཚོམ་མེད། །ཅེས་པའི་གསང་ཚིག་གསེར་གྱིས་བྲིས་པ་འདི། །ཁྱོད་ལ་
བྱིན་ཞེས་བུ་མོ་དེ་འདི་སྨྲས །དེ་ནས་མི་དབང་ཡ་མཚན་སྐྱེས་གྱུར་ཏེ། །ལུས་ཀྱི་བ་སྤུ་ཅི་ཡང་ལྡང་
བྱེད་ཅིང༌། །དགའ་བ་ལས་བྱུང་མཆི་མས་མིག་གང་ནས། །དེ་ལྟའི་དམ་བཅས་ཐུགས་ལ་བཟུང་བར་
གྱུར། །རྣམ་གཡེངས་འདུ་འཛིའི་སྤྲོས་པ་ཀུན་སྤངས་ནས། །རབ་མཆོག་སངས་རྒྱས་འདོད་པའི་ཡིད་
བྱེད་ཀྱི། །བྲམ་ཟེའི་སློབ་དཔོན་ལོ་གསུམ་བསྟེན་གྱུར་ཏེ། །གནས་ལུགས་ཆོས་ལ་བརྩོན་པས་སྒྲོ་
འདོགས་བཅད། །དེ་ནས་རྒྱལ་པོ་ཉི་མའི་གོ་ཆ་ཡིས། །མི་རྣམས་ཀུན་ལ་རབ་ཏུ་གསང་བྱས་ཏེ། །
རང་གི་བུ་མོ་ཡིད་འཕྲོག་གསེར་འོད་དེ། །མི་དབང་དེ་དང་དབེན་པའི་གནས་སུ་སྤྲད། །མི་སྣང་སྒྲིབ་
ཤིང་ལྡན་པའི་བུ་མོ་དེས།།གསང་བའི་གནས་ཞེས་བྱ་བར་མི་བདག་ཁྲིད། །དེ་ནས་རབ་མཆོག་ཐོབ་
པར་གྱུར་པ་དང༌། །གནས་གསུམ་སྲིད་ཞིའི་བདག་པོར་དབང་བསྐུར་ཐོབ། །དེར་ནི་རྩེ་བའི་ཆུ་ཀླུང་
སྒྲ་སྙན་སྒྲོག །བྱང་ཆུབ་སེམས་ཀྱི་ལྗོན་ཤིང་ཕྲེང་བར་ལྡན། །སྦྱིན་པའི་མེ་ཏོག་འབྲས་བུ་རབ་ཏུ་རྒྱས། །
267

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཞོན་ནུ་བྱ་དང་བུང་བ་དར་དིར་ཟེར། །བྱང་ཕྱོགས་རིན་ཆེན་གཞལ་མེད་ཁང་ཆེན་ལྡན། །ཐབས་
དང་ཤེས་རབ་བུ་དང་བུ་མོས་མཛེས།།རྟག་ཏུ་ཟུང་འཇུག་འདོད་པའི་དགའ་སྟོན་བསྒྲུབ །ཆོས་ཀྱི་རྔ་
ཆེན་བར་མེད་མེད་པར་སྒྲོག །འཕྲིན་ལས་མེ་ཏོག་ཐམས་ཅད་རབ་རྒྱས་ཤིང༌། །སྒྲིབ་གཉིས་ཆུ་
འཛིན་ནག་པོའི་འཇིགས་དང་བྲལ། །སངས་རྒྱས་འབྲས་བུ་ཐམས་ཅད་འགྲུབ་བྱས་ནས །ཕྱོགས་
རྣམས་ཀུན་ལས་རྣམ་པར་རྒྱལ་བར་གྱུར། །ཆོས་དང་ཐར་པའི་སྡེའི་དབང་དུ་བྱས་པའི་ལེའུ་སྟེ་
གསུམ་བའོ །།
ཀུན་འདུས་ཀུན་གཞིའི་རྣམ་ཤེས་ཉིད། །འོད་གསལ་བ་ནི་སངས་རྒྱས་རིགས །གྲོགས་
གཉིས་ངེས་འབྱུང་སྲེད་པ་ཡིན། །དྲང་སྲོང་དག་ནི་ཡོང་གི་ཡིན། །སྤྲིན་དང་མུན་པ་ལས་ཉོན་། །ཉི་
ཟླ་ཐབས་དང་ཤེས་རབ་ཉིད། །འདི་ནི་དོན་ཀུན་བསྡུས་པ་ཡིན། །དབྱངས་ཅན་དགའ་བའི་ཡིད་ཀྱི་
ཤིང་རྟ་འདི། །སྙན་ངག་མཛེས་མའི་ཁྱིམ་དུ་འགྲོ་བ་དང༌། །བློ་གསལ་འདུན་པའི་དགའ་ཚལ་རྙིང་བ་
དང་། །མཁས་རློམ་དགྲ་ལས་རྒྱལ་བའི་སྲོལ་འབྱེད་ཡིན། །འཇམ་དབྱངས་ངག་གི་དབང་བོའི་བློ་
མཚོ་ལས།།སྡེབ་སྦྱོར་ཚེག་གི་རླབས་ཀྱིས་སྐྱོད་པ་ཅན། །སྙན་ངག་ངང་བའི་རྒྱལ་པོ་འདི་འཕུར་།།
ཤེས་ལྡན་ཆུ་བྱའི་ཚོགས་རྣམས་ལྡིང་ཞིང་གཤེགས། །འདི་སྦྱར་དགེ་བ་སྟོན་ཀའི་ཟླ་འོད་ཀྱིས། །མི་
ཤེས་མུན་པའི་ཚོགས་ཀུན་སེལ་བ་དང༌།།བློ་གསལ་ཀུན་མུད་ཚོགས་རྣམས་རྒྱས་པ་དང༌། །དབྱངས་
ན་པའི་ཆགས་ཀུན་སལ་བ་དང༌
ཅན་བདུད་རྩིའི་རྒྱ་མཚོར་རོལ་བར་ཤོག །
སྙན་ངག་གི་བསྟན་བཅོས་ཡིད་ཀྱི་ཤིང་རྟ་ཞེས་བྱ་བ་འདི་ནི། སྙན་ངག་མཐའ་དག་རལ་
པའི་ཅོད་པན་གྱིས་གང་གི་རྐང་བཏེགས་ཀྱི་ནོར་བུའི་ཁྲི་ལ་རེག་པར་བྱས་པ། དབྱངས་ཅན་དགའ་
བ་ཞེས་བྱ་བ། མིང་གཞན་ཕྱོགས་ཐམས་ཅད་ལས་རྣམ་པར་རྒྱལ་བ། འཇིགས་མེད་གྲགས་པ་ཞེས་
བྱ་བའི་ལུགས་སུ་བཤད་པའོ །འདིས་ཀྱང་བསྟན་པ་དང་སེམས་ཅན་ལ་ཕན་པ་རྒྱ་ཆེན་འབྱུང་བར་
གྱུར་ཅིག།དགེ་ལེགས་དཔལ་འབྱོར་འཕེལ་ཞིང་རྒྱས་པར་གྱུར་ཅིག །མངྒ་ལཾ།། །།
268

༄༅། །སྙན་ངག་གི་ལུས་མཛེས་པར་བྱེད་པ་དོན་རྒྱན་སུམ་ཅུ་རྩ་ལྔ་པ་བཞུགས་སོ། །
བོ་དོང་པཎ་ཆེན་ཕྱོགས་ལས་རྣམ་རྒྱལ།
ཨོཾ་སྭ་སྟི། འཇིག་རྟེན་དབང་པོའི་ཞལ་འཁྲུངས་མ། །ཚངས་པའི་བུ་མོ་ཡིད་འཕྲོག་མ། །
ངག་གི་ལྷ་མོ་དབྱངས་ཅན་མ། །རྒྱལ་བར་གྱུར་ཅིག་བདག་གི་མ། །
འདིར་སྙན་ངག་གི་ལུས་མཛེས་པར་བྱེད་པ་དོན་གྱི་རྒྱན་སུམ་ཅུ་རྩ་ལྔ་ཡོད་དེ། གཞུང་
ལས། རང་བཞིན་བརྗོད་དང་དཔེ་དང་ནི། །གཟུགས་ཅན་གསལ་བྱེད་སྐོར་བ་ཅན། །འགོག་དང་
དོན་གཞན་བཀོད་པ་དང༌། །ལྡོག་པ་ཅན་དང་སྲིད་པ་ཅན། །བསྡུས་དང་ཕུལ་བྱུང་རབ་བཏགས་དང༌། །
རྒྱུ་དང་ཕྲ་མོ་ཆ་དང་རིམ། །དགའ་དང་ཉམས་ལྡན་གཟི་བརྗིད་ཅན། །རྣམ་ངེས་བརྗོད་དང་ཀུན་ཏུ་
ཕན། །རྒྱ་ཆེ་བསྙོན་དོར་སྦྱར་བ་དང༌། །ཁྱད་པར་མཚུངས་པར་སྦྱར་བ་དང༌། །འགལ་དང་སྐབས་
མིན་བསྟོད་པ་དང༌། །ཟོལ་བསྟོད་ངེས་པར་བསྟན་པ་དང༌། །ལྷན་ཅིག་བརྗོད་དང་ཡོངས་བརྗོད་
ཤིས། །རབ་སྤེལ་དེ་ནས་དགོངས་པ་ཅན། །འདི་དག་ཚིག་རྣམ་དག་གི་ནི། །རྒྱན་དུ་སྔོན་གྱི་མཁས་
རྣམས་བཞེད། །
གནས་ལུགས་ཇི་ལྟ་བ་བཞིན་སྒྲོ་སྐུར་མེད་པར་བརྗོད་པ་རང་བཞིན་བརྗོད་པའི་རྒྱན་། །
རྟ་བདུན་དབང་བོ་མཁའ་ལ་རྒྱུ། །ཛ་ཧུའི་བུ་མོ་དྲི་མ་སེལ། །རྒྱ་མཚོའི་འཇིངས་ན་དུག་ཆེན་གནས། །
དམ་པ་རྣམས་ནི་དུལ་བར་གནས །འདྲ་ཡུལ་འདྲ་ཆོས་དཔེ་དོན་འདྲ་བར་བསྟན་པ་ནི་དཔེའི་
རྒྱན་ནོ། །ཞལ་རས་སྟོན་ཟླ་བཞིན་དུ་གསལ། །གསུང་ནི་ཚངས་པའི་དབྱངས་ལྟར་སྙན། །ཐུགས་ནི་
རྒྱ་མཚོའི་རྗེས་སུ་འགྲོ། །ཡོན་ཏན་ནམ་མཁའི་ཁྱོན་ལ་འགྲན། །དོན་ཉིད་དཔེའི་གཟུགས་སུ་བཀོད་
269

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པ་ནི་གཟུགས་ཅན་གྱི་རྒྱན་ནོ།།ཁྱོད་ཞལ་ཟླ་བའི་དཀྱིལ་འཁོར་ལས།།གསུང་གི་འོད་དཀར་འཕྲོས་
པ་ཡིས།།བདག་བློས་ཀུ་མུད་རྒྱས་པར་མཛད། །རྟོག་པའི་ཟེའུ་འབྲུ་གསལ་བར་གྱུར །
ཁྱད་གཞི་ལ་ཁྱད་ཆོས་སྦྱར་བའི་ཐོག་མཐའ་བར་གསུམ་གྱི་གསལ་བར་བྱེད་པ་གསལ་
བྱེད་ཀྱི་རྒྱན་ནོ། །ཆོས་བཟང་འདུན་པ་ལྷ་ཡི་བུ། །ཆུ་འཛིན་གཞོན་ནུ་ནམ་མཁའ་དང༌། །ས་ལ་གླང་
ཆེན་རྣམ་བཤད་འདིའང༌། །མཁས་པ་དག་གི་ཁྲོད་ན་། །
ཐོག་མཐའ་བར་གསུམ་ཚིག་དོན་འདྲ་བར་བཀོད་པ་ནི་སྐོར་བ་ཅན་གྱི་རྒྱན་ནོ། །ཚུལ་
ཁྲིམས་རྒྱན་གྱིས་མཛེས་པ་ལུས་ཀྱི་དཔལ། །ཟབ་ཡངས་ཆོས་སྒྲ་སྒྲོག་པ་ངག་གི་དཔལ། །རྟོག་པ་
དགེ་བས་བརྒྱན་པ་ཐུགས་ཀྱི་དཔལ། །གསུམ་ལྡན་མཁས་པའི་དབང་བོ་དྲན་པའི་དཔལ། །མེད་
མིན་མིན་ཙ་སྟེ་ཡོད་ག་ལ་ཞིག་ཅེས་པ་འགོག་པ་ཅན་གྱི་རྒྱན་ནོ། །ཞལ་རས་ཉིད་ཀྱིས་བདག་ཡིད་
འཕྲོག་ན་ཟུར་མིག་མདའ་དེས་ཅི་ཞིག་བྱ། །སྐུ་ལ་དྲི་མའི་བག་ཀྱང་མེད་ན་ཙན་དན་ཆུ་ཡིས་བཀྲུ་
བས་ཅི། །ལང་ཚོའི་ཚེ་ན་འགྲོགས་རྒྱུ་མེད་ན་རྒས་ན་ཁྱོད་ཀྱིས་དོན་མ་མཆིས། །དུས་འདིར་རྩེ་
དགའི་དགའ་སྟོན་མེད་ན་ཕ་རོལ་དག་ཏུ་མཐོང་མི་འགྱུར། ། ཁྱབ་བསྒྲུབ་ནུས་ལྡན་གཞན་བཀོད་པ་
ནི་དོན་གཞན་བཀོད་པའི་རྒྱན་ནོ། །སྟོབས་ལྡན་ལང་ཀའི་བདག་པོ་དེའང༌། །ལས་ཀྱི་དབང་གིས་ཕ་
རོལ་སོང༌། །སྐྱེས་པ་འདི་ཀུན་འཆི་བ་ཡིན། །ངེས་པ་ལ་ནི་སུས་འགོང་ནུས། །
དང་བོ་མཚུངས་པར་བསྟན་ནས་ཕྱིས་མི་འདྲ་བར་བསྟན་པ་ནི་ལྡོག་པ་ཅན་གྱི་རྒྱན་ནོ། །
ཁྱོད་ཀྱི་ཞལ་དང་ཀུན་དའི་གཉེན། །དཀར་གསལ་མཛེས་པར་མཚུངས་མོད་ཀྱི། །ཟླ་བ་རི་བོང་
གཟུགས་ཀྱིས་མཚན །ཁྱེད་ཞལ་པདྨའི་སྤྱན་གྱིས་སོ། །རྒྱུ་མེད་པར་ཡན་ལག་འབྲས་བུ་སྲིད་པར་
སྟོན་པ་ནི་སྲིད་པ་ཅན་གྱི་རྒྱན་ནོ། །འདམ་རྫབ་མེད་པར་འདམ་སྐྱེས་བྱུང༌། །འཁྲོལ་བྱེད་མེད་ར་སིལ་
སྙན་གྲགས། །མ་བརྒྱན་པར་ཡང་རབ་མཛེས་མ། །བཀུག་པ་མེད་པར་འདིར་བྱུང་ངོ་། །དོན་གཞན་
ལ་བསམས་ནས་གཞན་བརྗོད་པ་ནི་བསྡུས་པ་ཅན་གྱི་རྒྱན་། །གང་ཞིག་ཟླ་བའི་འོད་རྣམས་ཤིང་། །
འབྱུང་བོའི་བྱ་ཚིགས་མི་འདོད་ཀྱང༌། །མུན་སེལ་པད་ཚལ་རྒྱས་བྱེད་དུས། །འོད་སྟོང་ལྡན་ནི་ཐར་
པར་གྱུར། །བློ་དམན་གྱི་ཡུལ་དུ་མི་ཤོང་བར་བསྟན་པ་ནི་ཕུལ་བྱུང་གི་རྒྱན་། །ཁྱོད་སྐུ་མཛེས་པའི་
270

སྙན་ངག་གི་ལུས་མཛེས་པར་བྱེད་པ་དོན་རྒྱན་སུམ་ཅུ་རྩ་ལྔ་བ།
དཔེ་ལས་འདས། །གསུང་ནི་ཚངས་པའི་དབྱངས་ལས་ལྷག །ཐུགས་ནི་ཤེས་བྱ་ཀུན་ལ་འཁྱུད། །
དཔག་ཡས་ཡོན་ཏན་འབྱུང་གནས་སོ། །གནས་ལུགས་ལས་གཞན་དུ་སྒྲོ་གཏགས་ནས་སྟོན་པ་རབ་
བཏགས་ཀྱི་རྒྱན་ནོ །གང་སྐུ་མཛེས་པའི་དོ་ཟླ་བཙལ་བའི་ཕྱིར། །རྟ་ལྗང་ཅན་དང་བདུད་རྩིའི་འོད་
ཅན་གྱིས།།གླིང་བཞི་ཀུན་ཏུ་ཉུལ་ཡང་མ་རྙེད་པར། །སྐྱེངས་ཏེ་འགའ་ཡི་གདན་ལ་འཁོད་པ་སྙམ།།
བསྐྱེད་བྱེད་མ་ཤེས་བྱེད་ཀྱི་རྒྱུ་ལས་འབྲས་བུའམ་བསྒྲུབ་བྱ་སྒྲུབ་པར་སྟོན་པ་ནི་རྒྱུའི་
རྒྱན་ནོ། །མ་ལ་ཡ་ཡི་དྲི་གཞོན་གྱིས། །ཀུན་གྱི་དགའ་བ་བསྐྱེད་པར་བྱེད། །གློག་འཕྲེང་གསར་བའི་
མཛེས་པ་ཡི།།ཆུ་འཛིན་ལས་ནི་ལོ་ཏོག་འཕེལ། །
ལུས་ཀྱི་བརྡ་ལས་དོན་གཞན་གོ་བར་སྟོན་པ་ནི་ཕྲ་མོའི་རྒྱན་ནོ། །ངག་གི་ལྷ་མོ་དབྱངས་
ཅན་མས། །ཆོས་ཀྱི་བདུད་རྩི་གཏེར་བུ་བརྡར། །མཁྲང་ཞིང་རྒྱས་པའི་ནུ་འབུར་ལས། །འོ་མ་འཛག་
པའི་ཚུལ་དག་བསྟན། །དང་བོ་གསལ་བ་དེ་ཟོལ་གྱིས་སྦེད་པ་ནི་ཆའི་རྒྱན་ནོ། །འགའ་ཞིག་མཁས་
པའི་མདུན་སར་རྩོད་པའི་ཚེ། །འཁྱར་བས་ལག་པ་འདར་བར་གྱུར་པ་ན། །མཛེས་པའི་རྣམ་འགྱུར་
དག་ཏུ་བསྒྱུར་བའི་ཕྱིར། །མཁའ་ལྡིང་དབང་བོའི་འདབ་ལྟར་སྐྱོང་བར་བྱེད། །ཚིག་དོན་སྔ་ཕྱི་རིམ་
ཅན་དུ་གོ་བར་བྱེད་པ་ནི་རིམ་ཅན་གྱི་རྒྱན་ནོ། །དཀར་དམར་སྤྲད་དང་བདེན་པ་དེས། །སོ་དང་སེན་
མོ་སྐྱོན་ཡོན་དག །སྐུ་གསུང་ཐུགས་ཀྱི་ཡོན་ཏན་དག །མཛེས་ལྡན་ཟབ་ཅིང་སྤང་བ་ལགས། །
དགའ་བའི་ཉམས་འཆར་བར་སྟོན་པ་ནི་དགའ་བའི་རྒྱན་ནོ། །རིན་ཆེན་རང་བཞིན་ཁང་བཟང་ན། །
ལང་ཚོ་འཕྱོས་པའི་གཞོན་ནུ་དེ། །འདོད་དགུ་སྟེར་བའི་དགའ་མ་དུང༌། །རྩེ་དགུའི་རྣམ་འགྱུར་ཅི་
ཡང་བྱེད། །རྒོད་དང་སྐྱུགས་བྲོ་བའི་ཉམས་འཆར་བར་བསྟན་པ་ནི་ཉམས་ལྡན་གྱི་རྒྱན་ནོ། །སུམ་ཅུ་
རྩ་དྲུག་མི་གཙང་བའི། །རྫས་ཀྱི་གང་བའི་བྱང་ཁོག་ནི། །སྒོ་དགུ་དག་ནས་འབབ་པ་འདིས།།ནང་ན་
གནས་པ་གསལ་བར་མཚོན། །ཁེངས་པ་དང་གཟི་བརྗིད་ཅན་དུ་སྟོན་པ་ནི་གཟི་བརྗིད་ཅན་གྱི
རྒྱན་ནོ། །ཁོ་བོ་བྱམས་པའི་གཞུང་ལུགས་ལ།།དེ་ཉིད་གཉིས་པ་ལྟ་བུ་ཡིན། །ལོག་པར་སྨྲ་བའི་སྐྱེས་
པས་པའི་གཞུ
བུ་དག །མ་འཇིག་ཁོ་བོའི་རྗེས་སུ་བཟུང༌། །དོན་གཞན་གྲུབ་པའི་ཕྱིར་དུ་རྣམ་པ་གཞན་གྱི་གྲུབ་
ཐབས་སྟོན་པ་ནི་རྣམ་ངེས་བརྗོད་པའི་རྒྱན་། །ཞིང་ལ་འགའ་ཞིག་སོས་ཀའི་དུས། །ཞིང་ལ་འབད་
271

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པས་ཆུ་འདོད་ཚེ། །འབྲུག་སྒྲ་ལྡན་པའི་ཆུ་འཛིན་ལས །ཆར་རྒྱུན་མང་བོ་འབབ་པར་འགྱུར། །
འབད་མ་དགོས་པར་བྱ་བ་རྒྱུ་རྐྱེན་ལ་བྱུང་བར་སྟོན་པ་ནི་ཀུན་ཏུ་ཕན་པའི་རྒྱན་། །ཉིན་བྱེད་ནུབ་ཚེ་
གཞོན་ནུ་དང༌། །དགའ་མ་དག་ལ་འགའ་ཞིག་གིས། །ཁོ་བོ་དཀོན་མཆོག་མཆོད་དུ་འགྲོ། །ཁྱེད་
གཉིས་དལ་བར་འདུག་པར་མཛོད། །བསམ་སྦྱོར་རྒྱ་ཆེ་བར་སྟོན་པ་ནི་རྒྱ་ཆེ་བའི་རྒྱན་ནོ།།འགྲོ་ཀུན་
སྲིད་པའི་སྡུག་བསྔལ་ལས །སྐྱོབ་པར་བཞེད་པའི་བསམ་པ་ཅན། །རིན་པོ་ཆེ་ཡི་ཐེམ་སྐས་ལ། །
གོང་ནས་གོང་དུ་འཛེག་པར་འགྱུར། །དངོས་པོ་དེ་མིན་ནོ་ཞེས་བསྙོན་ནས་གཞན་ཞིག་ཡིན་པར་
སྟོན་པ་ནི་བསྙོན་དོར་གྱི་རྒྱན་། །གང་སྐུ་མཚན་དཔེ་སྤྲས་པ་འདི་ནི་ཁྱེད་སྐུ་མ་ལགས་མིག་གི་
དགའ་སྟོན་ལགས། །ཚངས་དབྱངས་ལྟར་སྙན་འདི་ནི་ཁྱོད་གསུང་མ་ལགས་ཉེས་པ་སེལ་བའི་ཆུ་
རྒྱུན་ལགས། །རྒྱ་མཚོ་ལྟར་ཟབ་འདི་ནི་ཁྱེད་ཐུགས་མ་ལགས་ཆོས་ཀུན་གསལ་བའི་མེ་ལོང་ལགས། །
གུས་པས་བསྟོད་པ་འདི་ནི་གཅམ་བུ་མ་ལགས་ཁྱོད་ཀྱི་རང་བཞིན་བརྗོད་པ་ལགས། །ཚིག་གཅིག་
ལ་དོན་གཉིས་གཉིས་སྟོན་པ་ནི་སྦྱར་བའི་རྒྱན་ནོ། །མགོ་སྐྱེས་གངས་རིའི་རྩེ་ལྟར་དཀར་ཡང་གཉེར་
མ་རྒྱ་མཚོའི་རླབས་ལྟར་འཁྲིགས། །བསོད་ནམས་དཔལ་འབྱོར་སྤྲིན་ལྟར་འཁྲིགས་ཀྱང་ལོངས་སྤྱོད་
སྟོན་ཀའི་སྤྲིན་ལྟར་དྭངས། །ཡིད་ནི་ཡིད་སྲུབ་མདའ་ལྟར་དྲང་ཡང་ལུས་ནི་ཤ་བའི་ཤིང་ལྟར་འཁྱོག །
འདི་འདྲའི་ཚིག་སྦྱོར་སྨྲ་བ་དཀོན་ཡང་བདག་འདྲའི་བླུན་པོ་ཤིན་ཏུ་མང༌། །རྒྱུ་མ་ཚང་ཡང་འབྲས་བུ་བ་དཀོན་ཡང་བདག་འདྲ
ཀྱཻ་མངགས་པའི་བ
འབྱུང་བར་སྟོན་པ་ནི་ཁྱད་པར་གྱི་རྒྱན་ནོ། །བདུད་ཀྱི་མངགས་པའི་བཞིན་བཟང་མ། །ལྕགས་ཀྱུ་
ཞག་པ་མེད་པར་ཡང༌། །ཟུར་མིག་ཅན་གྱི་མིག་ཟུར་གྱིས། །བདག་ཡིད་བཀུག་ཅིང་བཅིངས་པར་
གྱུར །དོན་མི་མཚུངས་ཀྱང་མཚུངས་པར་སྦྱར་བའི་བསྟོད་པའམ་སྨད་པ་གང་རུང་གི་ངག་ནི་
མཚུངས་པའི་རྒྱན་། །འཛམ་གླིང་མཁས་པ་རྒྱན་དྲུག་དང༌། །གངས་ཅན་མཁས་པའི་དབང་བོ་ཁྱོད། །
ཡང་དག་དོན་ལ་ལྟ་བ་དང༌། །འཆད་རྩོད་རྩོམ་པའི་ཚུལ་འདི་མཚུངས། །འགལ་བ་གཉིས་མི་འགལ་
བར་སྟོན་པ་ནི་འགལ་བའི་རྒྱན་ནོ། །གང་ཞིག་ཤར་བ་ཙམ་གྱིས་ཀྱང༌། །འདབ་མ་རྣམས་ནི་རབ་ཏུ་
བརྒྱན། །ལ་ལ་རེག་པས་སྡུག་བསྔལ་སེལ། །མྱང་ན་བདེ་བ་སྐྱེད་པ་ཡོད། །སྐབས་སུ་མ་བབ་ཀྱང་
བསྟོད་པ་ནི་སྐབས་མིན་བསྟོད་པའི་རྒྱན་ནོ། །བདེ་ཞིང་བསིལ་བའི་ཁང་བཟང་དུ། །ཡིད་དུ་འོང་
272

སྙན་ངག་གི་ལུས་མཛེས་པར་བྱེད་པ་དོན་རྒྱན་སུམ་ཅུ་རྩ་ལྔ་བ
བའི་མཛའ་བཤེས་དང༌། །ལྷན་ཅིག་གླུ་གར་རྩེད་འཇོ་དང༌། །བཅས་ཏེ་བདུད་རྩི་རོལ་རྩེར་སྐྱིད། །
སྨད་པ་ལྟར་བྱས་ནས་བསྟོད་པ་ནི་ཟོལ་བསྟོད་ཀྱི་རྒྱན་། །སྦྱིན་པའི་ཕ་རོལ་ཕྱིན་མ་ཁྱེད། །བདོག་
ཀུན་གཞན་ལ་སྟོང་ངོ་ཞེས། །གསུངས་ནས་སྲི་ཞིའི་བདེ་འབྲས་ཀུན། །རང་གིས་བརྒྱུད་པར་རིགས་
ལགས་སམ། །
བསྟན་བྱའི་དོན་གཞན་བསྟན་པས་གཞན་དང་འདྲ་བར་སྟོན་པ་ནི་ངེས་པར་བསྟན་པའི་
རྒྱན་ནོ། །གསེར་མིག་ལྡན་པ་སྐམ་ལ་འཚེར། །རང་གནས་དགའ་བའི་བརྡའ་སྟོན་ཡིན། །འོད་སྟོང་
ལྡན་པ་སྤྱན་སྔ་འཁོར །འགྲོ་བ་མེད་པ་མཚོན་པ་ཡིན། །ཆོས་ཐ་དད་གཉིས་ཡོན་ཏན་སོགས་ཀྱི་སྒོ་
ནས་ལྷན་ཅིག་བརྗོད་པ་ནི་ལྷན་ཅིག་བརྗོད་པའི་རྒྱན་ནོ། །རྒྱལ་བ་རྣམས་ཀྱི་མཁྱེན་བརྩེ་དང༌།།འགྲོ་
བའི་ཕན་བདེ་ལྷན་ཅིག་ཀྱང་། །ཟླ་བ་ཤར་ཚེ་པདྨ་དང༌། །བདག་གི་མིག་གཉིས་མཉམ་དུ་ཟུམ། །
ཕན་ཚུན་བསྣོལ་ནས་སྟོན་པ་ནི་ཡོངས་སུ་བརྗོད་པའི་རྒྱན་ནོ། །བློ་ཆེན་ཁྱོད་ཀྱིས་དམ་ཆོས་ཀྱིས། །
སྦྱིན་པ་གཞན་ལ་སྦྱིན་མཛད་ནས། །འགྲོ་བ་ཀུན་གྱིས་བརྟེན་པ་ཡི། །གྲགས་པ་མ་ལུས་ཁྱོད་ཀྱིས་
འཕྲོགས། །དོན་ཡིད་འོང་ལ་སྨོན་པའི་ངག་ནི་ཤིས་བརྗོད་ཀྱི་རྒྱན་ནོ། །མི་ཁུགས་ཁྲོ་བོའི་སེམས་པ་
དང༌། །སྒྲ་དབྱངས་ལྷ་མོའི་བློ་འཕེལ་ཞིང༌། །རྣམ་ཐོས་བུ་ཡི་དཔལ་འབྱོར་གྱིས། །ཁྱེད་ལ་བདེ་
ལེགས་མཛད་གྱུར་ཅིག།ཚིགས་བཅད་གཅིག་ལ་རྒྱན་མང་བོ་ཚང་བ་རབ་སྤེལ་གྱི་རྒྱན་དང༌།དགོས་
པ་འགྲུབ་པའི་ངག་རྒྱུན་ནི་དགོས་པ་ཅན་གྱི་རྒྱན་དུ་ཤེས་པར་བྱའོ
སྙན་ངག་གི་ལུས་མཛེས་པར་བྱེད་པ་རྒྱན་སུམ་ཅུ་རྩ་ལྔའི་རྣམ་པར་བཤད་པ་དཔལ་
འཇིགས་པ་མེད་པའམ་དབྱངས་ཅན་དགའ་བས་སྦྱར་བའོ། །དགེའོ །།
273

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
༄༅། །དོན་རྒྱན་རབ་ཏུ་གསལ་བའི་མེ་ལོང་ཞེས་བྱ་བ་བཞུགས་སོ།།
བོ་དོང་པཎ་ཆེན་ཕྱོགས་ལས་རྣམ་རྒྱལ།
རྒྱ་གར་སྐད་དུ།བྷུ་ཥ་ཎཱརྠ་པྲ་དཱི་ས་ཨ་དར་བྷ།བོད་སྐད་དུ།དོན་རྒྱན་རབ་ཏུ་གསལ་བའི་
མེ་ལོང༌། ངག་གི་དབང་བོ་ལ་ཕྱག་མཚལ་ལོ །པདྨའི་ཆུ་མཚོ་དྭངས་པ་ལ། །ངང་བའི་བུ་མོ་ཇི་
བཞིན་དུ། །མཁས་ཤིང་ཡིད་འོང་དབྱངས་ཅན་མ། །ཁོ་བོའི་སྙིང་ལ་འཇུག་པར་མཛོད། །སྙན་
དངགས་ཉི་མ་དང་བྲལ་བའི། །སྐྱེ་བོའི་ཡིད་ནི་མཚན་མོ་འཛིན། །དེ་ལྟ་བས་ན་དབྱངས་ཅན་གྱི། །
སྙིང་གི་ཟླ་བ་བསྟེན་པར་བྱ། །ཆུ་སྐྱེས་ཁོང་བར་བསྟིམས་པ་ཡི། །བུང་བ་གཞོན་ནུ་རབ་གསལ་སྐད། །
འཕྲོག་བྱེད་འཇམ་པའི་དབྱངས་གྱིས་ནི། །ངང་བའི་རྒྱལ་བོའི་སྒྲ་འདི་བསྙད། །དེ་ལ་ངག་ནི་ལུས་
དང་རྒྱན། །འདོད་པ་རབ་སྟོན་ཚིག་གི་ཕྲེང༌། །ཚིགས་བཅད་ལྷུག་པ་སྤེལ་མ་། །ཚིགས་བཅད་རྣམ་
གཉིས་རྐང་བཞི་བའོ། །རྐང་བ་མེད་པའི་ཚིག་རྒྱན་ནི། །ལྷུག་པ་དེ་ཡང་རབ་དབྱེ་གཉིས། །སྤེལ་མ་
ཟློས་གར་ལ་སོགས་ཏེ། །རྒྱུན་ཆགས་ཚིགས་བཅད་ལས་གཞན་མིན། །ལུས་ནི་རྗེས་སུ་མཛེས་བྱེད་
གང༌། །རྒྱན་དུ་རབ་རྫོགས་དེ་དག་གི །རྣམ་དག་ས་བོན་འགའ་ཞིག་ནི། །འཇིགས་མེད་པར་ནི་
བཤད་པར་བྱ། །རང་བཞིན་བརྗོད་དང་དཔེ་དང་ནི། །གཟུགས་རྒྱན་གསལ་བྱེད་སྐོར་དང་འགོག །
དོན་གཞན་བཀོད་དང་ལྡོག་པ་ཅན། །དེ་ནི་སྲིད་པ་ཅན་དང་ནི། །བསྡུས་དང་ཕུལ་བྱུང་རབ་རྟོག་
དང༌།།རྒྱུ་དང་ཕྲ་མོ་ཆ་དང་རིམ།།དགའ་དང་ཉམས་ལྡན་གཟི་བརྗིད་ཅན། །རྣམ་གྲངས་བརྗོད་དང་
ཀུན་ཕན། །རྒྱ་ཆེ་བསྙོན་དོར་སྦྱར་བ་དང༌། །ཁྱད་པར་མཚུངས་པར་སྦྱོར་བ་དང༌། །འགལ་དང་
སྐབས་མིན་བསྟོད་པ་དང༌། །ཟོལ་བསྟོད་ངེས་པར་བསྟན་པ་དང༌། །ལྷན་ཅིག་བརྗོད་དང་ཡོངས་
274

དོན་རྒྱན་རབ་ཏུ་གསལ་བའི་མེ་ལོང༌།
བརྗེས་ཤིས། །རབ་སྤེལ་དེ་ནས་དགོངས་པ་ཅན། །གང་གི་རང་བཞིན་སྣ་ཚོགས་ནི། །གསལ་བྱེད་
རང་བཞིན་བརྗོད་པ་སྟེ། །རིགས་དང་བྱ་བ་ཡོན་ཏན་རྫས། །རྣམ་ནི་དེ་ཡི་དབྱེ་བ་ཉིད། །ཀུན་ཏུ་
བཟང་བོ་བློ་གྲོས་ཅན། །སྙིང་སྟོབས་མཉམ་མེད་སེམས་དཔའ་ཉིད། །ཅེས་པ་དང་བོ་གཉིས་པའི་
དཔེ། །དགེ་དང་དུལ་དང་བཟོད་ལ་སྤྱོད། །དགའ་བ་དང་ནི་སྤྲོ་དང་གུས། །བ་སྤུ་ཡང་ནི་ལྡང་བྱེད་པ། །
གཟུགས་བཟང་མིག་མཛེས་སྒྲ་དབྱངས་སྲས། །རྟག་ཏུ་རྒྱུ་ཞེས་ཕྱི་མའི་དཔེ། །འགའ་ཞིག་མཚུངས་
པ་གསལ་བྱེད་པ། །དཔེ་ཞེས་བྱ་སྟེ་དེ་བཤད་བྱ། །སེམས་དཔའ་དེ་ནི་སྟོན་ཟླ་བཞིན། །ཐུགས་རྗེས་
རབ་གསལ་དྲི་མེད་ཉིད། །ཅེས་པ་ཆོས་དཔེ་དངོས་སུ་ནི། །མཚུངས་པའི་ཆོས་དག་བསྟན་ཕྱིར་རོ། །
ལུས་དང་སྲོག་དང་རྙེད་བཀུར་རྣམས །དེས་ནི་ཆུ་རིས་ལྟ་བུར་མཐོང༌། །ཞེས་པ་ཆོས་གཅིག་རྟོགས་
བྱེད་པ། །དེ་ནི་དངོས་པོའི་དཔེ་རུ་འདོད། །དཔའ་བོ་དེ་ཡི་བརྩོན་འགྲུས་བཞིན། །ཆུ་གཏེར་ཆེན་པོ་
རབ་ཏུ་རྒྱས །ཞེས་པ་གྲགས་པ་བཟློག་པའི་ཕྱིར། །བཟློག་པའི་དཔེ་ཞེས་བྱ་བར་འདོད། །ནམ་
ཞིག་དེ་ནི་འབྲོག་དགོན་དུ། །རླུང་དང་ཕན་ཚུན་མཚུངས་བཞིན་རྒྱུ། །འཇིག་རྟེན་ཀུན་ལ་མ་
ཆགས་པ། །དེ་ནི་སྟོན་ཟླ་ཁོ་ན་འདྲ། །གང་གི་ཐུགས་ནི་རི་དབང་དང་། །འདྲ་ཞིང་དེ་མཚུངས་ཀུན་
ཀྱང་ཡིན། །ཞེས་པ་རིམ་བཞིན་ཕན་ཚུན་དང༌། །ངེས་དང་མ་ངེས་དཔེ་རུ་བཞེད། །དེ་ནས་ནགས་
དེར་བར་སྣང་ལས །སྙན་པ་ཉིད་ཀྱིས་སྦྲང་མ་དང༌། །མཚུངས་མིན་རབ་གསལ་སྒྲ་འདི་ཐོས །
།ཚངས་པའི་དབྱངས་
མགྲིན་པར་བྱུང་དང་བར་སྣང་ལས། །བྱུང་བ་ཁོ་ནས་ཐ་དད་པའི །ཚངས་པའི་དབྱངས་མཚུངས་སྒྲ་
སྙན་དེ། །གང་ཡང་འདི་སྐད་གཏོར་བྱེད་དང༌། །ཀྭ་ཡེ་ཕལ་རོལ་ཕྱིན་ཚོལ་ཁྱོད། །ཤར་ཕྱོགས་
ལོགས་སུ་སོང་ཞིག་དང༌། །ང་ཉིད་ཉི་མ་དང་མཚུངས་ཞེས། །སྨྲ་བའི་དམ་ཆོས་ཐོབ་པར་འགྱུར། །
རླུང་གཞོན་ལྡན་ན་ཟླ་བ་དང་། །མཉམ་པ་དེ་ནི་རབ་དགའ་བྱེད།།ཅེས་པ་བསྡུས་དང་ཕུལ་བྱུང་དང༌། །
རབ་རྟོག་རྨད་བྱུང་དཔེ་རུ་འདོད། །རྣམ་གཡེང་འདུ་འཛི་ཀུན་སྤངས་ཏེ། །དངོས་པོ་ཀུན་གྱིས་མ་
གཡོགས་དང་། །ཡིད་འོང་གསེར་བཟུང་དང་མཚུངས་པ། །སྟེར་བྱེད་ཞི་ལ་དགའ་བར་གྱིས། །དེ་
སྐད་ཐོབ་ནས་འདི་སྙམ་དུ། །ཅི་འདི་ངང་བའི་སྒྲའམ་ནི། །ཡང་ན་བུང་བའི་གླུའམ་ཅི། །བདག་ཡིད་
འཕྲོག་ལ་འཕྱང་མོ་ཡུག །བདག་སེམས་པདྨ་རྒྱས་བྱེད་པས། །ཚིག་འདི་ཟླ་བའི་ཟེར་མ་ཡིན། །དེ་
275

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལྟར་བསམ་ནས་བློ་ཆེན་དེས །ཟབ་པ་དང་ནི་གསལ་བ་ཡིས། །རྒྱ་མཚོ་དང་མཚུངས་སྒྲ་དེ་ལ། །
འདི་སྐད་ཅེས་ནི་སྨྲ་བར་འགྱུར། །བདག་ནི་ཨེ་མ་ཡ་མཚན་ཅན། །འབྲས་བུ་རེ་བ་སྒྲུབ་པར་བྱེད། །
ཉི་མས་འགྲོན་རྣམས་སྲོག་བྱེད་ཀྱི། །དེ་དང་རབ་མཚུངས་དམ་ཆོས་ནི །ཀུན་ལ་བསིལ་བ་སྟེར་
བས་ན། །ཕུལ་ཏུ་བྱུང་བ་ཁོ་ནར་ཁུམས། །མཚོ་ལས་ཡིད་འོང་ཟླ་བ་འཁྲུངས། །མཉམ་མེད་ཆོས་ནི་
ཆུ་གཏེར་འདྲ །ཞེས་པ་རྨོངས་དང་ཐེ་ཚོམ་དང༌། །གཏན་ལ་འབེབ་དང་སྦྱར་བ་དང༌། །མཉམ་ཉིད་
དང་ནི་སྨད་པ་དང༌། །བསྔགས་པའི་དཔེར་ནི་དྲན་དབང་བཞེད། །དེས་ན་ཇི་ལྟ་བུར་གྱུར་ཡང་། །ཀ་
ལཱ་པིང་ཀའི་གདངས་འཕྲོག་པའི། །སྒྲ་དབྱངས་དེ་ཡི་སྟོན་ཟླ་དང༌། །འགལ་བའི་སེམས་དཔའ་དེ་ལ་
སྨྲས །ཀྭ་ཡེ་ལེགས་སོ་སྙིང་སྟོབས་ཅན། །འཁྲུག་ཅིང་བ་ཚྭ་རབ་ལྡན་པའི། །ཆུ་མཚོས་ཁྱོད་ནི་སྐྱེས་
མི་ནུས། །དེ་ཕྱིར་དེ་ནི་རབ་འདོད། །ཁྱོད་ཀྱི་ཆོས་ཀུན་སྟོང་བ་ཉིད། །མ་ཤེས་ན་འང་རྨད་དུ་བྱུང༌། །
མ་ལུས་པ་འདི་ནི་ནམ་མཁའ་མིན། །ཤིན་ཏུ་སྟོང་བར་གནས་པ་ཉིད། །སྨིན་མེད་དཔེ་ཟླ་བྲལ་བའི
དངོས །འདི་ཀུན་སྨོན་མེད་ཆོས་ཉིད་མཚུངས། །གཟུགས་བརྙན་རྣམ་ཀུན་བསྡུས་པ་བཞིན། །ཆོས་
འདི་ཐམས་ཅད་ཉེ་བར་རྫུན། །ཆུ་ཤིང་ལ་ནི་སྙིང་བོ་བཞིན། །དངོས་ལ་རང་བཞིན་རྣམ་པར་གནས། །
སྲིད་པ་རྨི་ལམ་སྤྲིན་དུ་གློག །ཆུ་བུར་བཞིན་དུ་ཞིག་ཏུ་མེད།།ལྷ་རྣམས་ཀྱི་ཡང་མཛེས་པ་དང༌། །ཡིད་
དུ་འོང་བའི་སྙིང་བོ་ཁྱོད། །མཚན་མའི་དངོས་པོ་ཀུན་སྤངས་ཏེ། །ཕ་རོལ་ཕྱིན་ལ་སྤྱོད་པར་མཛོད། །
འདི་ལྟར་སྤྱད་ན་སྤྲིན་གྱིས་ནི། །རྨ་བྱ་རྨ་བྱས་ཟློས་གར་མཁན། །དེ་ཡི་དཔལ་འཛིན་མདུན་པ་བཞིན། །
རྫོགས་པའི་སངས་རྒྱས་ཀུན་དགྱེས་འགྱུར། །ཉི་མའི་དཀྱིལ་འཁོར་འོད་ཀྱིས་ལྟར། །ཁྱོད་ནི་ཤེས་
པས་རབ་ཏུ་མཛེས། །མེ་ཏོག་ལྟ་བུའི་ཤེས་བྱའི་རོ། །བུང་བ་དང་མཚུངས་ཁྱོད་ཀྱིས་མྱོང་། །འདི་ན་
ཁྱོད་མཚུངས་གཞན་མེད་དེ། །མཁའ་ལ་ཉི་མ་གཉིས་ཡོད་མིན། །རྒྱལ་བའི་མཚན་མ་མཐའ་དག་སྟེ། །
ཁྱོད་ཀྱིས་འགའ་དག་སྤངས་པ་ལགས། །རྣམ་པར་བཀྲ་དང་གསལ་བ་ཡིས། །ཟླ་ཉི་དང་མཚུངས་
བཤེས་གཉེན་བསྟེན། །ཅེས་པ་བརྗོད་འདོད་འགལ་དང་འགོག །མཛེས་དང་དེ་ཉིད་ཐུན་མོང་མིན། །
བྱུང་མིན་སྲིད་མིན་མང་བ་དང༌། །རྣམ་འགྱུར་ཕྲེང་བ་ངག་དོན་དཔེ། །བཞིན་སྒྲ་གཅིག་དང་དུ་མ་
ཅན། །ཟླ་བོ་དངོས་པོའི་དཔེ་དང་ནི། །སྦྱོར་བ་དང་ནི་རྒྱུ་དཔེ་སྟེ། །འདི་རྣམས་རིམ་བཞིན་སྦྱར་བྱ་
276

དོན་རྒྱན་རབ་ཏུ་གསལ་བའི་མེ་ལོང༌།
ཉིད། །ཐ་དད་སྣང་མིན་འགྱུར་བ་ཡི། །དཔེ་ཉིད་ངོ་བོ་ཅན་ཉིད་དཔེར། །བློ་གྲོས་རྒྱ་མཚོ་ཡོན་ཏན
རླབས །འཕྲིན་ལས་སྒྲ་ལྡན་སློབ་དཔོན་ལ། །དད་པའི་ཟླ་བ་རྣམ་དག་ལས། །གུས་པས་བསིལ་
ཟེར་བཀྱེ་བར་བྱ། །བཤེས་གཉེན་ས་འཛིན་དབང་དེ་ལ། །ཡིད་ཀྱི་བྲན་ནི་ཉན་པར་བྱོས། །ཞེས་པ་
བསྡུས་དང་མ་བསྡུས་དང༌། །གཉིས་ཀའི་གཟུགས་རྒྱན་དག་ཏུ་འདོད། །བཤེས་གཉེན་དམ་པའི་
སྤྲིན་ཆེན་ལས། །ཡོན་ཏན་ཆར་ནི་བླང་བར་བྱོས། །ཞེས་པ་ཆེན་པོ་ཆོས་དག་ནི། །བཀོད་ཕྱིར་མཐའ་
དག་གཟུགས་རྒྱན་། །དེ་ལ་ཕ་རོལ་ཕྱིན་པ་ནི། །ཕན་བདེ་མེ་ཏོག་འབྲས་བུ་བཞིན། །བློ་གྲོས་ལག་
པ་བཟང་བོ་ནི། །རབ་གསལ་ཡངས་པའི་བླང་བར་བྱ། །སྔ་མ་ལ་ནི་ཡན་ལག་དང༌། །ཕྱི་མར་ཡན་
ལག་ཁོ་ནའོ །བཀོད་ཕྱིར་རིམ་བཞིན་ཆ་ཤས་དང༌། །ཆ་ཤས་ཅན་གྱི་གཟུགས་རྒྱན་ནོ། །འདུ་འཛིའི་
དྲ་བ་བཏང་ནས་ནི། །བླ་མ་བསྟེན་ཅིག་རིགས་ཀྱི་བུ། །ཤེས་རབ་རྫས་དང་སྙིང་རྗེ་ཡི། །གྲོང་ལ་ཁྱོད་
ནི་འདོད་པར་མཛོད། །ཅེས་པ་ཡན་ལག་གཅིག་པ་དང༌། །དེ་ནི་གཉིས་པའི་གཟུགས་རྒྱན་ནོ། །
བཤེས་གཉེན་ནམ་མཁའ་འབྱོར་པ་ཡི། །སྤྲིན་དུ་ལྡན་པ་རྣམས་ལ་ནི། །ཐབས་ཀྱི་གླང་ཆེན་ཤེས་
རབ་ཀྱི །སེངྒེའི་རྩལ་གྱི་རྒྱན་ཞེས་བྱ། །སྔ་མ་མཁའ་དང་ཆུ་འཛིན་དག །འགྲོགས་པས་ལྡན་པའི་
གཟུགས་རྒྱན་ཏེ། །གཉིས་འཐུང་གདོང་ལྔ་མི་མཐུན་པས། །ཕྱི་མ་ལྡན་མིན་གཟུགས་རྒྱན་ནོ། །ཆོག་
ཤེས་ལྡན་ཞིང་བརྩོན་འགྲུས་ཀྱི། །མེ་ཏོག་གིས་མཛེས་གཞོན་ནུའི་དཔྱིད། །བརྩོན་འགྲུས་རླུང་
གཞོན་གྱིས་བསྐྱོད་པའི། །རབ་དགའ་དྲི་བཟང་ཤེས་པར་ཤོག །སྔ་མ་མི་མཉམ་གཟུགས་རྒྱན་ཏེ། །
གཉིས་ལས་འགའ་དང་མི་ལྡན་ཕྱིར། །གང་ལ་དྲི་ལེན་ཁྱད་པར་ལྡན། །བཀོད་ཕྱིར་ཁྱད་པར་བཅས་
གཟུགས་རྒྱན། །ཆུ་འཛིན་དབུས་ན་མི་རྒྱུ་བའི། །ཚིག་གི་འབྲུག་སྒྲ་ཟབ་མོ་ནི། །སྙིང་ལ་བསིལ་བ་
སྟེར་བ་དེ། །ཐོས་ནས་ཤར་གྱི་ཕྱོགས་ལ་སོང༌། །གང་ཞིག་སྔོ་བའི་ནམ་མཁའ་དང༌། །གཡོ་བའི་ཆུ་
གཏེར་ཉིད་གྱུར་པའི། །ནགས་མཐའ་དེར་ནི་རྟག་ཏུ་འབོད། །འདི་སྙམ་སྙིང་ལ་བསམ་པར་བྱས། །
བདག་གི་སྒྲ་ཡི་བཤེས་གཉེན་ནི། །དངོས་པོ་ཀུན་སྟོན་དེ་དག་ལ། །འདི་ཉིད་བར་དུ་འགྲོའོ་ཞེས། །
མ་དྲིས་སྙམ་ནས་ཡུན་རིང་བསྡུས། །རང་གི་མ་ཡིན་གཞན་གྱི་། །བྱ་བ་བཀོད་ཕྱིར་སྔོ་སོགས་ཀྱིས། །
མཁའ་སོགས་ཤེས་ཕྱིར་སྦྱར་བའི་ཕྱིར། །འགལ་དང་རྒྱུ་སྦྱར་གཟུགས་རྒྱན་ནོ །དེ་ཡི་བཞིན་གྱི་ཆུ་
277

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཛིན་ནི། །རབ་རླན་སྤྲིན་དང་ཅི་འདྲ་བ། །ཉིན་མཚན་ཡིད་ལ་མི་བྱེད་པར། །དམ་ཆོས་འབའ་ཞིག་
སེམས་ཤིང་འདུག །སྐབས་དེར་ཉིན་མཚན་མ་ལུས་པ། །སྣང་བྱེད་བདེར་གཤེགས་ཉི་མ་ནི། །གང་
གི་མདུན་དུ་ལེགས་བྱོན་ནས། །ལེགས་སོ་ཞེས་པའི་གསུང་དག་བྱིན། །གཙོ་བོ་དང་ནི་ཕལ་བ་ལ། །
ཆོས་མཐུན་ཆོས་མི་མཐུན་མཐོང་ནས། །དཔེ་དང་ལྡོག་པ་ཅན་ཞེས་པའི །གཟུགས་རྒྱན་རྣམ་པ་
གཉིས་སུ་བཞེད། །དམ་ཆོས་བསིལ་ཟེར་ཉོན་མོངས་ཀྱི། །གྲང་བ་ཀུན་ལ་སྐྱོབ་བྱེད་པ། །རི་བོང་
འཛིན་པ་མ་ཡིན་པ།།དེ་དེ་སྙིང་ལ་བསྟན་པར་བྱ།།སྟོང་ཉིད་བདུད་རྩིར་གྱུར་པས་ཀྱང༌། །ཉེས་ལྟར་
འགའ་ཞིག་སྲོག་མེད་ཀྱི །ཁྱོད་ཀྱི་བློ་གྲོས་ནམ་མཁའི་མཚོ། །སྟོང་ཉིད་ཟླ་བའི་ངང་བ་མཛེས། །
འདིར་ཁྱོད་ཆོས་ཚོལ་མ་ཡིན་གྱི།།བུང་བ་མེ་ཏོག་འཚོལ་བ་ཡིན། །ཞེས་པ་འགོག་དང་མཉམ་འཇོག་
དང༌། །གཟུགས་རྒྱན་བསྙོན་དོར་གཟུགས་རྒྱན་། །ཇི་ལྟར་ཁྱོད་ཀྱིས་ཕ་རོལ་ཕྱིན། །ཚོལ་བ་འདི་
ལྟར་རྒྱལ་ཀུན་གྱིས། །བཙལ་ཞེས་སྤྲིན་ཁྱིམ་ན་རོལ་བའི། །འབྲུག་གི་བུ་མོ་འདི་དག་སྨྲ། །ཞེས་པ་
རབ་བཏགས་གཟུགས་རྒྱན་ཏེ། །དེ་ལ་སོགས་པ་ངག་རིག་གིས། །དབྱངས་ཅན་དགའ་བ་སྦྱར་
བྱས་ཏེ། །འདིར་ནི་རྣམ་རྟོག་ས་བོན་ཡིན། །རིགས་དང་བྱ་བ་ཡོན་ཏན་དང༌། །རྫས་ཚིག་གཅིག་ལ་
གནས་པ་ཡིས། །གལ་ཏེ་ངག་ཀུན་ལ་ཕན་ན། །དེ་ནི་གསལ་བྱེད་རྒྱན་ཏེ་དཔེར། །སྤྲོ་བ་འདི་ཡིས་
ཁྱོད་ཉིད་ནི། །མཚན་མ་རྣམས་ཀྱིས་མ་གཡོས་པར། །དད་པའི་ཟླ་བ་གསལ་བྱས་ཏེ །ཤར་ཕྱོགས་
ལོགས་སུ་སོང་ཞིག་དང༌། །སྒྲུབས་སོ་བྱེད་པོའི་ལག་པ་ཡིས །དཔལ་ལྡན་ས་ཡི་ཐིག་ལེ་ནི །སྤོས་
ངད་ལྡན་ཞེས་བྱ་བའི་གྲོང༌། །དེ་བཞིན་ཡིད་འོང་འཚོ་བ་། །སྔོ་བསངས་ཉེར་སྤྱོད་ཕྱོགས་རྣམས་ནི། །
དབྱར་སྐྱེས་ཆུ་འཛིན་ཕྲེང་བ་ཡིས། །ས་ཡང་རྩྭ་སྔོན་གསར་བ་ནི། །ཤིན་གཞོན་པའི་ཕྲེང་བས་སོ །
སྤོས་ཁང་རིན་ཆེན་དེ་དག་ཉིད། །གསེར་བཟང་ར་བ་བདུན་དང་། །དེ་བཞིན་འོབས་དང་ཏ་ལ་ཡི། །
ཕྲེང་བ་རིམ་པ་བདུན་གྱིས་སྐོར། །ཞེས་པ་དང་བོའི་གསལ་བྱེད་བསྟན། །དེ་བཞིན་བར་དང་མཐའ
མ་ཡང་། །ངག་ནི་དེ་ཉིད་རིག་པའི་ཚོགས། །ཀུན་དགའ་སྟེར་བ་བདག་གིས་བྱ། །གར་བྱེད་རའི་
དབུས་སུ་ནི། །གླུ་ཡང་ལེན་ཟློས་གར་མཁན། །རབ་དགའ་སྐྱེ་བའི་ཟུར་མིག་ཀྱང༌། །སྨིན་འོད་
རྣམས་ལ་བསྟོད་པར་བྱེད། །སྲང་ན་བྲམ་ཟེ་འདྲ་མིན་ན། །རི་དྭགས་མིག་ཅན་མཛེས་པ་། །གཞོན་
278

དོན་རྒྱན་རབ་ཏུ་གསལ་བའི་མེ་ལོང༌།
ནུ་འཇོ་སྒེག་ལྡན་རྣམས་ཀྱང༌། །སྐྱེད་མོས་ཚལ་གྱི་མཐའ་ལྟ་འོ། །ནོར་དང་སྐྱེ་བོའི་ཚོགས་རྣམས་
ཀྱིས། །གྲོང་ཁྱེར་དེ་ནི་སྐལ་བཟང་ཉིད།།ཡོངས་སུ་སྐོར་ཞིང་མཛེས་བྱས་པའི། །རིན་ཆེན་ཁོར་ཡུག་
གིས་ཀྱང་ངོ༌།།གསེར་ལས་བྱས་པའི་མདའ་ཡབ་ཀྱིས། །མངོན་པར་དགའ་འོ་སྤོས་ངད་གྲོང༌། །གང་
ལ་རབ་སྐྱེས་རིན་ཆེན་ཤིང༌། །གསེར་གྱི་དྲིལ་བུ་གཡོ་བས་ཀྱང་། །གང་དུ་དྲི་བཟང་གཞོན་པ་ཡི། །
རླུང་ཡབ་ཟེགས་མས་བཏབ་པ་ན། །རབ་གསལ་སྙན་པའི་སྒྲ་དབྱངས་ཅན། །ཡིད་འོང་དྲིལ་བུ་དེ་
དག་གོ།དྲི་ཟ་རྣམས་ནི་པི་ཝང་བདལ། །སིལ་སྙན་མཁན་ནི་རོལ་མོ་ལ། །གཡེར་ཁའི་གསུང་བཟང་
དེ་ལ་ནི། །སྐྱེ་བོ་དེ་དག་དགའ་བས་རོལ། །དྲི་ལྡན་མེ་ཏོག་དུ་མ་ཡིས། །རབ་མཛེས་ཆུ་ཀླུང་དག་
ཏུ་ནི། །དེ་ལ་རྩེ་བའི་སྐྱེ་བོས་ཀྱང༌། །གྲོང་ཁྱེར་དེ་དག་རབ་བཀྲ་ཉིད། །རྫིང་བུ་ལྔ་བརྒྱས་སྣང་བྱས་
པའི། །རིན་ཆེན་འཁྲི་ཤིང་སྐྱེད་ཚལ་ནི། །ཡིད་འོང་ལྔ་བརྒྱས་མཚར་བྱས་པ། །སྤོས་ཀྱི་ངད་ལྡན་གྲོང་
དེ་ཉིད། །གྲོང་དེའི་དབུས་ནི་ཆོས་འཕགས་ཀྱི། །རིན་ཆེན་ཁང་བའི་ཁང་བ་དེ། །སྐྱེད་ཚལ་བཞིན་ཡི་
དེ་བཞི་ཡང༌། །ཡིད་འོང་རྫིང་བུས་རབ་ཏུ་མཛེས། །ཞེས་པ་ཐ་མའི་གསལ་བྱེད་ནའང་། །སྔ་མ་སྔ་མ་
ལ་ལྟོས་པའི། །ངག་གི་ཕྲེང་བ་རབ་ལྡན་ཕྱིར། །ཕྲེང་བའི་གསལ་བྱེད་ཅེས་པར་འདོད། །གསེར་གྱི་
འཁྲི་ཤིང་ནགས་ཀྱི་དཔལ། །དྲི་གཞོན་གྱིས་བསྐྱེད་དེ་དག་གིས། །གཞོན་ནུ་རྣམས་ཀྱི་དགའ་བསྐྱེད་
ཅིང༌། །འགྲོ་དོན་ངལ་བ་སེལ་བར་བྱེད། །དྲི་བཞོན་མེ་ཏོག་མཚོ་རྣམས་ཀྱིས། །བྱ་རྣམས་འདོད་པའི་
སྙིང་ལ་བཟུང༌། །ཕྱོགས་རྣམས་ཀྱི་ནི་མཛེས་པ་ཕྱོགས །ཛ་ཧུའི་བུ་མོ་སྐྱེས་པར་བྱས །ཞེས་པ་ཆུ་
གཏེར་བདག་གི་ནི། །བྱ་བ་གཅིག་ཉིད་གསལ་བྱེད་འདིར། །དུ་མའི་སྒྲ་ཡི་ཉེར་བླངས་པ། །དེས་ན་
དོན་གཅིག་གསལ་བྱེད་།།དྲི་ཞིམ་ལྡན་པ་གཡོ་བ་ཡིས། །ཕྱོགས་དེའི་ནང་ནི་རབ་མཛེས་ཏེ།།གླང་
བོ་ཆེ་རྣམས་ཟླ་བའི་འོད། །བོང་བ་མིག་སྨན་མདོག་ཅན་ནོ། །འདིར་ནི་ཆོས་དག་ཐ་དད་མིན། །
གཉིས་འཐུང་དང་ནི་སྦྲང་བྱེད་དག །ཁ་དོག་གིས་ནི་འབྲེལ་བའི་ཕྱིར། །སྦྱར་བའི་དོན་གྱི་གསལ་
བྱེད་།།རླུང་གི་བུ་མོ་དེ་དག་གིས། །མེ་ཏོག་གཞོན་ནུ་གཟིར་བྱེད་དེ།།རྫིང་བུའི་མཛེས་མའང་རབ་
གཡོས་པས །རྦ་རླབས་ཐལ་སྦྱོར་བ་བཞིན། །ཞེས་པ་རབ་བཏགས་གཟུགས་རྒྱན་གྱི། །གསལ་
བྱེད་ཉིད་དུ་བདག་འདོད་། །དེ་བཞིན་གསལ་བྱེད་རྣམ་རྟོག་ནི། །ལྷག་མ་མཁས་པས་རྟོགས་པར་
279

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བྱེད། །ཀུ་མུ་ཏ་ནི་རྣམ་རྒྱས་ཤིང༌། །ཨུཏྤལ་གེ་སར་ཚོགས་རྣམས་འཕེལ། །པདྨ་དཀར་བོ་རྒྱས་པ་
དེར། །བྱང་ཆུབ་སེམས་དཔའ་ཆོས་འཕགས་ནས། །ས་འཛིན་བྱེད་དོ་བླ་མ་ཡི། །ས་འཛིན་བྱེད་བླ་
མ་དེས། །བུ་མོའི་ཚོགས་དང་ལྷན་ཅིག་ཏུ། །འདོད་པ་ལྔ་ལ་རོལ་བར་བྱེད། །དེ་ན་གནས་པ་དེ་
ཀུན་ནི། །ཕན་ཚུན་དགའ་ཞིང་རོལ་བར་བྱེད། །ཅེས་པ་གསལ་བྱེད་གནས་སུ་ནི། །དོན་དང་ཚིག་
དང་གཉིས་ཀ་དག །སྐོར་བ་ཞེས་པའི་རྒྱན་དུ་ནི། །སྨྲ་མཁས་རྣམས་ཀྱིས་བཞེད་པ་ཡིན། །དགག་པ་
བརྗོད་པ་འགོག་པ་སྟེ། །དུས་གསུམ་ལ་ལྟོས་རྣམ་པ་གསུམ། །དེ་ནས་དེ་ཡང་དགག་བྱ་ཡི། །དབྱེ་བ་
མཐའ་ཡས་ཕྱིར་མཐའ་ཡས། །འདོད་ལ་སྤྱོད་ལ་དགེ་བ་མེད། །ཡང་ན་ངེས་པ་འདི་ཡོད་མིན། །རིན་
ཆེན་ཁྲི་ཡང་མུ་ཏིག་གི །གདུགས་དཀར་ལྡན་ལ་དེ་དག་སྤྱོད། །དེ་ན་གནས་པའི་སྐྱེ་བོ་ནི། །དེ་དག་
མན་ནས་ཅི་ཞིག་བྱ། །ཐམས་ཅད་བླ་མེད་བྱང་ཆུབ་ལས། །མི་ལྡོག་པར་ནི་ངེས་པ་ཉིད། །གང་གི་ཕ་
རོལ་ཕྱིན་སེམས་ཀྱིས། །མིག་ཀྱང་བུ་མོ་དེ་རྣམས་ཀྱང༌། །ངན་འགྲོར་འགྲོ་བ་འབྱུང་མིན་ན། །དེ་
དག་གཞན་ལྟ་སྨོས་ཅི་དགོས། །དེ་བས་དེ་དང་སོང་ན་ནི། །ཁྱོད་ཀྱི་ཆགས་སོགས་རྫུན་ཉིད་དུ །
དངོས་པོ་ཀུན་གྱི་མ་གོས་པའི། །སྣང་མེད་བརྗོད་པས་སྒྲུབ་པར་བྱེད། །ཚིག་དེ་ཐོབ་ནས་དངོས་
རྣམས་ཀྱི། །དམིགས་པ་ཡོངས་སུ་སྤངས་བྱས་ཏེ། །ཕ་རོལ་ཕྱིན་པ་འཚོལ་བ་ཡིས། །ཡིད་ལ་བྱེད་པ་
འདི་ཉིད་བཤད། །སྔ་མ་དེ་ལྟར་གང་དུ་ནི། །འགལ་བའི་ཆོས་ཀྱི་ཆོས་འགོག་ཅིང༌། །ཆོས་གཞན་
ཆེན་པོ་དགག་བྱས་པས། །རིམ་བཞིན་ཆོས་ཆེན་འགོག་པ་ཉིད། །སྐབས་དེར་བསམ་པ་ཤེས་རབ་
ཀྱིས། །ད་ནི་འདུ་འཛིའི་རྒྱུ་ཡང་བཏང༌། །ལུང་བསྟན་དད་པ་ཐོབ་བཞིན་དུ། །ཆོས་འཕགས་ད་དུང་
མཐོང་མ་གྱུར། །དེ་ནས་རྗེས་དེར་མི་གནས་པའི། །ཏིང་འཛིན་དུ་མ་སྒྲུབ་པའི་ཚེ །རྒྱལ་བ་རྣམས་
ཀྱིས་ལེགས་སོ་ཞེས །འཁོར་བའི་མྱ་ངན་བསལ་བར་བྱས། །སྲོག་ལ་བབ་ཀྱང་ཆོས་འཕགས་དེ། །
ཁྱོད་ཀྱིས་ཡོངས་སུ་བཏང་མི་བྱ། །དེ་ལས་ཆོས་ཀུན་ཐོབ་གྱུར་ཞེས། །བསྟན་ནས་དེ་དག་མི་སྣང་
གྱུར། །དེ་ནས་དད་དང་བ་ཡི། །བསམ་པ་ལྡན་པས་གྲོང་དེར་བསླེབས །ཀྱེ་མ་ངན་པས་ཁྱོད་
ཉིད་ནི། །མྱུར་བར་དེ་དྲུང་ཅི་ལ་འགྲོ། །ཡང་ན་ལུས་ནི་བཙོངས་ནས་ནི། །དེ་ལ་བརྟེན་ཏེ་བདག་
འགྲོ་ཉིད། །ཐོག་མེད་དུས་ནས་ཆུད་གསན་པའི། །ལུས་ལ་ཆགས་པ་འདིས་ཀྱང་། །སྨོན་པ་ཤེས་
280

དོན་རྒྱན་རབ་ཏུ་གསལ་བའི་མེ་ལོང༌།
ཞེས་རབ་བརྗོད་ནས། །སྲང་དུ་བདག་ཅག་ཉོས་ཞེས་བྱས། །སྐབས་དེར་བདུད་ཀྱིས་སྒྲ་དེ་ནི། །རབ་
ཏུ་སྒྲིབ་པར་བྱས་པའི་ཚེ །ཕོངས་པ་བདག་རེ་ཆད་དོ་ཞེས། །དེ་ཡིས་ཡུན་རིང་རྒྱུ་བར་འགྱུར། །
སྐབས་དེར་བརྒྱ་བྱིན་འོང་ནས་ནི། །ཁྱོད་འདིར་རྒྱུ་བས་ཅི་ཞིག་བྱ། །ཁྱོད་ཀྱི་སྙིང་ཁྲག་རུས་པ་རྐང༌། །
གྲོགས་པོ་བདག་ཅག་བར་བགྱིད། །དེ་ནས་ཤ་ཁྲག་བྲལ་བྱས་ཏེ། །རུས་པ་གཅོག་ཏུ་དེ་སོང་ཚེ། །
དེ་ལྟར་མཛོད་ཅིག་མཛོད་ཅིག་ཅེས། །ཚོང་དཔོན་བུ་མོ་རྒྱུགས་དེ་བྱུང༌། །ཞེས་པ་རྒྱུ་འབྲས་རྗེས་
གནང་དང༌། །མ་གུས་གཤིས་སུ་བཙུན་དང༌། །གྲོགས་དང་འབད་པས་འགོག་པ་རྣམས། །མཁས་
པས་རིམ་བཞིན་ཤེས་པར་བྱ། །དེ་ནས་མཆི་མས་རབ་ཁེངས་པའི། །མཛེས་མས་དེ་ལ་རབ་སྨྲས་
པས། །བདག་ཀྱང་དབང་ཆེན་ལ་དབང་ན། །རེ་ཞིག་ངལ་བ་འདི་ཐོང་ཞིག །གལ་ཏེ་ངེས་པར་འདི་
བདེན་ན། །ཉིད་ཀྱི་ལམ་ལ་རབ་འགྲོ་བའི། །ཆགས་པའི་རྐང་འདི་ཆོག་ཅིག་དང༌། །ཕྱིས་ནས་
བདག་ནི་མྱ་ངན་མེད། །ཅི་ཕྱིར་ལུས་ཀྱི་རིན་པོ་ཆེ། །བརྩེ་བྲལ་ཁྱོད་ནི་གཏོང་བར་བྱེད། །བྱིན་ནམ་
འོན་ཏེ་མི་སྦྱིན་ནམ། །འོན་ཀྱང་དེ་ནི་ཁྱད་པར་ཅི། །བདག་ནི་སྙིང་རྗེ་ཉིད་མ་ཡིན། །དེས་བྱས་དེ་ལ་
དྲི་བར་གྱིས། །བདག་ནི་བྱང་ཆུབ་འདོད་པ་སྟེ། །དེ་ཡང་དེ་ལ་བསྟེན་པ་ལགས། །རེ་བྲལ་འདི་ལ་
སྔོན་རྣམ་དུའང༌། །ཉེ་བར་ཆགས་པས་བདག་ཅག་ཕུང་། །དེས་ན་བདག་ནི་འདིས་བཙོང་ནས། །
ཆོས་འཕགས་དྲུང་དུ་ཉེ་བར་འགྲོ །སྐབས་དེར་བུ་མོས་རབ་སྨྲས་པ། །ཁྱོད་ནི་ཕལ་བའམ་མཆོག་
ཡིན་ནམ། །རྒྱལ་བའི་སྤྱོད་རླབས་ལ་འགྲན་པས། །དམན་པ་ཉིད་ནི་མིན་པར་ཁུམས། །དྲི་གཞོན་
ཁྱོད་ནི་གར་འགྲོ་དེར། །ཀུན་ནས་གཡོ་ལ་བདག་ཀྱང་འགྲོ། །ངོ་ཚ་མེད་པའི་སེར་བུ་ནི། །འདི་དག་
འཁྱམས་པ་ཤིན་ཏུ་མཚར། །མང་དུ་འཐུང་ཀྱང་ཆོས་ཀྱི་ནི། །ཁྱོད་ཉིད་ངོམ་པ་མེད་པ་མཚར། །ཡང་
ན་རྒྱ་མཚོ་ཆེན་པོ་ནི །ཆུ་ཡིས་ངོམ་པ་ག་ལ་ཡོད། །སྐབས་དེར་དབང་བོས་རབ་སྨྲས་པ། །ད་ནི་
བདག་ཅག་ཁྱོད་ཉིད་ལ། །བྱ་དཀའ་འདི་འདྲ་མཐོང་བས་ན། །དོག་པ་ཅུང་ཟད་ཡོད་མ་ཡིན། །ཁྱོད་
ཀྱི་སྤྱོད་པའི་ལམ་འདི་ནས། །སྔོན་གྱི་རྒྱལ་བ་ཀུན་ཀྱང་གཤེགས། །དེ་སླད་འཁོར་བའི་གཡང་ས་ནི། །
ཁྱོད་ཀྱི་ཡོངས་སུ་སྤོང་བ་ལགས །བདག་ལ་མཆོག་འདི་ཡིད་འོང་བ། །ཟླ་དཀར་མཚུངས་པ་བླང་
བར་གྱིས། །དེ་ཚེ་ཁྱོད་ཀྱི་མྱ་ངན་གྱི། །མུན་པར་འཇིགས་ནས་འགེམས་པར་གྱུར །སྲིད་རྩེ་ལས་
281

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཀྱང་བརྒལ་བ་ཡི། །བྱང་ཆུབ་རི་དབང་སྦྱིན་པར་མཛོད། །དེར་ནི་སེམས་མུན་ནོན་གྱིས་ཤེས། །ལན་
དེ་རྟག་ཏུ་རྒྱུ་ཡིས་སྨྲས །བརྒྱ་བྱིན་གྱིས་ནི་སླར་སྨྲས་པ། །དེ་ནི་བདག་གི་ཡུལ་མིན་ཞེས། །སྨྲ་འདོད་
སྙིང་ལ་གནས་པ་གང༌། །མུན་ལ་སྣང་བ་འདོམ་པར་བྱེད། །གཞན་དབང་ཐབས་དང་ཁྲོ་བ་དང༌། །
སྙིང་རྗེ་འགྱོད་དང་ཐེ་ཚོམ་སྦྱར། །དོན་གཞན་གཟུགས་རྒྱན་རབ་བརྟགས་སོ །ཕུལ་བྱུང་ཆ་ནས་
འགོག་རིམ་བཞིན། །གང་ཞིག་དངོས་འགའ་རབ་བཀོད་ནས། །དེ་ཡི་སྒྲུབ་བྱེད་ནུས་པ་ཅན། །
དངོས་པོ་གཞན་དག་འགོད་པ་དེ། །དོན་གཞན་བཀོད་པར་ཤེས་པར་བྱ། །སྤྱི་དང་ཁྱད་པར་སྦྱར་བ་
དང༌། །འགལ་དང་མི་འོས་འོས་པ་བདག །འོས་ཤིང་མི་འོས་ཟློག་པ་སྟེ། །དེ་རྣམས་དཔེ་ནི་པཤད་
པར་བྱ། །སེམས་དཔའ་སྨྲས་པ་བདག་ཅག་ནི། །ལུས་ནི་སྔོན་བཞིན་མ་ཉེས་ཕོག །སངས་རྒྱས་
རྣམས་ཀྱི་བྱིན་རླབས་། །ཀུན་ལ་ཁྱབ་པ་མ་ཡིན་ནམ། །བདག་གི་འདི་ནི་མུ་ཅོར་མིན། །ལུང་
བསྟན་ལྷག་བསམ་དག་ན་སྟེ།།ཉི་མ་ཤར་ན་པདྨ་དང༌། །རྒྱལ་བ་འདི་ནི་ཆོས་ཉིད་ཡིན།།འདི་བརྗོད་
ཚེ་ན་རྟག་ཏུ་ངུའི། །ལུས་ནི་སྔོན་བཞིན་ཐོབ་པར་འགྱུར། །གང་ཞིག་སྣང་བར་གྱུར་མ་ཐག །རིག་
ཐོབ་སྐྱེ་བ་མ་ཡིན་ནམ། །སྐབས་དེར་མིག་སྟོང་སྤོབས་པ་ཅན། །སྤོབས་པ་མེད་པ་ཉིད་དུ་གྱུར། །
རབ་ཏུ་རྩལ་ལྡན་གླང་བོ་ནི། །སེངྒེས་འཇོམས་པའི་ས་ཉིད་ཡིན། །ཞི་ཞིང་དུལ་བ་དེ་ལ་ཡང༌། །བྲམ་
ཟེ་དེ་འདྲ་བགམ་པར་སེམས། །དུལ་བར་གནས་པའི་སྟག་ལ་ཡང༌། །ཝ་ཡིས་བརྙས་འདི་མ་མཐོང་
ངམ། །སྐབས་དེར་ཚོང་དཔོན་བུ་མོས་སྨྲས། །ཚུར་བྱོན་བདག་གི་གྲོང་ཉིད་དུ། །ཚུལ་ཁྲིམས་ལྡན་
པའང་ཁྱིམ་གཤེགས་ཏེ། །ཉི་འོད་ཁོ་ནར་འཇུག་མིན་ནམ། །ཆོས་ལ་འབད་པར་རབ་མཛེས་ཀྱི། །
རང་ལུས་གཟིར་ལ་འབད་པས་ཅི། །སྨྱོན་པ་རྣམས་ཀྱི་བྱ་བ་ལ། །བློ་ལྡན་འཇུག་པར་རིགས་སམ་། །
ལུས་བཙོངས་ནས་ཀྱང་ནོར་འགུགས་ན། །སྟེར་བའི་ནོར་ནི་ལེན་དུ་གཤེགས། །མི་གཙང་ལ་
འཁོར་བྱེད་ན། །ཙན་དན་དྲི་ལ་ཅིའི་མི་འཁོར། །ཞེས་བརྗོད་བུ་མོའི་ཟླ་བ་དེས། །གཞོན་ནུའི་ཉི་མ་
ཁྲིད་དེ་སོང༌། །བུང་བ་རྣམས་ནི་དྲི་གཞོན་གྱི། །རྗེས་སུ་འབྲང་བ་རང་བཞིན་ཉིད། །དང་བོར་
མཚུངས་པར་ཤེས་བྱས་ནས །དེ་ནས་ཁྱད་པར་བྱེད་པ་ཡིས། །རབ་ཏུ་འབྱེད་པར་སྣང་གྱུར་པ། །དེ་
ནི་འབྱེད་པ་ཅན་དུ་འདོད། །དེ་ནས་ནོར་གྱིས་གང་བ་ཡིས། །རྒྱ་མཚོ་ལས་ནི་བརྒལ་གྱུར་ཅིང༌། །བློ་
282

དོན་རྒྱན་རབ་ཏུ་གསལ་བའི་མེ་ལོང༌།
དང་ལྡན་པའི་མི་མཚུངས་པ། །རང་གི་བླ་མར་བུ་མོས་སྨྲས། །འབྱོར་པས་རྣམ་ཐོས་དང་མཚུངས་
པའི། །ཡབ་ཡུམ་བདག་ལ་ནོར་མང་གསོལ། །རི་དང་གླིང་ལ་གནས་པ་ཡི། །རྣམ་དབྱེ་བགྱིས་པ་
ཡིན་ལགས་མོད། །ཅེས་པ་འབྱེད་པ་གཅིག་དང་ནི། །དེ་བཞིན་དུ་ནི་གཉིས་ཡིན་པས། །རིམ་བཞིན་
གཅིག་གི་ལྡོག་པ་དང༌། །གཉིས་ཀྱི་འབྱེད་པ་ཅན་དུ་བརྗོད། །བླ་མར་བཅས་པ་ནོར་འཛིན་གྱི། །
རྒྱན་གྱུར་བསོད་ནམས་ཆུ་སྐྱེ་ནི། །མི་ཤེས་ཤེས་པས་མི་འགྲན་ལ། །འདི་དང་ལྷན་ཅིག་བདག་ཅག་
འགྲོ། །མཛེས་ཤིང་སྙིང་སྡུག་སྟེར་བ་ལ། །ལྷ་ཡི་མཛེས་མ་འཕྲོག་བྱས་ཤིང༌། །རྡེག་བྱས་དེ་དང་
མཚུངས་མིན་པ། །བུ་མོ་ལྔ་བརྒྱ་འདི་འང་རྩེ། །བྱང་སེམས་ཆོས་འཕགས་ཟླ་བ་ནི། །རབ་ཏུ་གསལ་
ཞིང་འདི་ཉིད་འཛག །དྲི་མ་ལྡན་ཕྱིར་འགྲིབ་པ་ཅན། །ཀུན་ནས་ཕམ་བྱེད་དེ་འདྲ་ཡོད །ཅེས་པ་
སྦྱར་བ་ཅན་དུ་ནི། །འགོག་དང་རྟགས་ཀྱི་འབྱེད་པ་ཅན། །འདི་དག་སྒྲ་མཚུངས་ཅན་ཡིན་། །དོན་
གྱིས་གོ་བས་མཚུངས་པ་ཡི། །འབྱེད་པ་ཅན་ཡང་བཤད་པར་བྱ། །གང་གི་ཆོས་དུང་སྒྲོན་མ་ནི། །
སྣུམ་དང་མགྲིན་པ་ལ་བསྟེན་པས། །ཐ་དད་དངོས་པོའི་འདུད་པ་ནི། །རྣམ་པར་འཇིག་པ་སྟོན་པར་
འགྱུར། །བློ་དང་ཐབས་བྲལ་ཆུ་མཚོ་སྟེ། །གང་ཐུགས་ཡོན་ཏན་དེ་དག་ལྡན། །རིགས་ཀྱི་བུ་དེ་གང་
འདུག་ཅེས །བླ་མས་བུ་མོ་དེ་ལ་དྲིས། །སྔ་མར་དབྱེ་བ་ཙམ་ཞིག་བརྗོད། །འདིར་ནི་ལྷག་མ་ཉིད་
བསྟན་ཏེ། །ད་ནི་འབྱེད་བྱེད་མཚུངས་པ་ཅན། །འགའ་ཞིག་རབ་ཏུ་བལྟ་བར་བྱ། །གང་དག་རི་
དྭགས་དབང་ཕྱུག་ནི། །དཔའ་ཞིང་དུལ་བ་ཉིད་ཡིན་ཏེ། །གླང་ཆེན་དགྲ་བོ་ནགས་ལ་དབང༌། །
བདག་ཉིད་ཆེ་དེ་སེམས་ལའོ། །དེ་ནི་སྒོ་དྲུང་དག་ན་མཆིས། །དེ་དང་ཉི་མ་མཁའ་འགྲོའི་དཔལ། །
མཁའ་འདི་ཆུ་འཛིན་ཕྲེང་བ་ཅན། །འགྲོ་ནི་རི་གླིང་ཆུ་མཚོར་སྣང༌། །འདིར་ནི་སེམས་དཔའ་ཉི་མ་
དག །གསལ་བ་ཉིད་རྫོགས་རྟོགས་པ་དང༌། །མཁའ་དང་འགྲོ་བ་སྐལ་བཟང་དུ། །རྟོགས་བྱར་
མཚུངས་པའི་དབྱེ་བ་བྱས། །འཕྲོག་བྱེད་རལ་བའི་མི་འཇིགས་པའི། །སྐྱེ་བུ་གླང་ཆེན་དེ་ཡིས་ནི། །
ངར་འཛིན་ཤིང་ཆེན་བསྐྱེད་གྱུར་ཏེ། །ལུས་ཀྱི་མེ་ཏོག་བརྗེས་པར་གྱུར། །གླང་ཆེན་རིགས་ལས་གླང་
ཆེན་འདི། །འཁྲི་ཤིང་འཇོམས་པ་ཉིད་ཀྱིས་མཐུན། །གཞན་དག་གིས་ནི་ལྡོག་པ་ཅན། །རབ་ཏུ་
གྲགས་པའི་ལྡོག་ནས། །གང་ཞིག་རྒྱུ་གཞན་ཅུང་ཟད་ཀྱིས། །གང་དུ་རང་གི་ངོ་བོ་ཉིད། །སྟོན་པ་
283

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དེ་ནི་སྲིད་པ་ཅན། །དེ་ལྟར་དེ་ཡི་སྤྱོད་པའི་མཐའ། །སྤྲིན་ལས་མ་བྱུང་ཆུ་ཆར་དང༌། །ཆུ་ལས་མ་བྱུང་
མཚོ་སྐྱེས་ཤིང་། །སྙིང་རྗེའི་བློ་ལས་བྱུང་བ་བཤད། །གཞན་ལ་བསམ་ནས་གཞན་བརྗོད་པ། །བསྡུས་
པ་བརྗོད་པར་འདི་ཉིད་དཔེར། །དེ་ནས་དཔག་བསམ་ལྗོན་ཤིང་དེས། །མཐུ་ནི་བསམ་མི་ཁྱབ་པར་
རྟོགས། །རྣམ་བཞག་མེད་པར་གཞན་ལ་ནི། །འབྲས་བུ་ཅི་ཡང་སྟེར་བྱེད་པའི། །རྩ་བརྟན་ལྗོན་པ་ཆེ་
དེ་ལ། །བླ་མ་དེ་དག་དགའ་བར་འགྱུར། །དེ་ནས་ཉི་མ་དང་ནི་ཆུས། །རང་སྐྱེས་པདྨ་ལ་སྨྲས་པ། །
དཀར་ཞིང་དྲི་བཟང་རབ་རྒྱས་པའི། །མེ་ཏོག་གེ་སར་ཅན་ཁྱོད་ལ། །ཞེས་པ་ཅིར་བཏང་ཁྱད་གཞི་
ཙམ། །ཁྱད་པར་འགའ་ཡང་ཐ་དད་པའི། །ངག་རིགས་རྣམས་ཀྱི་སྦྱོར་ལུགས་ཏེ། །ད་ནི་སྔོན་མེད་
བསྡུས་པ་བཤད །ངོ་བོ་ཉིད་ཀྱིས་གདུང་བྲལ་ཞིང༌། །ནམ་ཡང་དྲི་མས་སྒྲིབ་མེད་པ། །ཉི་མ་དེ་ནི་དེ་
འུ་རེ། །ཀྱེ་མ་ནུབ་པ་ཉིད་དུ་གྱུར། །གང་དུ་འཇིག་རྟེན་ལས་བརྒལ་ནས། །འུད་ཀྱིས་བརྗོད་པ་ཕུལ་
བྱུང་སྟེ །དེ་ཡི་སྙིང་སྟོབས་རི་བོ་ཡིས། །ཚངས་པའི་ས་ལས་འགོངས་པར་གྱུར།།ཐུབ་རྣམས་ཀྱི་ཡང་
ཡུལ་མིན་པའི །སྤྱོད་རླབས་དེ་ནི་ཨེ་མ་ཧོ། །གང་གི་བློ་གྲོས་རྒྱ་ཆེན་ནི། །ནམ་མཁའ་ལ་ཡང་ཕ་
རོལ་ཏུ། །སོང་ངམ་འོན་ཏེ་མ་སོང་ཞེས། །བདག་གི་ཡིད་ནི་གཉིས་སུ་གྱུར། །མཁས་ལ་མཐའ་ནི་
ཡོད་མིན་ན། །དེ་ཡི་ཕ་རོལ་ག་ལ་འགྲོ། །དེས་ན་དེ་དང་མཉམ་ཞེས་ནུས། །ཚུ་རོལ་ན་ནི་སུ་ཞིག་
སེམས། །གང་གི་མཐུ་ཆེན་དེ་དག་ནི། །དཔག་ནུས་མིན་ཡང་འདིར་ཕོང་བ། །ཀྱེ་མ་སྲིད་པ་གསུམ་
།གང་གམབུ །དཔག་ནུས་མ
གྱི་ནི། །ཁོངས་དག་ཨེ་མ་ཤིན་ཏུ་ཡངས། །ཞེས་པ་སྤྱིར་དང་ཐེ་ཚོམ་དང༌། །ངེས་དང་མཐུ་ནི་ཕུལ་
བྱུང་། །ཅེས་པ་ངག་དབང་རྣམས་ཀྱིས་ནི། །གཙུག་བཞིན་སྤྱི་བོར་ནོད་པ་ཡིན། །སེམས་ལྡན་དག་
གི་གཅིག་ཤོས་ཀྱི། །རྣམ་པ་གཞན་དུ་གནས་པའི་ཚུལ།།གང་དུ་རྣམ་གཞན་རྣམ་རྟོག་པ།།དེ་ནི་རབ་
རྟོག་ཡིན་ཏེ་དཔེར། །བདག་གི་སེམས་དག་ཁྱོད་ལ་ནི། །འདོད་པ་བྱིན་ཞེས་སྨྲ་བ་སྙམ། །བདག་དང་
ཁྱོད་དག་ལྷན་ཅིག་ཏུ། །སོང་ཞེས་ཁྱོད་ལྕེ་སེམས་དཔའ་བཞིན། །དེ་ནས་སྲིད་པ་རྣམ་གསུམ་གྱི། །
ནོར་དག་ཁྱེར་ནས་སོང་བའི་ཚེ། །ཆོས་འཕགས་ཀྱི་ནི་གཞལ་མེད་ཁང༌། །དེ་དག་ལྟ་བ་བཞིན་དུ་
འདུག །ཅེས་པ་ཡོངས་བརྗེས་རབ་རྟོག་དང་། །ཕུལ་བྱུང་གི་ནི་རབ་བཏགས་ཏེ། །སྙམ་དང་དོགས་
དང་འདྲ་སོགས་ཀྱིས། །རྒྱན་འོད་རབ་ཏུ་གསལ་བར་བྱེད། །གང་དུ་ཁྱད་པར་འཕགས་པའམ། །
284

དོན་རྒྱན་རབ་ཏུ་གསལ་བའི་མེ་ལོང༌།
ཉམས་ལྡན་སྐྱེད་བྱེད་བརྗོད་པ་ཉིད། །རྒྱུ་ཡིན་བྱེད་པོ་འཕེལ་བྱེད་དེ། །དེ་དག་རྣམ་པ་དུ་མ་དཔེར། །
སྐབས་དེར་ཕུན་ཚོགས་བརྒྱ་དག་གིས། །ཀུན་གྱི་དགའ་སྐྱེད་ཆོས་འཕགས་མཐོང་། །དེ་ཚེ་ཉེ་བར་
བདེ་བ་ནི། །མྱ་ངན་མེད་པ་སྒྲུབ་ཕྱིར་གནས། །ད་དུང་བླ་མ་མ་ཐོབ་ཅེས། །ཡིད་ནི་སྡུག་བསྔལ་ཉིད་
གྱུར་པ། །དེ་དག་ཆོས་འཕགས་རབ་མཐོང་བས། །སྙོམས་པར་ཞུགས་བཞིན་བདེ་བར་གྱུར། །དེ་
ནས་དུལ་བའི་སྤྱོད་ལམ་གྱིས །ཆོས་ལ་བསམ་པ་རབ་བཀོད་དེ། །དེ་དང་འཕྲད་པའི་རྟུལ་ཞུགས་
ཀྱིས། །ངོ་མཚར་བཀོད་པ་དེ་དག་ཐོབ། །བརྒྱ་བྱིན་གྱིས་ཀྱང་དྲི་བཟང་སོགས། །ཐོགས་ནས་དེ་ལ་
མཆོད་པར་བྱེད། །ཅེས་པ་ཡ་མཚན་བཅས་པར་ནི། །རྟོགས་པར་འགྱུར་ཞེས་དགེ་བ་སྟེ། །སྔ་མ་
འགྲུབ་དང་རྣམ་སྒྱུར་དང་། །འཐོབ་པའི་རྒྱུར་ནི་རིག་པར་བྱ། །དེ་ནས་སྡང་བ་མེད་པ་ཡིས། །དད་པ་
སྐྱེ་འགྱུར་རྟག་ཏུ་ངུས། །རྨོངས་པ་ཞིག་པས་ལེགས་བྱས་དག །སྐྱེད་པ་ནུས་ལྡན་དག་ལ་སྨྲས། །སྐྱེ་
བོ་གང་འདི་འཆི་མེད་མིན། །གནས་འདི་སུམ་རྩེན་མ་ཡིན་པས། །ཅི་ལྟར་དང་བ་འདི་བསྐྱེད་ནས། །
མཆོད་པར་བྱེད་པ་འདི་ནི་སྨྲོས། །སྐབས་འདིར་དབང་བོ་བརྒྱ་བྱིན་གྱིས། །རྟག་ཏུ་བག་མེད་མེད་པ་
ལས །མཁས་རྣམས་དགའ་བ་བསྐྱེད་གྱུར་པ། །རྟག་ཏུ་ངུ་ལ་འདི་སྐད་སྨྲས། །སྔ་ནས་མེད་དང་
གཞུག་ནས་མེད། །ཕན་ཚུན་མེད་དང་བྲིན་ཏུ་མེད། །དེ་ལྟར་དངོས་པོ་མེད་རྣམ་བཞི། །རྒྱུ་ཡི་རྒྱན་ནི་
རིམ་བཞིན་ཡིན།།གང་དུ་དངོས་རྣམས་མ་སྐྱེས་པས། །མ་རིག་མེད་པ་བསྐྱེད་གྱུར་པ། །སྟོང་ཉིད་བླ་
མེད་དང་ལྡན་པའི། །ཡུམ་ལ་མཆོད་པ་བྱེད་པ་ཉིད། །ཅེས་པ་མེད་པ་སྐྱེད་བྱེད་དེ། །དེ་ལྟ་བུ་ཡི་རྣམ་
བཞག་ནི། །ཤིན་ཏུ་མེད་པ་བསྐྱེད་བྱས་ནས། །དྲན་དབང་རྣམས་ཀྱིས་བསམ་པར་བྱ །ཟུར་དང་
རྣམ་པའི་མཚོན་པའི་དོན། །ཕྲ་ཕྱིར་ཕྲ་མོ་ཞེས་པར་བཤད།།ཡུམ་མཆོག་དེ་ནི་གར་བཞུགས་ཞེས། །
དེ་ཡིས་དྲིས་ཚེ་དབང་བོ་ཡིས །ཆོམ་རྐུན་བསྟན་པའི་བང་མཛོད་བཞིན །ཞེས་སྨྲས་འཛུབ་མོ་
མཁའ་ལ་བཙུག །དེ་ཚེ་བྱང་ཆུབ་བླ་མེད་དེ། །གང་གི་ཕྱོགས་སུ་མིག་བཀོད་ནས། །རྣམ་པ་འགའ་
ཞིག་གསལ་བྱས་ཏེ། །རབ་ཏུ་ཟུམ་པ་ཐོབ་པར་གྱུར། །གང་གི་རང་བཞིན་མངོན་གསལ་བ། །སྒྲིབ་
བྱེད་རབ་ཏུ་རྗོད་བྱེད་དཔེར། །བདག་ཅག་ལ་ནི་སིམ་པ་འདི། །དགའ་བ་སྐལ་བཟང་ཉེར་ཐོབ་པས། །
ལྷོ་ཡི་རླུང་གིས་ཙན་དན་གྱི། །དྲི་བཟང་ཁྱེར་ཏེ་འོང་བར་ཤེས། །དེ་ལྟར་དེ་རྣམས་རབ་དད་ནས། །
285

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཆོས་འཕགས་བུ་མོར་བཅས་པ་ལ། །གུས་པ་སྐྱེས་ཏེ་ལན་བུ་ཅན། །རྣམས་ནི་གཡོ་བ་ཉིད་དུ་ཤེས། །
སྐབས་དེར་རྟག་ཏུ་ངུས་བསམ་པ། །ཨེ་མ་བདུད་ནི་མཐུ་བོ་། །ཀུན་གྱི་གཟི་ནི་འཕྲོག་པར་བྱེད། །
ཉམས་ཆུང་བླ་མ་གང་འདི་། །གཞན་གྱི་བྲན་དུ་གྱུར་པ་ཉིད། །ཅེས་པ་སྤྱིར་ནི་བརྗོད་པ་དང༌། །ཆ་
ལས་སྨད་དང་ཆ་ལས་སྟོད། །རིམ་པ་བཞིན་དུ་ཤེས་བྱ་སྟེ། །ལམ་འདི་ངག་དབང་རྣམས་ཀྱིས་
བཞེད། །རིམ་བཞིན་དངོས་པོ་རྗེས་སྟོན་པ། །རིམ་པ་ཅན་དུ་འདོད་དེ་དཔེར། །དེ་ནས་ཚོང་དཔོན་
བུ་མོ་དང༌། །སྨིན་ལེགས་ལྔ་བརྒྱ་ལ་སོགས་པ། །ཟླ་བ་རྒྱུ་སྐར་སྐྱེངས་བྱེད་གང་། །དེ་དག་ཀྱང་ནི་
འདི་སྙམ་སེམས། །དགའ་བ་མཆོག་ཏུ་དགའ་བ་བརྗོད། །ཉམས་ལྡན་ཡིད་འོང་ཉམས་དང་ལྡན། །
གཟི་བརྗིད་ང་རྒྱལ་སྐྱེད་པ་སྟེ །དེ་གསུམ་ཁྱད་འཕགས་དག་དང་ལྡན །ཨེ་མ་སྟོབས་ཆེན་རྫུ་
འཕྲུལ་ནི། །འདི་འདྲ་མཐོང་ནས་དགའ་གྱུར་པ། །ཙན་དན་དྲི་ལྡན་ལྷ་ཡི་ཚལ། །ཆུ་ཤེལ་རྡོ་ལེབ་ཅན་
ནའང་མེད། །དེ་ནས་སྨིན་མའི་སྒེག་པ་ཡིས །ཕྱོགས་རྣམས་ཡོན་པོ་ཉིད་བྱེད་པ། །དོན་མཐུན་
བདག་པོའི་བུ་མོ་སོགས། །དེ་དག་བྱང་ཆུབ་སེམས་བསྐྱེད་བྱས། །མཚོན་ཆ་རྡོ་རྗེའི་མེ་སྟག་གིས། །
ལུས་ཀུན་ཕྱེ་མར་རློག་བྱེད་པ། །མེ་ལྕེའི་འབྲུག་སྒྲ་ཆེར་གཡོ་བའི །དམྱལ་སོགས་སེམས་ལ་རབ་ཏུ་
བཀྲམ། །བདག་ཅག་གཅིག་གིས་རྡུལ་སྙེད་ཀྱི། །སེམས་ཅན་རྣམས་ནི་བསྒྲལ་བྱ་སྟེ། །དེ་དག་རེ་
རེའི་ཆེད་དུ་ཡང༌། །མནར་མེད་པར་ནི་སྟོང་ཕྲག་འགྲོ། །འཁོར་བ་མི་བཟད་ཆུ་གཏེར་། །སྡུག་
ང་དེ་བལྟས་ཚེབསྔལ་འཛིན་ཁྲིས་ཟིན་གྱུར་ཅིང་། །དགེ་བའི་ནི་ཆག་གྱུར་པ། །གང་དེ་བལྟས་ཚེ་མཆི་མ་གཡོ། །
ཅེས་པ་སྒེག་དང་དྲག་པ་དང༌། །དཔའ་བ་དང་ནི་སྙིང་རྗེ་སྟེ། །དེ་བཞིན་རྔམ་དང་བཞད་གད་དང༌། །
རྨད་བྱུང་དང་ནི་འཇིགས་རུང་ངོ་། །བྱ་གག་སྐྱུག་ཅིང་རོ་ཡི་དྲི་ངན་ཅན། །རྒྱུ་མའི་དྲ་བ་རུལ་པས་ཁྱབ་
གྱུར་ཅིང་། །དུར་ཁྲོད་ཅི་བཞིན་མི་གཙང་འདོད་པ་ཡིས། །རབ་དཀྲིགས་འགྲོ་འདི་མྱ་ངན་ཁོ་ནར་
མཐོང་། །དེ་ནས་རབ་དགའ་ཡོངས་སུ་རྫོགས་པ་ཡི། །རྟག་ཏུ་ངུས་ནི་ངུ་བཞིན་དགའ་བ་བཞིན། །
མཆིར་བཅས་རབ་ཏུ་འཛུམ་ལས་ཆོས་འཕགས་དེ་ལས་ནི། །སྤྱོད་པའི་མཐའ་ནི་རབ་ཏུ་སྙད་ཅིང་དྲི་
བ་མ་ལུས་བྱས །དེ་ཚེ་དེ་ལ་ཆོས་འཕགས་ཀྱིས་སྨྲས་ཀྭ་ཡེ་རིགས་ཀྱི་བུ་ཁྱོད་ཉོན །མ་བྱོན་མ་
བཞུད་རྣམ་པར་མི་གནས་བདེ་གཤེགས་ཆོས་ཉིད་བསམ་མི་ཁྱབ། །སྒྱུ་མ་སྨིག་རྒྱུ་བྲག་ཆ་ཇི་བཞིན་
286

དོན་རྒྱན་རབ་ཏུ་གསལ་བའི་མེ་ལོང༌།
འགྲོ་འོང་གནས་བྲལ་ཀུན་སྣང་བ། །སྐྱེ་མེད་ཚུལ་འདི་གདུང་བ་ཀུན་གཉིས་སྔོན་མེད་ཉི་མ་ཆེན་པོ་
ཡིན།།དེ་ཚེ་ས་གཞི་གཡོ་བ་ནི།།གང་གི་བ་སྤུ་མི་སྐྱེ་བའི།།མི་བཟད་སྟག་གི་ང་རོ་ཡིས། །ཝ་ཚོགས་
རབ་ཏུ་འདར་བར་བཞིན།།དེ་ནས་དེ་ཡི་ལུས་ཀྱི་ཀློག།གཙུག་ཕུད་འདྲན་པ་བཞིན་དུ་གཉེན། །བུང་
བའི་སྐད་ཀྱི་འགྱུར་བ་ལ། །རྟག་ཏུ་ངུས་ནི་ཅོ་འདྲི་བྱས། །གངས་དང་རི་བོ་ནགས་ཚལ་གྱི། །ཕ་བོང་
འབེབ་པར་བྱེད་པ་དེར །སོ་སོ་རེ་རེའི་ཁུར་དུ་ནི། །མེ་ཏོག་རྡུལ་མཉམ་ཐོགས་ཏེ་བྱུང༌། །ཞེས་པ་
དཔེ་དང་གཟུགས་རྒྱན་གྱི། །སྒེག་དང་དྲག་ཤུལ་དཔའ་བ་སྟེ། །བློ་གཏེར་རྣམས་ཀྱིས་བསམ་པར་བྱ། །
འཇིག་རྟེན་མ་ལུས་རྣམ་གནོན་པ། །གང་གི་མདུན་དུ་བརྒྱ་བྱིན་ཡང༌། །མིག་ནི་ས་ལ་ཕྱོགས་
བཞིན་དུ། །རྟག་ཏུ་ངུ་ལ་འདི་ལྟར་སྨྲས།།འདོད་པ་དངོས་མིན་འགྲུབ་བྱའི་ཕྱིར།།རྣམ་གཞན་བརྗོད་
པ་རྣམ་གྲངས་དཔེར། །སྤྲིན་གྱི་ཉི་མའི་བཟི་བྱིན་གྱི། །གེགས་མེད་པར་ནི་བདག་གིས་ཐོས། །གང་
ཕྱིར་གནས་ནི་འདི་དག་ལ། །ཁྱོད་ཐུགས་གཡོ་བ་མེད་པར་རིགས། །བྱ་བ་འགའ་ཞིག་རྩོམ་པ་ལ། །
སྐོས་པའི་སྒྲུབ་བྱེད་ཀུན་ཕན་ཉིད། །ཆོས་ལ་རབ་ཞུགས་ནགས་འཁྱམས་པས །ཇི་ཞིག་ལྟར་ལ་
སྐལ་བ་ཡིན། །ཉེར་ཐོབ་ཆོས་འཕགས་དེ་ལ་ནི། །སྐབས་དེར་རྟག་ཏུ་ངུ་ཡིས་སྨྲས །བསམ་པའི་
འབྱོར་པ་ཆེན་པོ་ཉིད། །རྒྱ་ཆེར་ཞེས་བྱར་འདོད་དེ་དཔེར། །སེམས་ཅན་ཀུན་ལ་རབ་ཁྱབ་པའི། །
བརྩེ་བའི་རི་བོ་དགོངས་པར་མཛོད། །འདོད་པས་ནམ་མཁའི་ཁམས་ལས་འགོངས །རི་བོ་གཡོ་བ་
འདིའང་། །བསྙོན་དོར་དག་ནི་བསྙོན་བྱས་ནས། །དོན་གཞན་ཅུང་ཟད་སྟོན་པ་། །སྟོང་ཉིད་
བསྟན་པ་འདི་ཡི་རྒྱུ། །རྒྱུ་མིན་དང་བའི་འབྲས་བུ་ཡིན། །མི་ཁྱོད་མི་ནི་མ་ལགས་ཏེ། །ལྷ་རྣམས་ཀྱི
ཡང་ལྷ་ཉིད་ཡིན། །སྟོང་ཉིད་སྨྲ་བའི་ཟླ་བ་ནི། །སྨྲ་བའི་ཟླ་བ་ག་ལ་ཡིན། །སེམས་ཀྱི་པདྨ་རྒྱན་བྱེད་
པའི། །ཉི་མ་ཡིན་པར་བདག་གིས་ཁུམས།།དྲང་ཞིང་གོང་དུ་འཕགས་གྱུར་པས། །ཆུ་གཏེར་མ་ཡིན
རི་དབང་གི །ངང་ཚུལ་ཉེ་བར་ཐོབ་པ་ནི། །ཆོས་ཀྱི་རྒྱ་མཚོ་ཁྱོད་ཡིན་། །ཞེས་པ་ཡུལ་དང་ངོ་བོ་
དང༌། །གཟུགས་རྒྱན་དང་ནི་གསལ་བྱེད་ཀྱི། །བསྙོན་དོར་ཡིན་པར་རིགས་བྱ་སྟེ། །འདི་ནི་ས་བོན་
ཙམ་ཉིད་ཡིན། །སྦྱར་བ་གཟུགས་གཅིག་ལྡན་པའི་ཚིག །དུ་མའི་དོན་ཅན་ཡིན་འདོད་དེ། །སྣང་བ་
དེ་ནི་བྱུང་བའི་ཚེ། །སྲོག་ཆགས་མང་བོ་མིག་ལྡན་གྱུར། །རྒྱ་ཆེན་གྱུར་ཀྱང་ལག་འགྲོ་ནི། །གནས་པ་
287

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཇིག་པའི་ས་ཉིད་ཡིན།།ཞེས་བྱ་བ་ཡི་ཐ་དད་མིན། །རྒྱན་ནི་འགའ་ཞིག་སྔར་ཡང་བསྟན། །འགལ་
མིན་འགལ་བའི་ལས་ཅན་དང༌། །ངེས་པ་ཅན་དང་ཅིག་ཤོས་སྤྱོད། །འགལ་མིན་འགལ་བ་ཅན་
མང་སྟེ། །འདི་ཙམ་རྒྱན་ནི་འདི་དག་གི །རྣམ་བཞག་རྩ་བ་ཉིད་དུ་བཤད། །དེ་ནས་རབ་གསལ་
བདག་པོ་དེ། །ནམ་མཁའ་ལ་ནི་འཕགས་གྱུར་ནས། །ཉི་མས་པདྨ་རབ་རྒྱས་ཤིང༌། །དེ་ནི་དགའ་བ་
འཕེལ་བར་གྱུར། །དཔལ་དང་ལྡན་ཞིང་དྲི་བཟང་ཅན། །པདྨ་རྣམས་ནི་གྱུར་དུ་འཛིག །ཉི་མའི་
རིགས་གྱུར་དེ་དག་ནི། །ཆོས་ལ་བཟོད་པ་སྐྱེས་པར་གྱུར། །ཆོས་གང་གོང་དུ་འཕགས་གྱུར་པས། །
བཤེས་གཉེན་ཆོས་འཕགས་ཉིད་ལ་ངེས། །གང་འདི་འཕྲོག་བྱེད་ཉིད་ལ་ངེས། །སེངྒེ་ལ་ཡང་མ་ཡིན་
ནམ། །བཤེས་གཉེན་རྣམ་པར་སྣང་བྱེད་དེ། །གཡོ་བ་ཅུང་ཟད་བཏང་སྟེ་འདུག །དེ་ནས་མཆོད་སྦྱིན་
བརྒྱ་བ་ཡིས། །བླ་མ་ནུབ་པ་མེད་གྱུར་ཅིག །བདེ་བྱེད་ལག་འགྲོ་དང་བྲལ་བ། །རྟག་ཏུ་ངུ་ལ་འདི་
སྐད་སྨྲས། །རིགས་དང་བྱ་བ་ཡོན་ཏན་སོགས། །གང་ཞིག་མ་ཚང་ཉིད་སྟོན་པ། དེ་ནི་ཁྱད་པར་
བརྗོད་པ་ཞེས། །དྲན་དབང་ཐམས་ཅད་བཞེད་པ་ཡིན། །རིགས་པའི་དཔུང་དག་མ་བསྡུས་ཤིང་། །
མཚོན་རྣམས་བཟུང་བ་མེད་པར་ཡང༌། །ཁྱོད་ཀྱིས་ལགས་པས་བདུད་ཀྱི་ནི། །གཡུལ་ལས་རྣམ་པར་
རྒྱལ་བར་གྱུར། །ལོ་འདབ་གསལ་བ་མི་ལྡན་ཞིང༌། །གེ་སར་ཚོགས་ཀྱང་མེད་པ་རུ །ཐུབ་པ་དཔྱིད་
ཀྱི་ལྗོན་ཤིང་ཁྱོད། །འགྲོ་བ་རྣམས་ཀྱི་ཡིད་འཛིན་བྱེད། །ཁྱོད་ནི་རལ་བ་མ་བསྐྱོད་ཅིང༌། །སྨིན་མ་
འཁྱོག་པོ་མ་བསྟན་ལ། །དཔུང་བ་གཏུམ་མ་སྒྲེང་བར། །མདུན་ན་བདུད་དགྲ་འདན་ཞིང་འདུག །
བརྗོད་འདོད་ཡོན་ཏན་ཆར་གྲགས་གང༌། །མཚུངས་པར་བྱས་ནས་འགའ་ཞིག་ནི། །བསྟོད་སྨད་དོན་
དུ་བསྒྲགས་པ་གང༌། །དེ་ནི་མཚུངས་པ་སྦྱོར་བ་ཉིད། །མེ་ཏོག་འདི་དང་ཟླ་བ་ནི། །ཁོ་ན་དཀར་ལ་
མཉམ་པ་ཉིད། །མན་དྷ་ར་ཞེས་རབ་བཀྲ་ཉིད། །འོན་ཀྱང་འཇའ་ལྟར་རིང་མི་གནས། །ཁྱད་པར་
སྒྲུབ་བྱེད་སླད་དུ་ནི། །གང་དུ་དངོས་པོ་འགལ་བ་རྣམས། །ཡང་དག་བགྲོད་པར་རབ་བསྟན་ན། །དེ་
ནི་འགལ་བར་བཤད་དེ་དཔེར། །བདག་ཅག་གིས་ནི་བཏང་བ་ཡི། །མེ་ཏོག་འདི་ནི་ཁྱོད་ཀྱི་བཟུང་། །
བདུད་ལ་ནག་པོ་ཉིད་གྱུར་ཅིང༌།།བྱང་ཆུབ་ལ་ནི་རབ་དཀར་བ། །སྙིང་རྗེའི་མེ་དཔུང་ཁྱོད་ཀྱིས་ནི།།
འགྲོ་འདི་བསིལ་བའི་རྫས་སུ་བྱས། །ཉིད་འདི་ཁྱེད་ལ་འགྲན་ནས་ནི། །མཐོན་པོ་ཉིད་དུ་གནས་པ་
288

དོན་རྒྱན་རབ་ཏུ་གསལ་བའི་མེ་ལོང༌།
སྙམ། །གང་གི་སྤྱོད་རླབས་ཀྱིས་སྐྲག་ནས། །རྒྱ་མཚོ་དམའ་བར་ཞུགས་པ་བཞིན། །ཀུན་གྱི་གདུང་
བ་བསལ་བའི་ཕྱིར། །ཧ་རི་ཙན་དན་ཆུ་ཐིགས་ཏེ། །ཉོན་མོངས་བུད་ཤིང་ཀུན་སྲེག་པས། །མེ་ཡི་
ཟེགས་མ་དྲག་པོ་ཡིན། །ཁྱོད་ཀྱི་འདི་འདྲ་ཀུན་ཏུ་དགའ། །འོན་ཀྱང་ལྷུན་གྱིས་གྲུབ་པ་ཉིད། །མཚན་
མ་འབད་མེད་སྤྱོད་པ་ལ། །བྱ་བ་ལ་མཚུངས་འབད་མེད་སྤྱད། །ཅེས་པ་བྱ་བ་ཡོན་ཏན་རྫས། །རབ་
རྟོགས་གཟུགས་རྒྱན་རྨོངས་པ་ཡི། །འགལ་བ་དག་དུ་དབྱངས་ཅན་གྱི། །སྙིང་ལ་གནས་རྣམས་
འདོད་པ་ཡིན། །སྐབས་མིན་བསྟོད་པ་འདོད་པ་ནི། །སྐབས་སུ་མ་བབ་བསྟོད་པ་ཡིན། །སྐབས་དེར་
རྟག་ཏུ་ངུ་ཡིས་ནི། །དཔལ་ལྡན་ཆོས་འཕགས་དེ་ལ་སྨྲས། །ཆོས་ཀྱི་དོན་དུ་ལུས་བརྒྱ་ནི། །བཏང་
བའི་རྒྱལ་དེར་ཕྱག་བགྱིད་དོ། །གལ་སྨད་པ་བཞིན་བསྟོད་ནས། །སྐྱོན་ལྟར་སྣང་བའི་ཡོན་ཏན་། །
གང་དུ་ཉེ་བར་ཐོབ་གྱུར་པ། །འདི་ནི་ཟོལ་གྱིས་བསྟོད་པར་བཤད། །གང་ཡང་འོ་བརྒྱལ་བརྒྱས་
རྫིས་པ། །ཁྱོད་ལ་བདག་གི་ལུས་འདི་འབུལ། །སངས་རྒྱས་པས་ཀྱང་ལྷག་བསམ་གྱིས། །གང་འདི་
ཉིད་ལ་བྱིན་མ་ལགས། །ཁྱོད་ཀྱི་གཙུག་ཏོར་མེད་། །ཟླ་དང་བྲལ་ཞེས་སྙེམ་པ་སྙམ། །དེ་ལྟར་
ཡིན་ན་བདག་ཅག་ནི། །གུས་པ་ཅུང་ཟད་རིང་བར་འགྱུར། །བདག་ཅག་ཁྱོད་བྲན་བགྱིད་ལགས་
ཀྱིས། །ཁྲོས་པ་ལྟ་བུར་སུ་དང་ཡང༌། །མི་འགྲོགས་པ་ཡི་ཡོན་ཏན་ཏེ། །བདག་ལ་བརྙས་པར་མ་
མཛད་ཅིག །ཅེས་པ་གསལ་བྱེད་རབ་རྟོག་དང༌། །དཔེ་མི་འགོག་པའི་ཟོལ་བསྟོད་དེ། །འདི་ལྟ་བུ་ཡི་
རྒྱན་འདི་ལ །ཚད་དབྱེ་ཡོད་པ་མ་ཡིན་ནོ། །གལ་ཏེ་དོན་གཞན་འཇུག་པ་ཡི།།དེ་དང་མཚུངས་པའི་
འབྲས་བུ་འགའ། །མཆོག་གི་མཆོག་མིན་སྟོན་བྱེད་པ། །དེ་ནི་ངེས་པར་བསྟན་པ་ཡིན། །དེ་ནས་དེ་
ཡི་ཐལ་མོ་ཡི །པདྨ་མི་ཕྱེད་ཕྲག་བརྒྱར་འགྱུར། །བྲན་རྣམས་འབྲལ་བ་མེད་པར་ནི། །རྗེ་ལ་གུས་
པར་བསྟན་ཕྱིར་རོ། །དཔྱིད་ནི་བྱུང་ཚེ་རྒྱུན་དག་ཉམས། །རེངས་པར་བྱེད་རྣམས་མི་རྟག་སྟོན། །
བསོད་ནམས་ཅན་ལ་འདི་འཛི་ཡི། །འཛིན་པ་མྱུར་དུ་ཕལ་བར་འགྱུར། །ཡོན་ཏན་ལས་རྣམས་ལྷན་
ཅིག་གི །དངོས་པོ་བརྗོད་པ་ལྷན་ཅིག་བརྗོད། །དོན་རྣམས་བསྣོལ་བ་གང་ཡིན་པ། །ཡོངས་བརྗེས་
ཡིན་དེ་དག་དཔེར།།དེ་ཡང་ཚོང་དཔོན་བུ་མོ་དང༌། །མཛེས་མ་ལྔ་བརྒྱ་དེ་དག་སོགས། །དད་པས་
རྗེ་ལ་གུས་པ་ཡི།།མེ་ཏོག་སྐྱེས་པ་སྙམ་དུ་མཛེས།།རྟག་ཏུ་ངུ་ལ་ཕྱག་དང་ནི། །བདག་ཏུ་འབུལ་ཞེས་
289

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཉམ་དུ་བྱས །དེ་ནས་ལྷག་བསམ་དག་དེ་རྣམས། །བདག་དང་ལྷན་ཅིག་བླང་བར་བགྱིས། །
སྐབས་དེར་བུ་མོ་དེ་རྣམས་དང་། །ཤིང་རྟ་མཉམ་དུ་བརྒྱན་པ་ནི། །དད་དང་ལྷན་ཅིག་རྟག་ཏུ་ངུས། །
ཆོས་འཕགས་ལ་ནི་རབ་ཏུ་ཕུལ། །དེ་ནས་ཆོས་འཕགས་ཟླ་འདྲ་དེས། །དབང་བོ་རབ་བསྔགས་
དེ་ལ་ནི། །ཆོས་ཀྱི་སྣང་བ་དང་ལྷན་ཅིག །རང་གིས་ཕུལ་བ་དེ་ཀུན་གྱིས། །སྐབས་དེར་ཉིན་ཕྱེད
ནུབ་པ་དང༌། །ལྷན་ཅིག་ཟླ་བ་ཤར་བའི་ཚེ། །བྱ་རྣམས་ངང་གི་གནས་སུ་བཞིན། །འཁོར་དང་མཉམ་
དུ་ཆོས་འཕགས་སོང༌། །དེ་ནས་ཆོས་འཕགས་སྙོམས་ཞུགས་ལ །ལོ་ལྔ་བར་དུ་གནས་པ་དང་། དེ་
དང་མཉམ་དུ་རྟག་ཏུ་ངུའང༌། །ཤེས་པའི་མཚན་མ་བཀག་སྟེ་འདུག །ཆགས་པ་དང་ནི་སྡང་བ་དག །
དེ་ཡི་རྒྱུད་ལ་མཉམ་དུ་འགག །ཉི་མ་དང་ནི་ཟླ་བ་དག །ལྷན་ཅིག་ནུབ་པ་མི་སྲིད་དམ། །ཕན་ཚུན་
འགྲན་པར་འདོད་པ་བཞིན། །སེམས་དཔའ་དེ་དང་མཉམ་དུ་། །ནུ་ལྡན་ན་ཚོད་ལྡན་དེ་རྣམས། །དེ་
ཡི་སྤྱོད་ལ་རྗེས་ཟློས་བྱེད། །ནམ་ཞིག་ཆོས་འཕགས་མྱུར་བཞེངས་ཞེས །འཆི་མེད་ཚིག་དག་རབ་
ཐོས་ནས། །མཛེས་མ་རྣམས་དང་ལྷན་ཅིག་ཏུ། །ནམ་མཁའ་འགོང་བའི་ཁྲི་དག་བཤམས། །ཆག་
ཆག་བཏབ་པར་སེམས་པ་ན། །དགེ་ལེགས་བྲལ་བ་དག་གིས་ནི། །རང་གི་བཀྲ་ཤིས་དང་མཉམ་དུ། །
ཆུ་ནི་མེད་པ་ཉིད་དུ་བྱས། །འཇིག་རྟེན་དང་བྲལ་འཇིག་རྟེན་གྱི། །དབང་བོ་རྟག་ཏུ་ངུ་ཡིས་བསམ། །
ད་ནི་ཆུ་འདི་མེད་པ་དང༌། །སེམས་ཀྱི་མྱ་ངན་ལྷན་ཅིག་འབྱུང༌། །ངེས་པར་བདག་གི་ཁྲག་གིས་ནི། །
ཕྱོགས་འདིར་ཆག་ཆག་བཏབ་གྱུར་ན། །རྡུལ་འདི་རྡུལ་དུ་མི་འགྱུར་གྱི། །སེམས་དང་ལྷན་ཅིག་རྡུལ་
མེད་འགྱུར། །དེ་ལྟར་དྲགས་ནས་རྟག་ཏུ་ངུས། །བདུད་རྣམས་ཐམས་ཅད་འདུར་འཇུག་དེས། །
མཚོན་ཆ་རྣོན་པོས་ལུས་དང་ནི། །འཛིན་པའི་རི་དབང་མཉམ་དུ་ཕུག །དེ་ནས་དེ་དང་ལྷན་ཅིག་ཏུ། །
འགྲོ་བ་དུར་ཁྲོད་ལྟར་མཐོང་བའི། །བུ་མོ་དད་པའི་མཚན་མ་ཅན། །དེ་རྣམས་མཚོན་ཆ་གཟུང་བར་
གྱུར །ཀུན་ལ་བརྩེ་བས་བ་སྤུའི་ཚོགས། །རབ་གཟིངས་བུ་མོ་དེ་རྣམས་ཀྱིས། །རང་ལ་མཚོན་གྱིས་
རྩུབ་པ་དང༌། །མཉམ་དུ་ས་ནི་འཇམ་པར་བྱས།།དེ་ནས་བརྒྱ་བྱིན་རབ་དད་ནས།།ཁྲག་ནི་ཙན་དན་
ཆུར་བྱས་ནས། །གང་གི་ས་དང་རྟག་ཏུ་ངུ་། །ལྷན་ཅིག་དགའ་བ་ཉིད་དུ་བྱས། །ཞེས་པ་དཔེ་དང་
འགལ་བ་དང༌། །འགོག་དང་རབ་རྟོག་ཕུལ་བྱུང་དང༌།།འགོག་རྣམ་གཉིས་དང་བསྙོན་དོར་བརྗིད།།
290

དོན་རྒྱན་རབ་ཏུ་གསལ་བའི་མེ་ལོང༌།
མི་སྡུག་སྙིང་རྗེའི་ལྷན་ཅིག་བརྗོད།།དེ་ནས་ཆོས་འཕགས་རིན་ཆེན་གྱིས།།ཁྲིད་ནས་སྐྱེ་མེད་ཟབ་མོ་
བསྟན། །གང་རྣམས་ཆོས་ཀྱིས་དགའ་བྱས་ཤིང༌། །དེ་ཡང་མཆོད་པས་དགྱེས་པར་བྱས །བདག་
གིས་བྱང་ཆུབ་སེམས་དཔའ་ཡི །རྟོགས་བརྗོད་སྨྲ་བའི་ཟླ་བ་བྱས། །འདི་ཡི་དགེ་བའི་འོད་ཚོགས་
ཀྱིས། །འགྲོ་བའི་ཡིད་མུན་དེངས་བྱེད་ཤོག །ཅེས་པ་འདོད་པའི་དངོས་པོ་ལ། །སྨོན་ཕྱིར་ཤེས་པ་
ཞེས་བརྗོད་དེ། །ཐ་དད་རྒྱན་རྣམས་སྡེབས་པ་ནི། །སྤེལ་མ་ཉིད་ཡིན་དེ་བརྗོད་བྱ། །དོན་གྱི་བརྒྱན་
གྱི་གཟུགས་ནི་རབ་སྣང་སྐལ་བཟང་མེ་ལོང་མཁས་པ་འཇིགས་མེད་གྲགས་པ་ཞེས་པ་འདིར། །གང་
གི་མདུན་དུ་ཕུར་བུའི་ལྕེ་ཡང་རི་བོ་བརྒྱ་ཡིས་ནོན་པ་ཉེར་ཐོབ་དྲང་སྲོང་རྐང་མིག་དེ་དག་ཀྱང༌།།ཀུན་
ནས་འདར་བས་རྐང་བའི་འོག་ཏུ་ལོ་བརྒྱད་ཉལ་བྱེད་བརྒྱ་བྱིན་གྱིས་ལ་ཐལ་མོ་སྦྱར་ནས་ཡུན་རིང་
བསྟེན། །དབྱངས་ཅན་ང་ཡིས་ལུགས་བརྒྱ་ལྡན་པའི་སྙན་དངགས་གདམས་ཚེ་དཔལ་མོ་ཞེས་བྱའི་
སྙན་དངགས་མཁན་དེའང་བྲོས་ནས་སོང༌། །གང་ཕྱིར་ཆུང་ངུ་དག་ལ་ཡིད་སྦྱར་ཁ་བ་རི་པ་འདི་
རྣམས་ཀྱིས། །འབྲུག་སྒྲ་ཐོས་པའི་ངང་བ་ཉིད་བཞིན་རབ་བརླིང་ཚིག་འདི་སྤང་བ་བྱས། །འདི་བདེན་
ངེས་པར་མིག་མེད་ལམ་དུ་གཟུགས་རྣམས་དག་ནི་འགྲོ་མིན་ཏེ། །གླང་ཆེན་འཇིགས་རུང་སྤྱོད་ལམ་
དལ་བ་སྤྲེའུའི་ཚོགས་ཀྱིས་ཤེས་མ་ཡིན།།ཇི་ལྟར་རྡོ་རྗེའི་ངོས་ལ་རབ་ཞི་ས་ལེ་སྦྲམ་གྱི་ས་བོན་རྣམས་
གནས་ཚོགས་རྣམས་ནི། །ཡོངས་སུ་དུད་པའི་ས་འདི་དག་ལ་རྐང་བ་བསྣུན་པས་ལྷ་གནས་བར་དུ་
གནས་ཆགས
གྲགས་པ་། །ཆེན་དགྲགས་པ་ཡི །རྒྱ་ཆེན་དབུགས་ཀྱི་འབྲུག་སྒྲ་ཟབ་མོ་མྱུར་བ་མྱུར་བར་ང་རོའི་ཚོགས་ཀུན་འགྱེད་
གྱུར་པ། །དེ་འདྲ་གང་ཡིན་རིག་པ་འཇིགས་མེད་ཕུལ་བྱུང་རབ་ཤེས་ཕྱོགས་ལས་རྣམ་རྒྱལ་གང་དེ་
ཡིན།།
འོན་ཀྱང་ཀུན་རིགས་དབང་ལ་ནི། །འགྲོ་བ་གུས་པས་སུ་མི་སྐྱེ། །ཇི་སྲིད་ཉི་མ་འདི་
གནས་པ། །དེ་སྲིད་གང་འདི་གནན་གྱུར་ཅིག །སྙན་དངགས་མཁན་བསམ་དགོངས་པ་སྟེ། །སྙན་
དངགས་གྲུབ་པར་གང་གནས་པ། །རྒྱུན་གྱི་ཡུལ་ལ་གནས་ཡོན་ཏན། །དེ་ནི་དགོངས་པ་ཅན་ཞེས་
བརྗོད། །དེ་མཐུན་འདི་འདྲ་གྲུབ་པ་གང་ཡིན་པ་དེ་ཐམས་ཅད་དེ་ལྟར་གནས་སོ་ཞེས་དེ་ཁོ་ན་ཉིད་
རིགས་པ་མི་ཉུང་བའི་བློ་གྲོས་བསགས་པ་དག་གིས་རིགས་པར་བྱའོ། །སྙན་དངགས་ཀྱི་དོན་གྱི་རྒྱན་
291

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རབ་ཏུ་གསལ་བའི་མེ་ལོང་ཞེས་བྱ་བ་འདི་ནི། སྒྲ་དང་ཚད་མ་དང་སྙན་དངགས་ལ་སོགས་ཕལ་མོ་
ཆེའི་མོས་བྱ་མཐའ་དག་ལ་བློའི་སྣང་བ་ཐོབ་པ དཔལ་འཆི་བ་མེད་པའི་སྡེ་ཕྱོགས་ལས་རྣམ་པར་
རྒྱལ་བའི་ལྷ་འཇིགས་མེད་གྲགས་པའམ། མིང་གཉིས་པ་དྷརྨ་དྷྭ་ཛས་རབ་ཏུ་གུས་པར་སྦྱར་བ་
རྫོགས་སོ །མངྒ་ལཾ།བྷ་ཝནྟུ །
292

༄༅། །སྙན་ངག་གི་རྒྱན་གསལ་བྱེད་མདོར་བསྡུས་པ་དབྱངས་ཅན་
དགའ་བས་སྦྱར་བ་བཞུགས་སོ། །ཤུབྷཾ།
བོ་དོང་པཎ་ཆེན་ཕྱོགས་ལས་རྣམ་རྒྱལ།
ཨོཾ་སྭ་སྟི། འཇིག་རྟེན་དབང་པོའི་ཞལ་འཁྲུངས་མ། །ཚངས་པའི་བུ་མོ་ཡིད་འཕྲོག་མ། །
ངག་གི་ལྷ་མོ་དབྱངས་ཅན་མ། །རྒྱལ་བར་གྱུར་ཅིག་བདག་གི་མ། །
འདིར་སྙན་ངག་གི་ལུས་མཛེས་པར་བྱེད་པའི་དོན་རྒྱན་སོ་ལྔ་ཡོད་དེ། གཞུང་ལས། རང་
བཞིན་བརྗོད་དང་དཔེ་དང་ནི། །གཟུགས་ཅན་གསལ་བྱེད་སྐོར་བ་དང༌། །འགོག་དང་དོན་གཞན་
བཀོད་པ་དང་། །ལྡོག་པ་ཅན་དང་སྲིད་པ་ཅན། །བསྡུས་དང་ཕུལ་བྱུང་རབ་རྟོག་དང་། །རྒྱུ་དང་ཕྲ་མོ་
ཆ་དང་རིམ། །དགའ་དང་ཉམས་ལྡན་གཟི་བརྗིད་ཅན། །རྣམ་གྲངས་བརྗོད་དང་ཀུན་ཏུ་ཕན། །རྒྱ་ཆེ་
བསྙོན་དོར་སྦྱར་བ་དང༌། །ཁྱད་པར་མཚུངས་པས་སྦྱར་བ་དང༌། །འགལ་དང་སྐབས་མིན་བསྟོད་པ་
དང༌། །ཟོལ་བསྟོད་ངེས་པར་བསྟན་པ་དང༌། །ལྷན་ཅིག་བརྗོད་དང་ཡོངས་བརྗེས་ཤིས། །རབ་སྤེལ་
དེ་ནས་དགོངས་པ་ཅན། །འདི་དག་ཚིག་རྣམས་དག་ལ་ནི། །རྒྱན་དུ་སྔོན་གྱིས་མཁས་པས་བསྟན། །
ཅེས་གསུངས་པའི་དང་བོ་རང་བཞིན་གྱི་རྒྱན་ནི། བརྗོད་བྱ་གང་ཡིན་པ་དེའི་རིགས་སམ། ཡོན་ཏན་
ནམ་བྱ་བའམ།རྫས་ལ་སོགས་པ་མདོར་ན་གནས་ལུགས་ཇི་ལྟར་ཡིན་པ་བཞིན་དུ་སྒྲོ་སྐུར་མེད་པར་
བརྗོད་བྱའི་སྙན་ངག་སྟེ།དཔེར་ན།རྟ་བདུན་རྒྱལ་བོ་མཁའ་ལ་རྒྱུ། །ཛཱ་ཧུའི་བུ་མོས་དྲི་མ་སེལ།།རྒྱ་
མཚོ་གནས་ན་དུག་ཅན་གནས། །དམ་པ་རྣམས་ནི་དུལ་བར་གནས། །ཞེས་པ་ལྟ་བུའོ། །
གཉིས་པ་དཔེའི་རྒྱན་ནི། འདྲ་ཡུལ་ལམ་འདྲ་ཆོས་དེས་དེ་དང་དོན་གཉིས་མཚུངས་པར་
293

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྟོན་པ་སྟེ། དཔེར་ན། ཞལ་རས་སྟོན་ཟླ་བཞིན་དུ་མཛེས། །གསུང་ནི་ཚངས་པའི་དབྱངས་ལྟར་སྙན། །
ཐུགས་ནི་རྒྱ་མཚོའི་རྗེས་སུ་འགྲོ།།ཡོན་ཏན་ནམ་མཁའི་ཁྱོན་ལ་འགྲན། །ཞེས་པ་ལྟ་བུའོ། །
གསུམ་པ་གཟུགས་ཅན་གྱི་རྒྱན་ནི། དཔེ་དོན་གཉིས་ཐ་དད་དུ་མ་བཀོད་པར་དོན་ཉིད་
དཔེའི་གཟུགས་སུ་བཀོད་པ་། དཔེར་ན། ཁྱོད་ཞལ་ཟླ་བའི་དཀྱིལ་འཁོར་ལས །གསུང་གི་འོད་
དཀར་སྤྲོས་པ་ཡིས། །བདག་བློའི་ཀུ་མུད་རྒྱས་གྱུར་ནས། །རྟོགས་པའི་ཟེའུ་འབྲུ་གསལ་བར་འགྱུར། །
ཞེས་པ་ལྟ་བུའོ། །
བཞི་བ་གསལ་བྱེད་ཀྱི་རྒྱན་ནི བརྗོད་བྱའི་གཙོ་བོའི་ཁྱད་པར་གྱི་གཞི་དེ་ཁྱད་ཆོས་དེའི
གནས་སྐབས་ཚིག་དོན་ཐམས་ཅད་འབྲེལ་ཞིང་སྦྱར་དུ་རུང་བ་དང་། དེ་ཡང་ཁྱད་པར་དང་བོར་ཡོད་
ན་ཐོག་མའི་གསལ་བྱེད། བར་ན་ཡོད་ན་བར་གྱི་གསལ་བྱེད། མཐའ་མར་ཡོད་ན་མཐའ་མའི་
གསལ་བྱེད་དུ་འགྱུར་ཏེ། དཔེར་ན། ཆོས་བཟང་མདུན་སར་ལྷ་ཡི་བུ། །ཆུ་འཛིན་གཞོན་ནུ་ནམ་
མཁའ་དང༌། །ས་ལ་གླང་ཆེན་རྣམ་བཤད་འདིའང༌། །མཁས་པ་དག་གི་ཁྲོད་ན་རྒྱུ།།ཞེས་པ་ལྟ་བུ
ལྔ་བ་སྐོར་བའི་རྒྱན་ནི། ཚིགས་བཅད་རྐང་བ་བཞི་བའི་ཐོག་མཐའ་བར་གསུམ་གང་རུང་
དུ་དོན་འདྲ་བའི་ཚིག་འདྲ་བ་གང་རུང་རེ་སྐོར་བའི་རྒྱན་ཏེ།དཔེར་ན།ཚུལ་ཁྲིམས་རྒྱན་གྱིས་མཛེས་
པ་ལུས་ཀྱི་དཔལ །ཟབ་དབྱངས་ཆོས་སྒྲ་སྒྲོག་པ་ངག་གི་དཔལ། །རྟོགས་པ་དགེ་བས་བརྒྱན་པ་
ངང་དབྱང་
ཡིད་ཀྱི་དཔལ།།གསུམ་ལྡན་མཁས་པའི་དབང་བོ་འདྲེན་པའི་དཔལ། །ཞེས་པ་ལྟ་བུའོ། །
དྲུག་པ་འགོག་པའི་རྒྱན་ནི། མེད། མ་ཡིན། མ་འགྲོ། ག་ལ་ཞིག་ཅེས་དགག་པའི་ཚིག་
སྦྱར་བའི་རྒྱན་ཏེ། དཔེར་ན།ཞལ་རས་ཉིད་ཀྱིས་བདག་ཡིད་འཕྲོག་ན་མིག་ཟུར་མདའ་དེས་ཅི་ཞིག་
བྱ། །སྐུ་ལ་དྲི་མའི་འདག་སྦྱང་མེད་ན་ཙན་དན་ཆུ་ཡིས་བཀྲུས་པས་ཅི། །ལང་ཚོའི་ཚེ་ན་གྲོགས་སུ་
མེད་ན་རྒས་ནས་ཁྱོད་ཉིད་དོན་མ་མཆིས། །དུས་འདིར་རྩེ་དགའི་དགའ་སྟོན་མེད་ན་ཕ་རོལ་དག་ཏུ་
མཐོང་མི་འགྱུར།།ཞེས་པ་ལྟ་བུ
བདུན་པ་དོན་གཞན་བཀོད་པའི་རྒྱན་ནི། བསྒྲུབ་བྱའི་དངོས་པོ་གཞན་ཞིག་སྔོན་ལ་བརྗོད་
ནས།དེ་ནས་དེའི་སྒྲུབ་བྱེད་སྤྱི་ཁྱབ་ནུས་པ་ཅན་ཞིག་བཀོད་པ་སྟེ།དཔེར་ན།སྟོབས་ལྡན་ལང་ཀའི་
294

སྙན་ངག་གི་རྒྱན་གསལ་བྱེད་མདོར་བསྡུས་པ་དབྱངས་ཅན་དགའ་བས་སྦྱར་བ
བདག་པོ་དེའང༌། །ལས་ཀྱི་དབང་གིས་ཕ་རོལ་སོང༌། །སྐྱེས་པ་འདི་ཀུན་འཆི་བ་ཡིས། །ངེས་པ་ལས་
ནི་སུས་འགོག་ནུས། །ཞེས་པ་ལྟ་བུའོ །
བརྒྱད་པ་ལྡོག་པ་ཅན་ནམ་འབྱེད་པ་ཅན་གྱི་རྒྱན་ནི། སྔོན་ལ་ཆོས་གཉིས་མཚུངས་པར་
བསྟན་ནས། དེ་ནས་ཡང་མི་མཚུངས་པའི་ཁྱད་པར་ཡོད་པར་སྟོན་པ་སྟེ། དཔེར་ན། ཁྱེད་ཀྱིས་ཞལ་
དང་ཀུན་དའི་གཉེན། །དཀར་གསལ་མཛེས་པར་མཚུངས་མོད་ཀྱི། །ཟླ་བ་རི་བོང་གཟུགས་ཀྱི་
མཚན།།ཁྱོད་ཞལ་པདྨའི་སྤྱན་གྱིས་སོ །ཞེས་པ་ལྟ་བུ།
དགུ་བ་སྲིད་པ་ཅན་གྱི་རྒྱན་ནི། དངོས་པོ་འགའ་ཞིག་འཇིག་རྟེན་དུ་གྲགས་པའམ། རྒྱུ་
འགའ་བཀག་ནས་རྒྱུ་མེད་པར་ཡང་འབྲས་བུ་སྲིད་པར་སྟོན་པ་སྟེ། དཔེར་ན། འདམ་རྫོབ་མེད་པར་
འདི་བསྐྱིལ་བྱུང༌། །ཁྲོལ་བྱེད་མེད་པར་སིལ་སྙན་གྲག །མ་བརྒྱན་པར་ཡང་རབ་མཛེས་མ། །བཀུག་
པ་མིན་པར་མི་འབྱུང་ངོ༌།།ཞེས་པ་ལྟ་བུའོ། །
བཅུ་བ་བསྡུས་པ་བརྗོད་པའི་རྒྱན་ནི ཞེ་འདོད་ཀྱི་བརྗོད་བྱ་གཞན་ཞིག་ལ་བསམ་ནས།
ངག་ཏུ་དངོས་པོ་གཞན་ཞིག་བརྗོད་པ་སྟེ། དཔེར་ན། ལེགས་པར་ཕུལ་ཏུ་བྱུང་བ་འགའ་ཞིག་རྩོམ་
པའི་ཚེ་སྨྲས་པ། གང་གི་ཟླ་བའི་འོད་ཉམས་ཤིང༌། །འབྱུང་བོའི་བྱ་ཚོགས་མི་འདོད་ཀྱང༌། །མུན་སེལ་
པད་ཚལ་རྒྱས་ཆེད་དུ།།འོད་སྟོང་ལྡན་པའི་ཤར་བར་གྱུར། །ཅེས་པ་ལྟ་བུ།
བཅུ་གཅིག་པ་ཕུལ་བྱུང་གི་རྒྱན་ནི། བརྗོད་བྱའི་དོན་དེ་མཆོག་ཏུ་གྱུར་པ་ཉིད་ཀྱི་འཇིག་
རྟེན་གྱི་མཚམས་ལས་བརྒལ་ཏེ།བློའི་ཡུལ་དུ་མི་ཤོང་བ་ཞིག་ཤུགས་ཀྱིས་བརྗོད་པ་སྟེ།དཔེར་ན།ཁྱེད་
སྐུ་མཛེས་པ་དཔེ་ལས་འདས། །གསུང་ནི་ཚངས་པའི་དབྱངས་ལས་ལྷག །ཐུགས་ཀྱིས་ཤེས་བྱ་ཀུན་
ལ་ཁྱབ།།དཔག་བསམ་ཡོན་ཏན་འབྱུང་གནས་སོ། །ཞེས་པ་ལྟ་བུ།
བཅུ་གཉིས་པ་རབ་རྟོག་གི་རྒྱན་ནི། བརྗོད་བྱ་ཇི་ལྟར་གནས་པའི་ཚུལ་ལས་གཞན་དུ་རྟོག་
པས་སྒྲོ་བཏགས་ནས་བརྗོད་པ་སྟེ དཔེར་ན། གང་སྐུ་མཛེས་པའི་དོ་ཟླ་བཙལ་བའི་ཕྱིར། །རྟ་ལྗང་
ཅན་དང་བདུད་རྩིའི་འོད་ཅན་གྱིས། །གླིང་བཞི་ཀུན་ཏུ་ཉུལ་ཡང་མ་རྙེད་པར། །སྐྱེངས་ཏེ་ལྷ་འགའི་
གདན་ལ་འཁོད་པར་སྙམ། །ཞེས་པ་ལྟ་བུ
295

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཅུ་གསུམ་པ་རྒྱུའི་རྒྱན་ནི། སྐྱེད་བྱེད་ཀྱི་རྒྱན་ལས་འབྲས་བུའམ། བསྒྲུབ་བྱ་འགྲུབ་པར་
སྟོན་པ་སྟེ།དཔེར་ན། མ་ལ་ཡ་ཡིས་དྲི་གཞོན་གྱིས། །ཀུན་གྱི་དགའ་བ་སྐྱེད་པར་བྱེད། །གློག་ཕྲེང་
གསར་བས་མཛེས་པ་ཡིས། །ཆུ་འཛིན་ལས་ནི་ལོ་འདབ་འཕེལ། །ཞེས་པ་ལྟ་བུ།
བཅུ་བཞི་བ་ཕྲ་མོའི་རྒྱན་ནི།བློ་སྔོན་དུ་བཏང་བའམ།མ་བཏང་ཡང་རུང་།ལུས་སོགས་
ཀྱི་བརྡ་རྣམ་འགྱུར་གྱིས་དོན་གོ་བར་སྟོན་པའི་ངག་སྟེ། དཔེར་ན། ངག་གི་ལྷ་མོ་དབྱངས་ཅན་མ། །
ཆོས་ཀྱི་བདུད་རྩི་སྟེར་བའི་བརྡར། །མཁྲང་ཞིང་རྒྱས་པའི་ནུ་འབུར་ལས། །འོ་མ་འཛག་པའི་ཚུལ་
དག་བསྟན། །ཞེས་པ་ལྟ་བུ
བཅོ་ལྔ་བ་ཆའི་རྒྱན་ནི། དངོས་པོའི་རང་བཞིན་གསལ་བོ་ཟོལ་གྱིས་སྒྲིབ་ཅིང་སྦེད་པར་
བྱེད་པའི་སྙན་ངག་སྟེ།དཔེར་ན།ཁ་ཅིག་མཁས་པའི་མདུན་སར་རྩོད་པའི་ཚེ། །འཁྱོར་བས་ལག་པ་
འདར་བར་གྱུར་པ་ན། །མཛེས་པའི་རྣམ་འགྱུར་དག་ཏུ་བསྒྱུར་བའི་ཕྱིར། །མཁའ་ལྡིང་དབང་བོའི་
མདའ་ལྟར་སྒྱུར་བར་བྱེད།།ཅེས་པ་ལྟ་བུ།
བཅུ་དྲུག་པ་རིམ་པ་ཅན་གྱི་རྒྱན་ནི།ཚིགས་སྔ་མ་དང་ཕྱི་མ་རྣམས་ཀྱིས་བརྗོད་བྱ་རིམ་པ་
བཞིན་སྦྱར་ནས་གོ་བར་བྱེད་པའི་ངག་སྟེ། དཔེར་ན། དཀར་དམར་མཁྲང་དང་མཉེན་པ་སྟེ། །སོ་
དང་སེན་མོའི་སྐྱོན་ཡོན་ཏན། །སྐུ་གསུང་ཐུགས་ཀྱིས་ཡོན་ཏན་དང༌། །མཛེས་སྙན་ཟབ་བྲི་སྤེལ་བ་
ལེགས། །ཞེས་པ་ལྟ་བུ
བཅུ་བདུན་པ་དགའ་བའི་རྒྱན་ནི། ངག་སྟེ་ཐོས་པ་ན་དགའ་བའི་ཉམས་འཆར་བའི་དགའ་
བ་བསྐྱེད་པ་སྟོན་པ་སྟེ། དཔེར་ན། རིན་ཆེན་རང་བཞིན་མ་བཟང་ན། །ལང་ཚོས་མྱོས་པའི་
གཞོན་ནུ་། །འདོད་དགུ་སྟེར་བའི་དགའ་མ་དང༌། །རྩེ་དགའི་རྣམ་འགྱུར་ཅི་ཡང་བྱེད། །ཅེས་པ་ལྟ་
བུའོ།།
བཅོ་བརྒྱད་པ་ཉམས་ལྡན་གྱི་རྒྱན་ནི ངག་སྟེ་སྨྲས་པ་ནི་ཉན་པ་བོའི་བློ་ཡུལ་དུ་སྒེག་པ་
དང་། དཔའ་བ་དང༌། དགོད་བྲོ་བ་ལ་སོགས་པའི་ཉམས་འཆར་བ་སྟེ། དཔེར་ན། མི་གཙང་བའི་
ཉམས་ལྡན་ནི། སུམ་ཅུ་སོ་དྲུག་མི་གཙང་བའི། །རྫས་ཀྱིས་གང་བའི་བྱང་ཁོག་འདི། །སྒོ་དགུ་དག་
296

སྙན་ངག་གི་རྒྱན་གསལ་བྱེད་མདོར་བསྡུས་པ་དབྱངས་ཅན་དགའ་བས་སྦྱར་བ
ནས་འབབ་པ་དེས། །ནང་ན་གནས་པ་གསལ་བར་མཚོན། །ཞེས་པ་ལྟ་བུའོ། །
བཅུ་དགུ་བ་གཟི་བརྗིད་ཅན་གྱི་རྒྱན་ནི།ཚིག་འགའ་ཞིག་སྨྲས་པ་ན། སྨྲ་བ་བོ་གཟི་བརྗིད་
མད
ཅན་ནམ། ང་རྒྱལ་ཅན་དུ་བའི་ངག་སྟེ། དཔེར་ན། གོ་བོ་རབ་བྱམས་གཞུང་ལུགས་ལ། །དེ་ཉིད་
གཉིས་པ་ལྟ་བུ་ཡིན། །ལོག་པར་སྨྲ་བའི་སྐྱེས་བུ་དག །མ་འཇིགས་ཁོ་བོས་རྗེས་སུ་འཛིན། །ཅེས་པ་
ལྟ་བུ
ཉི་བ་རྣམ་གྲངས་བརྗོད་པའི་རྒྱན་ནི། འདོད་པའི་དོན་དེ་དངོས་སུ་མ་བརྗོད་པར་དེ་
འགྲུབ་པའི་ཕྱིར་དུ། རྣམ་པ་གཞན་གྱིས་སྒོ་ནས་དོན་འགྲུབ་ཐབས་བརྗོད་པ་སྟེ། དཔེར་ན། ཉིན་
བྱེད་ནུབ་ཚེ་གཞོན་ནུ་དང༌། །དགའ་མ་དག་ལ་འགའ་ཞིག་གིས། །ཁོ་དཀོན་མཆོག་མཆོད་དུ་འགྲོ། །
ཁྱོད་གཉིས་དལ་གྱིས་འདུག་པར་མཛོད། །ཅེས་པ་ལྟ་བུ།
ཉེར་གཅིག་པ་ཀུན་ཕན་པའི་རྒྱན་། བྱ་བ་འགའ་ཞིག་བརྩོམ་པ་ལ་སྐལ་བའི་སྟོབས་
ཀྱིས་འབད་མ་དགོས་པ་ན་རྐྱེན་དབང་གིས་སྒྲུབ་བྱེད་ཚོགས་པ་འབྱུང་བར་སྟོན་པ་སྟེ། དཔེར་ན།
ཞིང་ས་འགའ་ཞིག་སོས་ཀའི་དུས །ཞིང་རྣམས་འབད་པས་ཆུ་འདོད་ཚེ། །འབྲུག་སྒྲ་ལྡན་པའི་ཆུ་
འཛིན་ལས། །ཆར་རྒྱུན་མང་བོ་འབབ་པར་འགྱུར། །ཞེས་པ་ལྟ་བུ།
ཉེར་གཉིས་པ་རྒྱ་ཆེའི་རྒྱན་ནི། བསམ་པའི་འབྱོར་བ་རྒྱ་ཆེ་བར་སྟོན་པའི་ངག་། དཔེར་ན།
འགྲོ་ཀུན་སྲིད་པའི་སྡུག་བསྔལ་ལས། །སྐྱོབ་པར་འདོད་པའི་ལྷག་བསམ་ཅན། །རིན་པོ་ཆེ་ཡི་ཐེམ་
སྐས་ལས། །གོང་ནས་གོང་དུ་འཛེག་པར་འགྱུར།།ཞེས་པ་ལྟ་བུ
ཉེར་གསུམ་པ་བསྙོན་དོར་གྱི་རྒྱན་ནི དངོས་པོའི་ངོ་བོ་དེ་ལ་འདི་མིན་ཞེས་ཅུང་ཟད་
བསྙོན་ནས་དེ་ལས་ཆོས་གཞན་ཞིག་ཡིན་པར་སྟོན་པ་སྟེ། དཔེར་ན།གང་སྐུ་མཚན་དཔེ་སྤྲས་པ་འདི་
ནི་ཁྱོད་སྐུ་མ་ལགས་འགྲོ་བའི་མིག་གི་དགའ་སྟོན་ལགས། །ཚངས་དབྱངས་ལྟ་བུ་སྙན་པ་འདི་ནི་
ཁྱོད་གསུང་མ་ལགས་ཉེས་པ་སེལ་བའི་ཆུ་རྒྱུན་ལགས །རྒྱ་མཚོ་ལྟ་བུར་ཟབ་པ་འདི་ནི་ཁྱོད་ཐུགས་
མ་ལགས་ཆོས་ཀུན་གསལ་བའི་མེ་ལོང་ལགས །གུས་པའི་ཡིད་ཀྱིས་བསྟོད་པ་འདི་ནི་གཅེར་བུ་མ་
ལགས་ཁྱེད་ཀྱི་རང་བཞིན་བརྗོད་པ་ལགས། །ཞེས་པ་ལྟ་བུ།
297

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཉེར་བཞི་བ་སྦྱར་བའི་རྒྱན་ནི།ཚིག་རྐང་གཅིག་ཉིད་ལས་དོན་གཉིས་གཉིས་ཡོད་པར་
སྟོན་པའི་ངག་སྟེ། དཔེར་ན། གང་ཞིག་ཤར་བ་ཙམ་གྱིས་ཀྱང་། །འདབ་མ་རྣམས་ནི་རབ་ཏུ་རྒྱས། །
ལ་ལ་རེག་པས་གདུང་བ་སེལ། །མྱང་ན་བདེ་བ་བསྐྱེད་པ་མོད།།ཅེས་པ་ལྟ་བུ།
ཉེར་ལྔ་བ་ཁྱད་པར་བརྗོད་པའི་རྒྱན་ནི། རྒྱུ་འགའ་ཞིག་གི་ཁྱད་འཕགས་སུ་བསྟན་པའི་
ཕྱིར་དུ་རྒྱུའི་ཁྱད་ཆོས་ཡོན་ཏན་དང༌།རིགས་དང་བྱ་བ་འགའ་ཞིག་མ་ཚང་ཡང་འབྲས་བུ་བསྐྱེད་ནུས་
སུ་སྟོན་པ་སྟེ། དཔེར་ན། བདུད་ཀྱིས་མངགས་པའི་བཞིན་བཟང་མས། །ལྕགས་ཀྱུ་ཞགས་པ་མེད་
པར་ཡང༌། །ཟུར་མིག་ཅན་གྱིས་སྲེད་ལྡན་གྱི། །ཡིད་ནི་བཀུག་ཅིང་བཅིངས་པར་གྱུར། །ཅེས་པ་
ལྟ་བུ།
ཉེར་དྲུག་བ་མཚུངས་པར་སྦྱར་བའི་རྒྱན་།བརྗོད་པར་འདོད་པའི་དོན་དེ་ལས་ཆེས་ཁྱད་
པར་དུ་འཕགས་པ་ཞིག་དོན་ལ་མཚུངས་པ་ལྟར་བྱས་ནས་བསྟོད་པའི་དོན་སྦྱར་བ་དང་། ཆོས་སྨད
བྱའི་གནས་དང༌།དོན་ལ་མི་མཚུངས་ཀྱང་མཚུངས་པ་ལྟར་སྟོན་པའི་ངག་སྟེ།དཔེར་ན།འཛམ་གླིང་
མཁས་པ་རྒྱན་དྲུག་དང༌། །གངས་ཅན་མཁས་པའི་དབང་བོ་ཁྱོད། །ཡང་དག་དོན་ལ་ལྟ་བ་དང༌། །
འཆད་རྩོད་རྩོམ་པའི་ཚུལ་ནི་མཚུངས།།ཞེས་པ་ལྟ་བུ།
ཉེར་བདུན་པ་འགལ་བའི་རྒྱན་ནི། དངོས་པོ་ཆོས་འགལ་བ་གཉིས་ཡུལ་གཅིག་ལ་མི་
འགལ་བར་འགྲོགས་པར་སྟོན་པ་སྟེ། དཔེར་ན། མགོ་སྐྱེས་གངས་རིའི་རྩེ་ལྟར་དཀར་ཡང་བཞིན་
རས་སོལ་བའི་མདོག་ལྟར་ནག །གཉེར་མ་རྒྱ་མཚོའི་འཇིངས་ལྟར་འཁྲིགས་ཀྱང་ལོངས་སྤྱོད་སྟོན་
ཀའི་སྤྲིན་ལྟར་དྭངས། །ཡིད་ནི་སྲིད་སྒྲུབ་མདའ་ལྟར་དྲང་ཡང་ལུས་ནི་ཤ་བའི་ཤིང་ལྟར་འཁྱོག །འདི་
འདྲའི་ཚིག་སྦྱོར་སྨྲ་བ་དཀོན་ཡང་བདག་འདྲའི་བླུན་པོ་ཤིན་མང༌།།ཞེས་པ་ལྟ་བུ།
ཉེར་བརྒྱད་པ་སྐབས་མིན་བསྟོད་པའི་རྒྱན་ནི། ཆོས་དེ་ལ་བསྟོད་པ་སྐབས་སུ་མ་བབས་
ཀྱང་གཞན་འགའ་ཞིག་གིས་བསྙད་པ་ལྟ་བུའི་ཚེ་ན་བསྟོད་པ་སྟེ། དཔེར་ན། སྐྱེས་བུ་འགའ་ཞིག་
སྐོམ་ཞིང་ཚད་པས་གདུངས་པ་ན་མྱ་ངམ་གྱི་ཐང་ལ་འགྲོ་བའི་ཚེ་སྨྲས་པ། བདེ་ཞིང་བསིལ་བའི་ཁང་
བཟང་དུ། །ཡིད་དུ་འོང་བའི་མཛའ་བཤེས་དང༌། །ལྷན་ཅིག་རྩེད་འཇོ་གླུ་གར་དང༌། །བཅས་དེ་
298

སྙན་ངག་གི་རྒྱན་གསལ་བྱེད་མདོར་བསྡུས་པ་དབྱངས་ཅན་དགའ་བས་སྦྱར་བ།
བདུད་རྩི་རོལ་ཏེ་སྐྱིད།།ཅེས་པ་ལྟ་བུ།
ཉེར་དགུ་བ་ཟོལ་བསྟོད་ཀྱི་རྒྱན་ནི། འགའ་ཞིག་ལ་སྨད་པའི་སྐྱོན་གྱི་ཚུལ་ལྟར་བྱས་ནས་
བསྟོད་པའི་ཚིག་སྟེ། དཔེར་ན། སྦྱིན་པའི་ཕ་རོལ་ཕྱིན་མ་ཁྱོད། །བདོག་ཀུན་གཞན་ལ་གཏོང་
ཞེས། །གསུངས་ནས་སྲིད་ཞིའི་བདེ་འབྲས་ཀུན། །རང་གིས་སྡུད་པར་རིགས་ལགས་སམ། །ཞེས་པ་
ལྟ་བུ།
སུམ་ཅུ་བ་ངེས་པར་བསྟན་པའི་རྒྱན་ནི། རང་གི་བསྟན་བྱའི་དོན་དེ་ལས་གཞན་པའི་དོན་
འགའ་ཞིག་བསྟན་པས་བསྟན་བྱ་དེ་ཡང་དེ་དང་མཚུངས་པར་སྟོན་པའི་ངག་སྟེ། དཔེར་ན། གྲོགས་
པོ་རྣམས་ཀྱིས་མཛའ་མོ་ལ །ཕན་ཞིང་རྗེས་སུ་འཛིན་པའི་ཕྱིར། །རྟ་བདུན་དབང་བོ་ཤར་བ་ཡིས། །
པདྨ་དག་ལ་དཔལ་སྟེར་བྱེད། །ཅེས་པ་ལྟ་བུའམ། གསེར་མིག་ལྡན་པ་སྐམ་ལ་འཚེར། །རང་གནས་
དགའ་བའི་བརྡ་སྟོན་ཡིན། །འོད་སྟོང་ལྡན་པ་ཡང་ཡང་འཁོར། །འགྲོ་བ་མེད་པ་མཚོན་པ་ཡིན། །
ཞེས་པ་ལྟ་བུ་རུང་ངམ་སྙམ་མོ། །
སོ་གཅིག་པ་ལྷན་ཅིག་བརྗོད་པའི་རྒྱན་ནི། ཆོས་ཐ་དད་པ་གཉིས་བྱ་བའི་ཡོན་ཏན་ལ་
སོགས་པའི་སྒོ་ནས་ལྷན་དུ་བརྗོད་པ་སྟེ།དཔེར་ན།རྒྱལ་བ་རྣམས་ཀྱི་མཁྱེན་ཆེ་བ། །འགྲོ་བའི་ཕན་
བདེ་ལྷན་ཅིག་རྒྱས། །ཟླ་བ་ཤར་ཚེ་པདྨ་དང༌།།བདག་གི་མིག་གཉིས་མཉམ་དུ་ཟུམ།།ཞེས་པ་ལྟ་བུ།
སོ་གཉིས་པ་ཡོངས་བརྗེས་ཀྱི་རྒྱན་ནི། བརྗོད་བྱའི་ཡོན་ཏན་དང་བྱ་བ་སོགས་ཕན་ཚུན་
བསྣོལ་ནས་བརྗོད་པ་ནི་ཡོངས་རྗེས་ཏེ།དཔེར་ན།བློ་ཆེན་ཁྱོད་ཀྱི་དམ་ཆོས་ཀྱི། །སྦྱིན་པ་གཞན་ལ་
སྦྱིན་མཛད་ནས། །འགྲོ་བ་ཀུན་གྱི་སྙན་པ་ཡི །གྲགས་པ་མ་ལུས་ཁྱོད་ཀྱིས་འཕྲོགས། །ཅེས་པ་
ལྟ་བུ།
སོ་གསུམ་པ་ཤིས་པ་བརྗོད་པའི་རྒྱན་ནི།བརྗོད་བྱ་ཡིད་དུ་འོང་བ་ལ་སྨོན་པའི་ཚིག་སྟེ།
དཔེར་ན། མི་འཁྲུགས་ཁྲོ་བོའི་སྤོབས་པ་དང༌། །སྒྲ་དབྱངས་ལྷ་མོའི་བློ་འཕེལ་ཞིང༌། །རྣམ་ཐོས་བུ་
ཡིས་དཔལ་འབྱོར་གྱིས།།ཁྱོད་ལ་བདེ་ལེགས་མཛད་གྱུར་ཅིག།ཅེས་པ་ལྟ་བུ།
སོ་བཞི་བ་རབ་སྤེལ་གྱི་རྒྱན་ནི། དོན་ཐ་དད་དུ་མ་བསྲེས་པ་སྟེ་ཚིགས་བཅད་གཅིག་
299

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལའང་རྒྱན་དུ་མ་ཚང་བ་སྟེ་དཔེར་བརྗོད་ལོགས་སུ་མི་དགོས་ཏེ།སྔར་བཤད་པ་རྣམས་ལ་ཡོད་།།1
སོ་ལྔ་བ་དགོངས་པ་ཅན་གྱི་རྒྱན་ནི། སྙན་ངག་གང་ཡིན་པའི་ཐོག་མ་ནས་མཐར་ཡོངས་སུ་
རྫོགས་པའི་བར་ལ་སྙན་ངག་མཁན་གྱི་དགོངས་པ་འགྲུབ་པའི་ངག་རྒྱུན་ཡིན་པས་དཔེར་བརྗོད་
ལོགས་སུ་སྟོན་མི་དགོས་སོ། །སྒྲ་རྒྱན་ནི།ཡི་གེའམ།ཚིག་རྐང་དང་།ཚིགས་བཅད་ལ་སོགས་སྐོར་
བའམ་ཟློས་ནས་བརྗོད་པ་སྟེ། དབྱེ་ན་གསུམ། རྗེས་ཁྲིད། ཟུང་ལྡན། བྱ་དཀའ་བའོ། །དང་བོའི་
དཔེ། དགེ་བ་འཕེལ་བར་བྱེད་པའི་དཔལ། །རིག་གནས་ཀུན་ལ་མཁས་པ་སྟེ། །ངག་དབང་དགའ་
མའི་བྱིན་རླབས་ལས། །དག་པའི་བདེ་འགྲོ་ཐོབ་པར་འགྱུར། །ཞེས་པ་ལྟ་བུ ཟུང་ལྡན་ལ་ཐོག་མའི་
ཟུང་ལྡན་བར་མ་ཆོད་པ་ནི། དངོས་པོ་དངོས་པོ་མེད་པ་དེ་དག་ནི། །ངོ་བོ་ངོ་བོ་མེད་པར་རབ་བསྟན་
ནས། །འགྲོ་བ་འགྲོ་བ་དྲུག་ལས་ཐར་མཛད་པའི །ལྷ་ཡི་ལྷ་ཡི་ལྷ་ལ་ཕྱག་འཚལ་ལོ། །དེ་བཞིན་དུ་
བར་མ་མཐར་མར་ཡོད་པའང་ཤེས་པར་བྱའོ།། །།
300

༄༅། །དོན་རྒྱན་སུམ་ཅུ་རྩ་ལྔའི་རྩ་འགྲེལ་བཞུགས་སོ།
བོ་དོང་པཎ་ཆེན་ཕྱོགས་ལས་རྣམ་རྒྱལ།
འཇིག་རྟེན་དབང་པོའི་ཞལ་འཁྲུངས་མ།།ཚངས་པའི་བུ་མོ་ཡིད་འཕྲོག་མ།།ངག་གི་ལྷ་མོ་
དབྱངས་ཅན་མ། །རྒྱལ་བར་གྱུར་ཅིག་བདག་གི་མ། །འདིར་སྙན་ངག་གི་ལུས་མཛེས་པར་བྱེད་པ་
དོན་གྱི་རྒྱན་སུམ་ཅུ་ལྔ་ཡོད་དེ།
གཞུང་ལས། རང་བཞིན་བརྗོད་དང་དཔེ་དང་ནི། །གཟུགས་ཅན་གསལ་བྱེད་བསྐོར་བ་
དང༌། །འགོག་དང་དོན་གཞན་བཀོད་པ་དང༌། །ལྡོག་པ་ཅན་དང་སྲིད་པ་ཅན།།བསྡུས་དང་ཕུལ་བྱུང་
རབ་བརྟགས་དང༌། །རྒྱུ་དང་ཕྲ་མོ་ཆ་དང་རིམ། །དགའ་དང་ཉམས་ལྡན་གཟི་བརྗིད་ཅན། །རྣམ་
གྲངས་བརྗོད་དང་ཀུན་ཏུ་ཕན། །རྒྱ་ཆེ་སྙོན་དོར་སྦྱར་བ་དང༌། །ཁྱད་པར་མཚུངས་པར་སྦྱོར་བ་དང༌། །
འགལ་དང་སྐབས་མིན་སྦྱོར་བ་དང༌། །ཟོལ་བསྟོད་ངེས་པར་བསྟན་པ་དང༌། །ལྷན་ཅིག་བརྗོད་དང་
ཡོངས་རྗེས་ཤིས། །རབ་སྤེལ་དེ་ནས་དགོངས་པ་ཅན། །འདི་དག་ཚིག་རྣམས་དག་གི་ནི། །རྒྱན་དུ་
སྔོན་གྱི་མཁས་རྣམས་བཞེད།།ཅེས་གསུངས་པའི།
དང་པོ་རང་བཞིན་གྱི་རྒྱན་ནི། བརྗོད་བྱ་གང་ཡིན་པ་དེའི་རིགས་སམ་ཡོན་ཏན་ནམ་བྱ་
བའི་རྫས་ལ་སོགས་པ་མདོར་ན་གནས་ལུགས་ཇི་ལྟར་ཡིན་པ་བཞིན་དུ་སྒྲོ་བཀུར་མེད་པར་བརྗོད་
པའི་ངག་ནི་རང་བཞིན་གྱི་རྒྱན་ཏེ། དཔེར་ན།རྟ་བདུན་རྒྱལ་པོ་མཁའ་ལ་།ཛཱ་ཧུའི་བུ་མོས་དྲི་མ་
སེལ། །རྒྱ་མཚོའི་དབྱིངས་ན་དུག་ཅན་གནས། །དམ་པ་རྣམས་ནི་དུལ་བར་གནས། །ཞེས་པ་ལྟ་
བུའོ། །
301

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཉིས་པ་དཔེའི་རྒྱན་ནི། འདྲ་ཡུལ་ལམ། འདྲ་ཆོས་སམ་དཔེ་དེ་དང་དོན་རྩ་བ་དེ་གཉིས་
མཚུངས་པར་སྟོན་པ་སྟེ། དཔེར་ན། ཞལ་རས་སྟོན་ཟླ་བཞིན་དུ་མཛེས །གསུང་ནི་ཚངས་པའི་
དབྱངས་ལྟར་སྙན། །ཐུགས་ནི་རྒྱ་མཚོའི་རྗེས་སུ་འགྲོ། །ཡོན་ཏན་ནམ་མཁའི་ཁྱོན་ལ་འདྲེན། །ཞེས་
པ་ལྟ་བུའོ། །
གསུམ་པ་གཟུགས་ཅན་གྱི་རྒྱན་ནི། དཔེ་དོན་གཉིས་ཐ་དད་དུ་མ་བཀོད་པར་དོན་ཉིད་
དཔེའི་གཟུགས་སུ་བཀོད་པ་སྟེ། དཔེར་ན། ཁྱོད་ཞལ་ཟླ་བའི་དཀྱིལ་འཁོར་ལས། །གསུང་གི་འོད་
དཀར་འཕྲོས་པ་ཡིས། །བདག་བློའི་ཀུ་མུད་རྒྱས་པར་མཛོད། །རྟོགས་པའི་ཟེའུ་འབྲུ་གསལ་བར་
གྱུར།།ལྟ་བུའོ །
བཞི་པ་གསལ་བྱེད་ཀྱི་རྒྱན་ནི། བརྗོད་བྱའི་གཙོ་བོའམ། ཁྱད་པར་གྱི་གཞི་དེ་ལས་ཆོས་
དེའི་གནས་སྐབས་ཀྱི་ངག་དོན་ཐམས་ཅད་འབྲེལ་ཞིང་སྦྱར་དུ་རུང་བ་སྟེ། དེ་དང་ཁྱད་པར་དང་པོར་
ཡོད་ན་ཐོག་མའམ། གསལ་བྱེད་བར་དུ་ཡོད་ན་བར་གྱི་གསལ་བྱེད། ཐ་མར་ཡོད་ན་ཐ་མའི་གསལ་
བྱེད་དུ་འགྱུར་བ་སྟེ།ཆོས་བཟང་འདུན་སར་ལྷ་ཡི་། །ཆུ་འཛིན་གཞོན་ནུ་ནམ་མཁའ་དང༌། །ས་ལ་
གླང་ཆེན་རྣམ་བཤད་འདིའང་། །མཁས་པ་དག་གི་ཁྲོད་ན་།ལྟ་བུའོ། །
ལྔ་པ་བསྐོར་བ་ཅན་གྱི་རྒྱན་ནི།ཚིགས་བཅད་རྐང་པ་ཐོག་མཐའ་བར་གསུམ་གང་རུང་དུ་
དོན་འདྲ་བའམ།ཚིག་འདྲ་བས་བསྐོར་བ་ནི་བསྐོར་བ་ཅན་གྱི་རྒྱན་ཏེ། དཔེར་ན། ཚུལ་ཁྲིམས་རྒྱན་
གྱིས་མཛེས་པ་ལུས་ཀྱི་དཔལ །ཟབ་དབྱངས་ཆོས་སྒྲ་སྒྲོགས་པ་ངག་གི་དཔལ། །རྟོགས་པས་དགེ་
བས་བརྒྱན་པ་ཡིད་གྱི་དཔལ། །གསུམ་ལྡན་མཁས་པའི་དབང་པོ་འདྲེན་པའི་དཔལ།།ལྟ་བུའོ །
དྲུག་པ་འགོག་པའི་རྒྱན་ནི།མེད། མིན།མ་འགྲོ།ཅི་སྟེ་ཡོད། ག་ལ་ཞིག་ཞེས་པ་སོགས་
དགག་པའི་ཚིག་དང་སྦྱར་བའི་རྒྱན་ཏེ། དཔེར་ན། ཞལ་རས་ཉིད་ཀྱིས་བདག་ཡིད་འཕྲོག་ན་ཟུར་
མིག་མདའ་དེས་ཅི་ཞིག་བྱ། །སྐུ་ལ་དྲི་མའི་བག་ཀྱང་མེད་ན་ཙནྡ་ཆུ་ཡིས་བཀྲུས་པས་ཅི། །ལང་ཚོའི་
ཚེ་ན་འགྲོགས་སུ་མེད་ན་རྒས་ནས་ཁྱོད་ཀྱིས་དོན་མ་མཆིས། །དུས་འདིར་རྩེ་དགའི་དགའ་སྟོན་མེད་
ན་ཕ་རོལ་དག་ཏུ་མཐོང་མི་འགྱུར།།ལྟ་བུའོ།།
302

དོན་རྒྱན་སུམ་ཅུ་རྩ་ལྔའི་རྩ་འགྲེལ།
བདུན་པ་དོན་གཞན་བཀོག་པའི་རྒྱན་ནི།སྒྲུབ་བྱའི་དངོས་པོ་གཞན་ཞིག་སྔོན་ལ་བརྗོད་
ནས་སྒྲུབ་བྱེད་སྤྱི་ཁྱབ་ནུས་པ་ཅན་ཞིག་བཀོད་པ་སྟེ། དཔེར་ན།སྟོབས་ལྡན་ལངྐའི་བདག་པོ་ནི། །
ལས་ཀྱི་ང
ལས་ཀྱི་དབང་གི་ཕ་རོལ་སོང༌། །སྐྱེས་པ་འདི་ཀུན་འཆི་བ་ཡི། །ངེས་པ་ལ་ནི་སུས་འགོང་ནུས །ལྟ་
བུའོ།།
བརྒྱད་པ་ལྡོག་པ་ཅན་གྱི་རྒྱུ་ནི། སྔོན་ལ་ཆོས་གཉིས་མཚུངས་པར་བསྟན་ནས།དེ་ཡང་མི་
མཚུངས་པའི་ཁྱད་པར་ཡོད་པར་སྟོན་པ་སྟེ། དཔེར་ན། ཁྱོད་གྱི་ཞལ་དང་ཀུན་དགའི་གཉེན། །
དཀར་གསལ་མཛེས་པར་མཚུངས་མོད་ཀྱི། །ཟླ་བ་རི་བོང་གཟུགས་ཀྱིས་མཚན །ཁྱེད་ཞལ་པདྨའི་
སྤྱན་གྱིས་། །ལྟ་བུའོ། །
དགུ་པ་སྲིད་པ་ཅན་གྱི་རྒྱན་ནི། དངོས་པོ་འགའ་ཞིག་འཇིག་རྟེན་ན་གྲགས་པའམ རྒྱུ་
འགའ་ཟློག་ནས་མེད་པར་འབྲས་བུ་སྲིད་པར་སྟོན་པ་སྟེ། དཔེར་ན། འདམ་རྫབ་མེད་པར་འདམ་
སྐྱེས་བྱུང༌།།འཁྲོལ་བྱེད་མེད་པར་སིལ་སྙན་གྲག །མ་རྒྱན་པར་ཡང་རབ་མཛེས་མ། །བཀུག་པ་མེད་
པར་འདིར་བྱུང་། །ལྟ་བུའོ། །
བཅུ་པ་བསྡུས་པ་བརྗོད་པའི་རྒྱན་ནི། ཞེ་འདོད་ཀྱི་བརྗོད་བྱ་གཞན་ཞིག་ལ་བསམས་ནས།
ངག་ཏུ་དངོས་པོ་གཞན་ཞིག་བརྗོད་པ་སྟེ། དཔེར་ན།ལེགས་བཤད་ཕུལ་བྱུང་བ་འགའ་ཞིག་རྩོམ་
པའི་ཚེ་སྨྲས་པ། གང་ཞིག་ཟླ་བའི་འོད་ཉམས་ཤིང༌། །འབྱུང་པོ་བྱ་ཚོགས་མི་འདོད་ཀྱང་། །མུན་སེལ་
པད་ཚལ་རྒྱས་བྱེད་དུ། །འོད་སྟོང་ལྡན་འདི་ཤར་བར་གྱུར།།ལྟ་བུའོ། །
བཅུ་གཅིག་པ་ཕུལ་ཏུ་བྱུང་བའི་རྒྱན་ནི། བརྗོད་བྱའི་དོན་མཆོག་དུ་གྱུར་བ་སོགས་འཇིག་
རྟེན་གྱི་འཚམས་ལས་བརྒལ་ཏེ། བློ་ཡུལ་དུ་མི་ཤོང་བ་ཞིག་འུད་ཀྱིས་བརྗོད་པ་སྟེ། དཔེར་ན་ཁྱེད་སྐུ་
མཛེས་པ་དཔེ་ལས་འདས། །གསུང་ནི་ཚངས་པའི་དབྱངས་ལས་ལྷག །ཐུགས་ཀྱིས་ཤེས་བྱ་ཀུན་ལ་
འཁྱུད།།དཔག་ཡས་ཡོན་ཏན་འབྱུང་གནས་སོ། །ལྟ་བུའོ །
བཅུ་གཉིས་པ་རབ་རྟོག་གམ་རབ་བཏགས་ཀྱི་རྒྱན་།བརྗོད་བྱ་ཇི་ལྟར་གནས་པའི་ཚུལ་
ནི་གཞན་དུ་རྟོག་པས་སྒྲོ་བཏགས་ནས་བརྗོད་པ་སྟེ། དཔེར་ན། གང་སྐུ་མཛེས་པའི་འོད་ཟླ་བཙལ་
303

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བའི་ཕྱིར །རྟ་ལྗང་ཅན་དང་བདུད་རྩིའི་འོད་ཅན་གྱིས། །གླིང་བཞི་ཀུན་དུ་ཉུལ་ཡང་མ་རྙེད་པར། །
སྐྱེངས་ཏེ་ལྷ་བརྒྱའི་གདན་ལ་འཁོད་པ་སྙམ། །ལྟ་བུའོ །
བཅུ་གསུམ་པ་རྒྱའི་རྒྱན་ནི། སྐྱེད་བྱེད་ཀྱི་རྒྱུའམ་ཤེས་བྱེད་ཀྱི་རྒྱུ་ལས་འབྲས་བུའི་སྒྲུབ་བྱ་
འགྲུབ་པར་སྟོན་པ་སྟེ། དཔེར་ན། མ་ལ་ཡ་ཡི་དྲི་ཞིམ་གྱིས། །ཀུན་གྱི་དགའ་བ་སྐྱེད་པར་བྱེད། །
གློག་ཕྲེང་སར་པས་མཛེས་པ་ཡི། །ཆུ་འཛིན་ལས་ནི་ལོ་འདབ་རྒྱས། །ལྟ་བུའོ། །བཅུ་པ་ཕྲ་མོའི་རྒྱན་།
བློ་སྔོན་དུ་བཏང་བའམ། མ་བཏང་ཡང་རུང་སྟེ་ལུས་སོགས་ཀྱི་བརྡའི་རྣམ་འགྱུར་གྱིས་གཞན་གོ་བར་
སྟོན་པའི་ངག་སྟེ།དཔེར་ན།ངག་གི་ལྷ་མོ་དབྱངས་ཅན་མས། །ཆོས་ཀྱི་བདུད་རྩི་སྟེར་བའི་བརྡར། །
འཁྲང་ཞིང་རྒྱས་པའི་ནུ་འབུར་ལས། །འོ་མ་འཛག་པའི་ཚུལ་དག་བསྟན།།ལྟ་བུའོ།།
བཅོ་ལྔ་པ་ཆའི་རྒྱན་ནི། དངོས་པོའི་རང་བཞིན་གསལ་པོ་དེ་ཟོལ་གྱིས་སྦེད་ཅིང་སྒྲིབ་པར་
བྱེད་པའི་ངག་སྟེ། དཔེར་ན། འགའ་ཞིག་མཁས་པའི་མདུན་སར་རྩོད་པའི་ཚེ། །འཁྱར་བས་ལྷག་
པར་འདར་བར་གྱུར་པ་ན། །མཛེས་པའི་རྣམ་འགྱུར་དག་ཏུ་སྒྱུར་བའི་ཕྱིར། །མཁའ་ལྡིང་དབང་པོའི་
འདབ་ལྟར་སྐྱོད་པར་བྱེད།།ལྟ་བུའོ།།
བཅུ་དྲུག་པ་རིམ་པ་ཅན་གྱི་རྒྱན་ནི། ཚིག་སྔ་མ་དང་ཕྱི་མ་རྣམས་ཀྱི་བརྗོད་བྱ་རིམ་པ་
བཞིན་དུ་སྦྱར་ནས་གོ་བ་བྱེད་པའི་ངག་སྟེ། དཔེར་ན། དཀར་དམར་བཀྲག་མདངས་བསྟན་པ་སྟེ། །
སོ་དང་སེན་མོ་སྐྱོན་ཡོན་ཏན། །སྐུ་གསུང་ཐུགས་ཀྱི་ཡོན་ཏན་དང༌། །མཛེས་སྙན་ཟབ་ཅིང་སྤེལ་ན་
ལེགས།།ལྟ་བུའོ།།
བཅུ་བདུན་པ་དགའ་བའི་རྒྱན་ནི། ངག་དེ་ཐོས་པ་ན། དགའ་བའི་ཉམས་འཆར་བའམ།
དགའ་བ་སྐྱེད་པར་སྟོན་པ་སྟེ། དཔེར་ན། རིན་ཆེན་རང་བཞིན་ཁང་བཟང་ནས །ལང་ཚོས་མྱོས་
པའི་གཞོན་ནུ་དེ། །འདོད་དགུ་སྟེར་བའི་དགའ་མ་དང༌། །རྩེ་དགའི་རྣལ་འགྱུར་ཅི་ཡང་བྱེད། །ལྟ་
བུའོ། །
བཅོ་བརྒྱད་པ་ཉམས་ལྡན་གྱི་རྒྱན་ནི། ངག་དེ་སྨྲས་པ་ན་ཉན་པ་པོའི་བློ་ཡུལ་དུ་སྒེག་པ་
དང༌། དཔའ་བ་དང༌།རྒོད་བྲོ་ལ་སོགས་པའི་ཉམས་འཆར་བའི་ངག་ཞིག་སྟེ། དཔེར་ན་མི་གཙང་
304

དོན་རྒྱན་སུམ་ཅུ་རྩ་ལྔའི་རྩ་འགྲེལ།
བའི་ཉམས་ལྡན་ནི། སུམ་ཅུ་རྩ་དྲུག་མི་གཙང་བའི། །རྫས་ཀྱིས་གང་བའི་བྱང་ཁོག་འདི། །སྒོ་དགུ
དག་ནས་འབབ་པ་འདིས། །ནང་ན་གནས་པ་གསལ་བར་མཚོན།།ལྟ་བུའོ།།
བཅུ་དགུ་པ་གཟི་བརྗིད་ཅན་གྱི་རྒྱན་ནི།ཚིག་གི་ངག་ཐོས་པ་ན།སྨྲ་བ་པོ་གཟི་བརྗིད་དམ་
ང་རྒྱལ་ཅན་དུ་གོ་བར་བྱེད་པའི་ངག་སྟེ། དཔེར་ན། ཁོ་བོ་བྱམས་པའི་གཞུང་ལུགས་ལ། །དེ་ཉིད་
གཉིས་པ་ལྟ་བུ་ཡིན།།ལོག་པར་སྨྲ་བའི་སྐྱེ་བོ་དག།མ་འཇིགས་ཁོ་བོས་རྗེས་སུ་བཟུང༌།།ལྟ་བུའོ། །
ཉི་ཤུ་པ་རྣམ་གྲངས་བརྗོད་པའི་རྒྱན་ནི། འདོད་པའི་དོན་དེ་དངོས་སུ་མ་བརྗོད་པར། །དེ་
འགྲུབ་པའི་ཕྱིར་དུ་རྣམ་པ་གཞན་གྱི་སྒོ་ནས་འདོད་དོན་དེ་འགྲུབ་ཐབས་བརྗོད་པ་སྟེ། དཔེར་ན།
ཉིན་བྱེད་ནུབ་ཚེ་གཞོན་ནུ་དང༌། །དགའ་མ་དག་ལ་དགའ་ཞིག་གི། །ཁོ་བོ་དཀོན་མཆོག་མཆོད་དུ་
འགྲོ།།ཁྱེད་གཉིས་དལ་གྱིས་འདུག་པར་མཛོད།།ལྟ་བུའོ།།
ཉེར་གཅིག་པ་ཀུན་ཏུ་ཕན་པའི་རྒྱན་ནི། བྱ་བ་འགའ་ཞིག་བསྐུལ་བའི་སྟོབས་ཀྱིས་འབད
མ་དགོས་པ་ན། རྐྱེན་དབང་གི་སྒྲུབ་བྱེད་ཚོགས་པར་འབྱུང་བ་སྟེ། དཔེར་ན། ཞིང་པ་འགའ་ཞིག་
སོས་ཀའི་དུས །ཞིང་རྣམས་འབབ་པས་ཆུ་འདོད་ཚེ། །འབྲུག་སྒྲ་ལྡན་པའི་ཆུ་འཛིན་ལས། །ཆུ་
འཛིན་མང་པོ་ཕབ་པར་འགྱུར། །ལྟ་བུའོ། །
ཉེར་གཉིས་པ་རྒྱ་ཆེ་བའི་རྒྱན་ནི། བསམ་པའམ་འབྱོར་བ་རྒྱ་ཆེ་བའི་དོན་ཏེ། དཔེར་ན།
འགྲོ་ཀུན་སྲིད་པའི་སྡུག་བསྔལ་ལས །སྐྱོབ་པར་བཞེད་པའི་བསམ་པ་ཅན །རིན་པོ་ཆེ་ཡི་ཐེམ་
སྐས་ལས།།གོང་ནས་གོང་དུ་འཛེག་པར་གྱུར།།ལྟ་བུའོ། །
ཉེར་གསུམ་པ་བསྙོན་དོན་གྱི་རྒྱན་། དངོས་པོའི་ངོ་བོ་དེ་ལས་འདི་མ་ཡིན་ནོ་ཞེས་བསྙོན་
པས་དེ་ལས་ཆོས་གཞན་ཞིག་ཡིན་པར་སྟོན་པ་སྟེ། དཔེར་ན། གང་སྐུ་མཚན་དཔེས་སྤྲས་པ་འདི་ནི་
ཁྱོད་སྐུ་མ་ལགས་འགྲོ་བའི་མིག་གི་དགའ་སྟོན་ལགས། །ཚངས་དབྱངས་ལྟ་བུར་སྙན་པ་འདི་ནི་ཁྱེད་
གསུངས་མ་ལགས་ཉེས་པ་སེལ་བའི་ཆར་རྒྱུན་ལགས། །རྒྱ་མཚོ་ལྟ་བུར་ཟབ་པ་འདི་ནི་ཁྱེད་ཐུགས་
མ་ལགས་ཆོས་ཀུན་གསལ་བའི་མེ་ལོང་ལགས། །གུས་པའི་ཡིད་ཀྱིས་བསྟོད་པ་འདི་ནི་གཅམ་བུ་མ་
ལགས་ཁྱེད་ཀྱི་རང་བཞིན་བརྗོད་པ་ལགས། །ལྟ་བུའོ། །
305

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཉེར་བཞི་པ་སྦྱར་བའི་རྒྱན་ནི། ཚིག་གཅིག་ཉིད་ལ་བསྟན་བྱའི་དོན་གཉིས་གཉིས་སོགས་
ཡོད་པའི་ངག་སྟེ། དཔེར་ན། གང་ཞིག་ཤར་བ་ཙམ་གྱིས་ཀྱང་། །འདབ་མ་རྣམས་ནི་རབ་ཏུ་རྒྱས། །
ལ་ལ་རེག་པས་གདུང་བ་སེལ། །མྱངས་ན་བདེ་བ་སྐྱེད་པ་ཡོད།།ལྟ་བུའོ།།
ཉེར་ལྔ་པ་ཁྱད་པར་བརྗོད་པའི་རྒྱན་ནི།རྒྱུ་འགའ་ཞིག་ཁྱད་འཕགས་སུ་སྟོན་པའི་ཕྱིར་དུ་
རྒྱུའི་ཁྱད་ཆོས་ཡོན་ཏན་དང་བྱ་བ་འགའ་ཞིག་མ་ཚང་ཡང་འབྲས་བུ་སྐྱེད་ནུས་པར་སྟོན་པ་སྟེ། དཔེར་ན།
བདུད་ཀྱིས་བསྔགས་པའི་བཞིན་བཟང་མས། །ལྕགས་ཀྱུ་ཞགས་པ་མེད་པར་ཡང༌། །ཟུར་མིག་ཅན་
གྱི་སྲེད་ལྡན་གྱི།།ཡིད་ནི་བཀུག་ཅིང་བཅིངས་པར་གྱུར། །ལྟ་བུའོ །
ཉེར་དྲུག་པ་མཚུངས་པར་སྦྱོར་བའི་རྒྱན་ནི།བརྗོད་པར་བྱ་བའི་དོན་དེ་དེ་ལས་ཆོས་ཁྱད་
པར་དུ་འཕགས་པ་ཞིག་དང༌།དོན་ལ་མི་མཚུངས་ཀྱང་མཚུངས་པ་ལྟར་བྱས་ནས་སྦྱར་བའི་ངག་སྟེ།
འཛམ་གླིང་མཁས་པ་རྒྱན་དྲུག་དང་། །གངས་ཅན་མཁས་པའི་དབང་པོ་ཁྱེད། །ཡང་དག་དོན་ལ་ལྟ་
བ་དང་། །འཆད་རྩོད་རྩོམ་པའི་ཚུལ་འདི་མཚུངས། །ལྟ་བུའོ། །
ཉེར་བདུན་པ་འགལ་བའི་རྒྱན་ནི། དངོས་པོའི་ཆོས་འགལ་བ་གཉིས་ཡུལ་གཅིག་ལ་མི་
འགལ་བར་འགྲོགས་པར་སྟོན་པ་སྟེ། དཔེར་ན། མགོ་སྐྱེས་གངས་རིའི་རྩེ་ལྟར་དཀར་ཡང་བཞིན་
རས་སོལ་བའི་མདོག་ལྟར་གནག །གཉེར་མ་རྒྱ་མཚོའི་བྱིངས་ལྟར་འཁྲིགས་ཀྱང་ལོངས་སྤྱོད་སྟོན་
ཀའི་སྤྲིན་ལྟར་དེངས། །ཡིད་ནི་སྲིད་སྒྲུབ་མདའ་ལྟར་དྲང་ཡང་ལུས་འདི་ཤ་པའི་ཤིང་ལྟར་འཁྱོགས། །
འདི་འདྲའི་ཚིག་སྦྱོར་སྨྲ་བ་དཀོན་ཡང་བདག་འདྲིའི་སློབ་དཔོན་ཤིན་ཏུ་མང༌།།ལྟ་བུའོ།།
ཉེར་བརྒྱད་པ་སྐབས་མིན་བསྟོད་པའི་རྒྱན་ནི།ཆོས་དེ་ལ་བསྟོད་པ་སྐབས་སུ་མ་བབ་ཀྱང་
གཞན་འགའ་ཞིག་གིས་བསྙད་པ་ལྟ་བུའི་ཚེ་བསྟོད་དེ། དཔེར་ན་སྐྱེས་བུ་འགའ་ཞིག་ཚད་པས་
གདུངས་པ་མྱ་ངམ་གྱི་ཐང་ལ་འགྲོ་བའི་ཚེ་སྨྲས་པ། བདེ་ཞིང་བསིལ་བའི་ཁང་བཟང་དུ༌། །ཡིད་དུ་
འོང་བའི་མཛའ་བཤེས་དང་། །ལྷན་ཅིག་གླུ་གར་རྩེ་འཇོ་དང༌། །བཅས་ཏེ་བདུད་རྩིས་རོལ་དེ་སྐྱིད།།
ལྟ་བུའོ།།
ཉེར་དགུ་པ་ཟོལ་བསྟོད་ཀྱི་རྒྱན་ནི། འགའ་ཞིག་སྨད་པའམ་སྐྱོད་པའི་ཚུལ་ལྟར་བྱས་ནས་
306

དོན་རྒྱན་སུམ་ཅུ་རྩ་ལྔའི་རྩ་འགྲེལ།
བསྟོད་པ་ཞིག་སྟེ། དཔེར་ན་སྦྱིན་པའི་ཕ་རོལ་ཕྱིན་མ་ཁྱོད། །བདོག་ཀུན་གཞན་ལ་བཏང་ངོ་ཞེས། །
གསུང་ནས་སྲིད་ཞིའི་བདེ་འབྲས་ཀུན། །རང་གི་སྡུད་པར་རང་རིགས་ལགས་སམ། །ལྟ་བུའོ། །སུམ་
ཅུ་པ་ངེས་པར་བསྟན་པའི་རྒྱན་ནི། རང་གི་བསྟན་བྱའི་དོན་དེ་ལས་གཞན་ཞིག་བསྟན་པས་བསྟན་བྱ་
དེ་ཡང་དེ་དང་མཚུངས་པར་གོ་བའི་ངག་ཞིག་སྟེ། དཔེར་ན། གྲོགས་པོ་རྣམས་ཀྱིས་མཛའ་བོ་ལ །
ཕན་ཞིང་རྗེས་སུ་འཛིན་པའི་ཕྱིར། །རྟ་བདུན་དབང་པོ་ཤར་བ་ཡིས། །པདྨ་དག་ལ་དཔལ་སྟེར་བྱེད། །
ཅེས་པའམ། གསེར་མིག་ལྡན་པ་སྐམ་ལ་འཚེར། །རང་གནས་དགའ་བའི་བརྡའ་སྟོན་ཡིན། །འོད་
སྟོང་ལྡན་པ་ཡང་ཡང་འཁོར།།འགྲོས་པ་མེད་པར་མཚོན་པ་ཡིན།།ལྟ་བུ་རུང་ངམ་སྙམ་མོ། །
སོ་གཅིག་པ་བརྗོད་པའི་རྒྱན་ནི།ཆོས་ཐ་དད་གཉིས་བྱ་བའི་ཡོན་ཏན་ལ་སོགས་པའི་སྒོ་
ནས་ལྷན་ཅིག་དུ་བརྗོད་པ་སྟེ། དཔེར་ན། རྒྱལ་བ་རྣམས་ཀྱི་མཁྱེན་བརྩེ་དང༌། །འགྲོ་བའི་ཕན་བདེ་
ལྷན་ཅིག་རྒྱས། །ཟླ་བ་ཤར་ཚེ་པདྨ་དང༌། །བདག་གི་མིག་གཉིས་མཉམ་དུ་ཟུམ། །ལྟ་བུའོ །སོ་
གཉིས་པ་ཡོངས་རྗེས་ཀྱི་རྒྱན་ནི བརྗོད་བྱའི་དོན་ཡོན་ཏན་དང་བྱ་བ་སོགས་པ་ཕན་ཚུན་བསྣོལ་
ནས་བརྗོད་པ་ནི་ཡོངས་བརྗེས་ཏེ། དཔེར་ན། བློ་ཆེན་ཁྱོད་ཀྱི་དམ་ཆོས་གྱི། །སྦྱིན་པ་གཞན་ལ་བྱིན་
མཛད་ནས། །འགྲོ་བ་ཀུན་གྱི་སྙན་པ་ཡི། །གྲགས་པ་མ་ལུས་ཁྱོད་ཀྱིས་འཕྲོགས།།ལྟ་བུའོ། །
སོ་གསུམ་པ་ཤིས་པ་བརྗོད་པའི་རྒྱན་ནི།བརྗོད་བྱ་ཡིད་དུ་འོང་བ་སྨོན་པའི་ཚིག་སྟེ།
དཔེར་ན། མི་འཁྲུགས་ཁྲོ་བོའི་སྤོབས་པ་དང༌། །སྒྲ་དབྱངས་ལྷ་མོས་བློ་འཕེལ་ཞིང༌། །རྣམ་ཐོས་བུ་
ཡི་དཔལ་འབྱོར་གྱི། །ཁྱེད་ལ་དགེ་ལེགས་མཛད་གྱུར་ཅིག །ལྟ་བུའོ། །སོ་བཞི་པ་རབ་སྤེལ་གྱི་རྒྱན་ནི
རྒྱན་ཐ་དད་དུ་མ་བསྲེས་པ་སྟེ།ཚིགས་སུ་བཅད་པ་གཅིག་ལ་ཡང་རྒྱན་དུ་མ་ཚང་བའོ །དཔེ་བརྗོད་
ལོགས་སུ་མི་དགོས་སྟེ་སྔར་བཤད་པ་རྣམས་ཡོད་ཏོ།།
སོ་ལྔ་པ་དགོངས་པ་ཅན་གྱི་རྒྱན་ནི། སྙན་ངག་གང་ཡིན་པའི་ཐོག་མ་ནས་མཐར་ཡོངས་སུ་
རྫོགས་པའི་བར་ལ་གནས་པའི་སྙན་ངག་མཁན་གྱི་དགོངས་པ་འགྲུབ་པའི་ངག་རྒྱུན་ཡིན་པས་
དཔེར་བརྗོད་ལོགས་སུ་སྟོན་མི་དགོས་སོ། །སྙན་ངག་གི་མཁན་པོ་དབྱངས་ཅན་དགའ་བས་དཔལ་
ཨེའི་གཙུག་ལག་ཁང་ཆེན་པོར་སྦྱར་བའོ། །འཇིགས་བྲལ་གྱི་སློབ་དཔོན་ཕྱོགས་ཐམས་ཅད་ལས་
307

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྣམ་པར་རྒྱལ་བའི་ཞབས་ཀྱི་བཀའ་འབུམ་ཐོར་བུ་ལས་བསྟན་བཅོས་ཕྲན་ཚེགས་ཀྱི་རིམ་པར་ཕྱེ་བ་
སྟེ་དྲུག་པའོ །།
308

༄༅། །སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན་ཅེས་བྱ་བ་བཞུགས་སོ། །
བོ་དོང་པཎ་ཆེན་ཕྱོགས་ལས་རྣམ་རྒྱལ།
རྒྱ་གར་སྐད་དུ།ཀལྱ་སྭ་ར་སྭ་ཏི་ཤ་ཀྲ་གྲི་བ་ན་མ་ཤ་ཏི་ར་ཀ་ཏི།བོད་སྐད་དུ།སྙན་ངགས་
ཀྱི་བསྟན་བཅོས་དབྱངས་ཅན་གྱི་མགུལ་རྒྱན་ཞེས་བྱ་བའི་ཚིག་ལེའུར་བྱས་པ། འཇམ་དཔལ་གཞོན་
ནུར་གྱུར་པ་དང་ངག་གི་ལྷ་མོ་དབྱངས་ཅན་མ་ལ་ཕྱག་འཚལ་ལོ། །དད་པའི་རྒྱ་མཚོར་མཁྱེན་པའི་
རླབས་གཡོ་དམ་པའི་གཏིང་ནི་མི་དམན་ལ། །མཚན་དཔེའི་ལྦུ་ཕྲེང་བསོད་ནམས་ཆུ་སྐྱེས་ཡེ་ཤེས་
བཟང་པོའི་ཟེའུ་འབྲུ་ཅན། །ཐུགས་རྗེའི་མཁྱེན་ཡངས་སྟོབས་བཅུའི་ཆུ་རྒྱས་སྐུ་བཞིའི་ནོར་བུ་འབར་
བས་མཛེས། །ཀུན་མཁྱེན་སངས་རྒྱས་གདེངས་ཅན་བདག་པོ་བདག་བློའི་པད་མཚོར་ཞབས་བསྟེན་
མཛོད། །ཀུན་ནས་དད་པའི་ཆུ་གཏེར་ཡིད་འོང་རླབས་ཕྲེང་གར་གྱིས་རོལ་བའི་ནང༌། །མཚོ་སྐྱེས་
གསར་པ་འཛུམ་པའི་མདངས་ཅན་འདབ་རྒྱས་གཡོ་བའི་ཟུར་མིག་ཅན། །གེ་སར་གཞོན་ནུ་སེར་
བུས་བསྐྱོད་ལ་མངར་བའི་དྲི་བཞོན་སྣང་བའི་དཔལ། །ལེགས་ལྡན་འགྲོ་བའི་མིག་གི་དགའ་སྟོན་
དཔལ་ལྡན་པདྨོ་བདག་སྐྱོངས་མཛོད། །ལག་གཡས་འོད་ཟེར་ཉི་གཞོན་འཆར་ཁའི་མདངས་ཅན་
རྣམ་པར་བསྒྱིངས་པའི་སེང་གེ་མཆོག་ལ་རོལ་པས་བཞུགས། །ཐུབ་པའི་གསུང་རབ་རྣམ་པར་སྤེལ་
སླད་ལོ་འདབ་གསར་པ་དཀྲིགས་པའི་སྟེང་ན་པོ་ཏི་དང༌། །ཀུན་རྨོངས་རབ་རིབ་རྣམ་པར་བསལ་
ཕྱིར་ཨན་ད་རྙིལ་གྱི་འོད་ལས་ཆེས་ལྷག་འབར་བའི་རལ་གྲི་བསྣམས། །ཀྭ་ཡེ་འཇམ་དབྱངས་སྙན་
ངག་མཁན་ཞེས་ཀུན་གྱི་རྣ་བར་ཡི་གེའི་གྲགས་འབར་དེ་ལ་འདུད། །འོ་མཚོའི་མདངས་ལྟར་དཀར་
བའི་སྐུ་ནི་སྤྲིན་སྔོན་རུམ་ན་འཛུམ་པའི་འོད་ཆགས་པ། །ཆུ་སྐྱེས་དཀར་པོ་རབ་ཏུ་རྒྱས་ཏེ་དྲི་ཞིམ་
309

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དཀྲིགས་པའི་གེ་སར་གཡོ་བའི་རྩེར། །རབ་དཀར་ཤེལ་གྱི་རི་དབང་ལྟར་བརླིང་ཆུ་ཤེལ་ནོར་བུ་མུ་
ཏིག་དྲ་བའི་ཕྲེང་འཛིན་མ།།དབྱངས་ཅན་དཔལ་མོ་དཀྱུས་རིང་ཟུར་མིག་གཡོ་བ་གང་དེ་བདག་བློའི་
དཔལ་ད་འ
དཔལ་དུ་འཇུག་གྱུར་ཅིག །གང་གི་གསུང་ཟེར་སྣང་བའི་དཔལ་ཅན་དཔའ་བོ་ཞེས་བྱའི་སྙན་ངགས་
མཁན་བྱུང་སྟེ། །དེ་ཡི་སྙན་ངགས་གསེར་གྱི་རི་མོས་གྲགས་པའི་ཚོན་རིས་དུ་མ་ཅི་ཡང་བཀྲ། །
དགང་ཕྱིར་སྐྱེ་བོ་དམ་པའི་མཐུ་ནི་སྙན་ངགས་ལས་འོངས་དེ་ཕྱིར་གསལ་བ་ནི། །བློ་གྲོས་ནོར་ལྡན་
བློ་ཡིས་འཛིན་གྱུར་ད་ནི་གྲགས་པའི་དཔག་བསམ་ཤིང་ལྟར་གྱུར། །བདག་བློའི་ནམ་མཁར་ཤེས་
བྱའི་སྤྲིན་ཕྲེང་རབ་ཏུ་གཡོ་བའི་གར་བྱེད་ཅིང༌། །སྙན་ངགས་སྙན་པའི་འབྲུག་སྒྲ་ཆེར་སྒྲོག་ལེགས་
བཤད་གློག་འོད་རབ་འཁྱུག་ལ། །རྒྱན་མང་རྒྱན་གྱིས་རྣམ་པར་རབ་བཀྲ་རིན་ཆེན་འབར་བའི་
གནམ་ལྕགས་ཀྱིས། །རབ་ཏུ་བརྟན་ལྡན་གསེར་གྱི་ས་གཞི་ཀུན་ནས་ཤིག་ཤིག་འདར་བ་སྙམ།།ཚུལ་
འདི་ཕྱོགས་ཀྱི་ན་ཆུང་རྣ་བའི་དཔལ་དུ་རྒྱན་གྱུར་ཅིག །ཟླ་ཟེར་འོད་ཀྱིས་རོལ་བའི་མཚོ་ལས་བདུད་
རྩི་འཕྱུར་བ་བཞིན། །རྣམ་པར་སྤེལ་བའི་སྙན་ངགས་རྒྱ་ཆེན་རྒྱལ་བའི་རྗེས་ཞུགས་ལ །བློ་གྲོས་
རབ་གསལ་དཔལ་ལྡན་བཟང་པོའི་ལས་བྱས་མགུལ་རྒྱན་ཡིན།།
སྔོན་བྱུང་གྲོང་ཁྱེར་ཐུན་མཚམས་སྤྲིན་རུམ་ནས། །བྱུང་བའི་གཏམ་སྙན་འོད་དཀར་རྒྱས་
པའི་ཟེར །ལྟ་བས་བློ་གསལ་ཀུ་མུ་ཏ་ཡི་དཔལ། །གང་ཐོས་རྣ་བར་དབྱངས་ཅན་དཔལ་རབ་
བསྐྲུན། །མཚུངས་མེད་འཇམ་དབྱངས་བཀའ་དྲིན་དང༌། །བློ་གྲོས་གསར་པ་མཉམ་དུ་འཕེལ། །
བདག་བློ་རྒྱུ་སྐར་རྒྱལ་པོ་དང༌། །སྙན་ངགས་ཀུནྡ་མཉམ་དུ་རྒྱས། །སྔོན་ཆད་བོད་འདིར་སྙན་ངགས་
ཚུལ་ལ་བློ་གྲོས་མཁས་པར་སྦྱངས་རྣམས་ཀྱིས། །རྒྱན་དང་སྤེལ་བའི་ཟློས་གར་རྒྱ་ཆེན་བསྒྱུར་ཚུལ་
གསལ་བར་མ་བྱས་པས །དེ་ཕྱིར་སྙན་ངགས་དབྱངས་ཅན་མགུལ་རྒྱན་དབང་པོའི་གཞུ་ལྟར་ཉེར་
བཀྲ་བ། །མཛད་པ་རྨད་བྱུང་སྤྲིན་ཚོགས་རབས་ལས་ཟབ་སྙན་རྗེས་ཆགས་འདི་བརྩམས་སོ། །
དེ་ཡང་རི་བོ་གངས་ཅན་གྱི་ཁྲོད་འདིར་རྒྱལ་པོ་གསེར་གྱི་འབྱུང་གནས་དྲི་མ་མེད་པའི་
དཔལ་གྱི་རབས་ལས་བྱུང་བའི་ཟློས་གར་མེ་ཏོག་ཀུ་མུ་ཏའི་དགའ་སྟོན་མཁས་པ་དགའ་བར་བྱེད་
ཅིང༌། སྐྱེ་བོ་རྣམས་ཡིད་འཛིན་པས་ཕྱི་མའི་མཐའི་ཕྱི་མར་ཡང་གྲགས་པའི་འོད་དཀར་ག་བུར་གྱི་དྲི་
310

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན
མ་ལྟ་བུ་མ་འོངས་པའི་སྐྱེ་བོ་དང་ད་ལྟ་བ་རྣམས་ཀྱི་རྣ་བར་ཡུན་ཏུ་འཇུག་པར་བྱེད་ཅིང་ལྷག་པའི
ས་རྗེས་སུ་སྐྱོང་བར་གྱུར་པའི་ཕྱིར་སྙན་ངགས་ཀྱི་དགའ་སྟོན་བློ་གསལ་བློ་གྲོས་ཀྱི་ཀུ་མུ་ཏ་གསར་
དུ་འཛུམ་པར་བྱེད་པ་དག་སྤྲོ་སྟེ།དེ་ལ་འདི་སྐད་དུ།སྔོན་བྱུང་འབར་བའི་གྲོང་ཁྱེར་དམ་པ་གསེར་
གྱི་མེ་ཏོག་ཞེས་བྱ་བྱུང༌།རིན་ཆེན་ཁང་བཟང་ཤེལ་ལས་ཆགས་མཚོན་འོད་ཆགས་འབར་བའི་དཔལ་
གྱིས་མཛེས། །གང་ཞིག་རྡོ་ཐལ་གྱིས་བགོས་རྣམ་བཀྲའི་ཚོན་རིས་དུ་མས་བཀྲ། །ཕུན་ཚོགས་འབར་
བའི་བ་གམ་དང་བཅས་རིན་ཆེན་གསེར་གྱི་གཞལ་ཡས་ཁང༌། །དྲི་ཞིམ་མེ་ཏོག་ཕྲེང་བའི་སྐྱེ་ཚལ་
འབབ་ཆུའི་ན་ཆུང་གླུ་དབྱངས་ཅན། །འཁྲི་ཤིང་གཞོན་ནུའི་གོས་སྔོན་གྱོན་ལ་ཁུ་བྱུག་མྱོས་པའི་
དབྱངས་སྒྲོག་པ། །འོད་ཆགས་སྔོ་ལྗང་འཁྲིག་པའི་པད་མཚོའི་ཆུ་རླབས་ཕྲེང་བའི་གར་བྱེད་པ། །
གྲོང་ཁྱེར་མུ་ཏིག་ཕྲེང་བ་ལྟར་སྤེལ་ས་ཡི་ཐིག་ལེར་གྱུར་པ་ཡོད། །གྲོང་ཁྱེར་དེ་ཡི་དབུས་ན་ནི། །ཁང་
བཟང་རིན་ཆེན་བདུན་ལྡན་པ། །ཤེལ་གྱི་དྲ་བའི་ཕྲེང་བས་བརྒྱན།།དྲི་མེད་ཞེས་བྱའི་རྒྱལ་པོ་གནས། །
གང་གི་གྲོང་ཁྱེར་དཔག་བསམ་ཤིང་། །སྔོན་འོད་གསར་པ་ནོར་བུའི་ཕྲེང༌། །སྤེལ་ལེགས་ས་ཡི་ཐིག་
ལེ་དེས། །ལྷ་དབང་ཁང་བཟང་འཕྲོག་པ་སྙམ། །དེ་ལྟ་བུའི་གྲོང་ཁྱེར་རིན་ཆེན་སྣ་བདུན་ལས་གྲུབ་
པ་ཡོད། དེའི་དབུས་ན་རྒྱལ་པོ་གསེར་གྱི་འབྱུང་གནས་དྲི་མ་མེད་པའི་དཔལ་ཞེས་བྱ་བ་ལ ཁྱེའུ་
དུང་གི་གཙུག་ཕུད་དང་ཚངས་པའི་ཟླ་ཟེར་གཉིས་ཡོད་པས། དེ་གཉིས་ཀྱིས་མེ་ཏོག་གི་སྐྱེད་མོས་
དུང་ག་གཅག་ལ
ཚལ་དུ་གླང་པོ་ཆེའི་ཚོགས་ལ་ཞོན་ནས་རྒྱུ་ཞིང་སོང་བ་ན། ཁྲུས་ཀྱི་རྫིང་བུའི་འགྲམ་ན་སྙན་ངག་གི་
བསྟན་བཅོས་ལ་མཁས་པའི་དགེ་སྦྱོང་ཞིག་ཚིགས་སུ་བཅད་པའི་དབྱངས་སྙན་སྒྲོག་པ་ཐོས་པས་
ཡིད་ཚིམ་པར་གྱུར་ཏེ། དུང་གི་གཙུག་ཕུད་ཀྱིས་སྨྲས་པ།དེ་རིང་རྫིང་བུ་བཟང་པོ་འདིར། །ངུར་པའི་
ཕྲེང་བས་ཁེབས་པ་རྣམས། །ཅ་ཅོའི་དབྱངས་སྙན་སྒྲོག་པ་འདི། །དགེ་སྦྱོང་ལ་ནི་འགྲན་པར་ངེས། །
ཚངས་པའི་ཟླ་ཟེར་གྱིས་སྨྲས་པ། གང་གིས་ལུས་ལ་རྡུལ་གྱིས་མ་གོས་ཤིང༌། །ཐར་པའི་རྒྱལ་མཚན་
རྨད་བྱུང་འཛིན་པ་དེས། །རྒྱུད་མང་རྒྱུད་ལས་བྱུང་བའི་དབྱངས་སྙན་ལྟར། །གང་དེ་སྒྲོགས་པས་
བདག་ལ་བསྟན་དུ་གསོལ། །དགེ་སྦྱོང་གིས་སྨྲས་པ། བདག་བློའི་ཕྱོགས་བྲལ་སྙན་ངགས་གངས་
ཅན་མཚོ། །མི་ཟད་འབྱོར་པའི་སྤྲིན་དཀར་ལས་འོངས་པ། །ཟླ་ཟེར་གྱིས་བསྐྱོད་ནོར་བུ་རྣམ་འཕེལ་
311

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བའི། །གང་བློའི་ཚལ་དུ་རྒྱལ་བས་འདི་སྤྲུལ་། །ཞེས་སྨྲས་པ་ན།ཁྱེའུ་གཞོན་ནུ་གཉིས་དགའ་བའི་
བསམ་པ་ཕུལ་དུ་བྱུང་བ་སྐྱེས་ཏེ་སྨྲས་པ། ཡིད་བཞིན་མཚོ་རྒྱས་ཟླ་ཟེར་གྱིས་ཁྱབ་ཀུ་མུ་ཏས་བརྒྱན་
རབ་མཛེས་པ། །ཙན་དན་དྲིས་བགོས་པདྨ་དཀར་དང་གེ་སར་འཛུམ་པ་བུང་བའི་དཔལ། །ཟློས་
གར་དགའ་སྟོན་ཡན་ལག་བདུན་ལྡན་སྙན་པའི་མེ་ཏོག་སྤྲིན་རུམ་ནས། །རྣམ་དག་རྒྱན་ལྡན་འཇའ་
རིས་ཀྱིས་བཀྲ་སྤྲིན་དཀར་གཡོ་བཞིན་གསལ་བར་མཛོད། །ཅེས་སྨྲས་ནས། ཀྭ་ཡེ་དགེ་སྦྱོང་ཆེན་པོ་
བདག་ཅག་གི་གནས་རྒྱལ་པོའི་ཁབ་དུ་སྤྱན་འདྲེན་ན་སྙན་ངགས་ཀྱི་ཕྱིར་འབྱོན་པར་རིགས་སོ། །
དགེ་སྦྱོང་གིས་དོན་དུ་བྱའོ་ཞེས་པ་གནང་བ་ནས། ཤིང་རྟ་ནོར་བུའི་དྲ་བས་བརྒྱན་པ་ལ་དྲངས་ཏེ་
སོང་བ་ན། གྲོང་ཁྱེར་གསེར་གྱི་མེ་ཏོག་ཅེས་བྱ་བ་རུ་རིན་པོ་ཆེ་སྣ་བདུན་ལས་གྲུབ་པ། ཀུན་ནས་
དཔག་ཚད་བརྒྱར་སྣང་བ་ཕོ་བྲང་ནོར་བུའི་དྲ་བ་ཅན། གསེར་གྱི་དྲིལ་བུ་གཡེར་ཁ་དང་། ཀུ་མུ་ཏའི་
ཕྲེང་བས་སྦྲེལ་བ་ལས་སྒྲ་སྙན་པ་དུ་མ་འབྱུང་བ། ཕྱོགས་ཕྱོགས་སུ་རྒྱལ་མཚན་དང༌། རྔ་ཡབ་ནོར་
བུའི་ཡུ་བ་ཅན་དང༌། གདུགས་དཀར་པོས་ལེགས་པར་མཛེས་པའི་སྐྱེད་མོས་ཚལ། ཟླ་བ་བཟང་
ལྡན་གྱི་ལྡུམ་ར་མེ་ཏོག་གིས་བརྒྱན་པར་མ་ལ་དྲི་བཞོན་གྱིས་བསྐྱོད་པ་ན་ལྷའི་དྲི་ཞིམ་པོའི་ངད་དལ་
བུས་ལྡང་བ། གངས་རིའི་ཕྲེང་བས་ཉེ་བར་བསྐོར་བ་དག་ལ་ཉི་འོད་ཀྱིས་བཞུ་བའི་འབབ་ཆུ་ལྷུང་
ལྷུང་གི་སྒྲ་དང་བཅས་པས་སྐྱེད་མོས་ཚལ་དུ་དལ་བུས་རྒྱུ་བར་བྱེད་པ།སྐྱེད་མོས་ཚལ་རབ་ཏུ་རྒྱས་པ་
དེའི་ནང་ན་ཡང་ཁང་བཟང་རྒྱ་མཚོའི་སྙིང་པོ་ཞེས་བྱ་བ་ཤེལ་གྱི་བ་གམ་འོད་ཟེར་དཀར་པོ་དང་
དམར་པོ་དང༌། དེ་བཞིན་དུ་སྔོན་པོ་དང་སེར་པོ་དང་ནོར་བུ་མཐོན་ཀའི་འོད་རབ་ཏུ་འཁྲུག་པའི་གློ་
འབུར་རྣམས་ཀྱི་མགུལ་ནས་ཉི་མ་དང་ཟླ་བས་བསྐོར་ཞིང་སྐར་མའི་ཕྲེང་བས་རྣམ་པར་དཀྲིགས་
པར་ཤིང་རྟའི་ཁ་ལོ་དྲངས་ཏེ་ཕྱིན་པ་ན།
དགེ་སྦྱོང་གིས་སྨྲས་པ། བདུད་རྩི་ཟེགས་པའི་འོད་ཟེར་ཅན་དེས་རྣམ་པར་གསལ་བར་
གང་བྱས་ཁང་བཟང་དབང་པོའི་གཞུ་ལྟར་རབ་བཀྲ་ཞིང༌། །ཤེལ་གྱི་བ་གམ་མདའ་ཡབ་དཀར་པོ་
ར་རབ་བཀྲ་ཞང༌།
འོད་ཟེར་སྟོང་ལྡན་རྣམ་པོར་གཡོ་བཞིན་ཉི་ཟླ་ཟུང་གི་སྐེ་བཅིངས་ཅན། །ལྷ་དང་ལྷ་མིན་མིའམ་ཅི་ཡི་
གྲོང་ཁྱེར་ལས་ཀྱང་མངོན་པར་རྒྱལ་འདོད་རྒྱལ་བའི་ཕོ་བྲང་ལས་འགོངས་པ། །སྤྲིན་བྲལ་རོལ་པའི་
312

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན
རྟ་བདུན་བྱེ་བས་འགོངས་པར་མ་གྱུར་གཟི་བརྗིད་ཁུར་ལྡན་ཁང་བཟང་བྱེད་པོས་བཀོད་པར་ངེས། །
སྐྱེད་ཚལ་ཡིད་འོང་བུང་བའི་དར་དིར་ཅན། །སྣ་ཚོགས་ཚོན་གྱིས་བཀྲ་བའི་རྫིང་བུའི་འགྲམ། །
མཐིང་རིལ་བཞད་དང་ངུར་པ་གཞོན་ནུ་རྣམས། །ཕན་ཚུན་དགའ་བས་གཏམ་སྙན་སྒྲོག་པ་བཞིན། །
དབྱར་སྐྱེས་ཤིང་ལྗོན་གསར་པའི་གོས་གྱོན་ཅན། །ཁུ་བྱུག་བུ་མོ་མྱོས་པའི་རྒྱང་གླུ་དང་། །སྤྲིན་བྲལ་
རོལ་པར་གླང་ཆེན་མཚོར་འཇུག་པའི།།སྐྱེད་ཚལ་འདི་འདྲ་གངས་ཅན་རྒྱན་དུ་།།ཞེས་སྒྲོགས་ཤིང་
རྒྱལ་བུ་གཞོན་ནུ་གླང་པོ་ལ་ཞོན་པ་དག་དང་འགྲོགས་ཏེ་དགེ་སྦྱོང་གིས་ཤིང་རྟ་ཁ་ལོ་བསྒྱུར་ཏེ་ལྷོ་
ཕྱོགས་ཀྱི་སྐྱེད་མོས་ཚལ་མེ་ཏོག་བཟང་ལྡན་གྱི་ལྡུམ་རར་ཕྱིན་པ་ན། སྤྲིན་གྱི་སྙིང་པོ་ཞེས་བྱ་བའི་
ཁང་བཟང༌།རིན་ཆེན་མཐིང་གི་འོད་ལྡན་བཀྲ་བའི་བ་གམ་འོད་ཟེར་རྣམ་པ་དུ་མ་འཁྲུགས་པའི་སྤྲིན་
དཀར་པོ་དང༌། འཇའ་རིས་ཀྱིས་བ་གམ་གྱི་མགུལ་ནས་འཁྱུད་པ་ལྷའི་རྣམ་པར་འཕྲུལ་པ་ལས་ཀྱང་
ཆེས་ལྷག་ཅིང༌།འོད་ཀྱི་གུར་ཁྱིམ་དང་མེ་ཏོག་གི་ཁང་པ་དང་སྤྲིན་གྱི་ཡོལ་བའི་ནང་ནས། རྫུ་འཕྲུལ་
གྱི་རྣམ་པར་འཕྲུལ་པའི་ལྷ་བུ་གཞོན་ནུ་རྣམས་གདུགས་དཀར་པོ་གསེར་གྱི་ཡུ་བ་ཅན་བསྐོར་ཞིང་
སིལ་སྙན་དག་སྒྲོགས་ལ་མེ་ཏོག་གི་ཆར་ཟིམ་ཟིམ་འབེབས་པར་བྱེད་པ་དག་སྣང་ཞིང༌།སྐྱེད་ཚལ་
གྱི་ནང་ན་ཡང་མཚོ་དང་མཚེའུ་དང་འབབ་ཆུ་རྣམས་ཁ་དོག་དུ་མ་སྣང་ཞིང་དེ་རྣམས་ལ་མེ་ཏོག་གི་
ཚོན་གྱིས་ལེགས་པར་བྲེས་པ མཐིང་རིལ་དང་བཞད་དང་ངུར་པ་རྣམས་རྣམ་པར་རྒྱུ་ཞིང་འཚེ་བ་
མེད་པ། རྩ་བ་དང་ཡལ་ག་དང་ལོ་མ་དང་འབྲས་བུ་གཡུར་ལྕི་བའི་བཟའ་ཤིང་གི་ར་བ་ན་མངོན་པར་
དགའ་བ་དག་ལ། གསེར་གྱི་དྲ་བས་གཡོགས་པ། རྨ་བྱ་དང་ནེ་ཚོ་དང་རི་སྐེགས་དང་ཁུ་བྱུག་གི་སྒྲ་
སྙན་པ་སྙན་པར་སྒྲོག་པ། ས་གཞི་རྩྭ་ལྗང་གིས་རྣམ་པར་སྤྲས་པ། ཕན་ཚུན་མེ་ཏོག་སོགས་ཁ་བྱེ་བ་
དང༌།རབ་ཏུ་བྱེ་བ་དག་གཅིག་གིས་གཅིག་ལ་བཞད་པའི་མདངས་ཅན་དྲི་རབ་ཏུ་འཕྲོ་བ་དག་ལ་
བུང་བ་རྣམས་མངོན་པར་ལྡིང་ཞིང་གླུ་དང་དབྱངས་སྙན་པ་དག་གིས་མངོན་པར་མཛེས་པ་ཡོད་དེ།
དེ་དག་གི་དབུས་ན་ཀླུའི་རྒྱལ་པོ་གཙུག་ན་རིན་ཆེན་གྱི་གནས། མཚོ་བཻཌཱུརྱའི་དབུས་ཞེས་བྱ་བར་
གྲོང་ཁྱེར་པ་རྣམས་དུས་བཟང་པོ་དག་ལ་མེ་ཏོག་ཀུ་མུ་ཏའི་དགའ་སྟོན་བྱེད་པ་ན་ཀླུའི་རྒྱལ་པོ་ཡང་
ལྟད་མོའི་ཕྱིར་རིན་པོ་ཆེས་རྣམ་པར་སྤྲས་པའི་གདུགས་དང༌། རྒྱལ་མཚན་གྱིས་རྣམ་པར་སྤྲས་ནས།
313

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཀླུ་གདུག་པའི་གནོད་པ་མེད་བཞིན་དུ་བལྟ་བར་བྱེད་པའི་ཚལ་ཉམས་དགའ་བར་ཤིང་རྟ་དྲངས་པ་ན
དགེ་སྦྱོང་གིས་སྨྲས་། ཡངས་པའི་ཁང་བཟང་འཇའ་འོད་སྤྲིན་གྱི་ཕྲེང་བའི་མགུལ་ནས་དཀར་
གསལ་རི་མོ་གྱ་གྱུ་ཅན། །གསེར་གྱི་མདོག་ཅན་བསོད་ནམས་ཚོན་བཀྲ་མཐོ་རིས་བདག་པོའི་དཔལ་
འབྱོར་ལས་འགོངས་ཕུལ་བྱུང་བ། །སྤྲིན་སྔོན་རུམ་ནས་ཟླ་ཟེར་གྱིས་ཁྱབ་སྣང་ལྡན་ཆུ་མཚོར་དམར་
སེར་ཆུ་རིས་བསྐྱོད་པའི་གར། །གང་གི་དཔལ་དེ་ས་གསུམ་ཁྱོན་དང་ཤེས་བྱའི་མཚམས་ལ་རྒྱ་ཆེའི་
ཡོན་ཏན་ཤོང་བ་ལྟར། །ཨུཏྤལ་སྔོ་ལྗང་དཀྲིགས་པའི་སྤྲིན་རུམ་ནས། །གེ་སར་སེར་བུས་གཡོ་བའི་
ཟླ་རིས་ཅན། །བུང་བའི་ན་ཆུང་གོས་སྔོན་གྱོན་ནས་ནི། །སྦྲང་རྩི་འདོད་བཞིན་གླུ་དབྱངས་སྒྲོགས་པ་
བཞིན། །སྐྱེད་ཚལ་འབྲས་བཟང་མཚོ་རྫིང་གཡོ་བ་ཀུ་མུད་གསར་པའི་གོས་གྱོན་ཏེ། །མཚོ་རླབས་
ཕྲེང་བ་རླུང་གིས་བསྐྱོད་ལ་འབར་བའི་སྐ་རགས་དམ་བཅིངས་ནས། །ཆུར་ཉལ་བུ་མོ་སྙན་པའི་
དབྱངས་སྒྲོགས་མཚོ་སྐྱེས་སྟེང་ན་གནས་བྱ་ཞིང༌། །ཨུཏྤལ་བཟང་པོའི་དགའ་སྟོན་དང་བཅས་སྐྱེད་
ཚལ་ར་བའི་རྒྱན་དུ་མཚར། །ལྷ་དབང་རོལ་པའི་སྤྲིན་དཀར་ལས་འོངས་པ །མེ་ཏོག་ཁང་བུ་
བརྩེགས་པའི་འདུན་ས་འདིར། །རྨ་བྱའི་བུ་མོ་ཅོང་ཅོང་འབོད་པའི་སྒྲ། །གཙུག་ན་ཟླ་བའི་དགའ་
སྟོན་བཞིན་དུ་སྣང༌། །གདོང་བཞི་རོལ་པའི་པད་མཚོ་ལས་འཁྲུངས་མཚོ་སྐྱེས་འཛུམ་པའི་མཛེས་པ་
ཅན། །ཟབ་སྙན་རྗེས་ཆགས་གསུང་གི་བདུད་རྩི་ཡང་ཡང་འཐུངས་པས་ངོམས་མ་གྱུར། །རི་བོང་
འཛིན་གཟུགས་འོད་ཟེར་ཕྲེང་ལྡན་རྒྱ་མཚོ་ལྷ་མོ་དཔལ་ལྡན་དབྱངས་ཅན་མ། །ཤེས་བྱའི་ཆོས་ཀུན་
འཇིག་རྟེན་གཟིགས་དེས་སྙན་ངགས་མཁན་ལ་བདེ་ལེགས་མཛོད། །ཐོག་མར་བཀོད་པའི་ལེའུ་རྟ་
ལྗང་ཅན། །རྒྱན་མང་ཚ་ཟེར་འཕྲོ་བ་འདི་མཐོང་ན། །སྙན་ངགས་མཁན་རློམ་ཀུནྡའི་ཚོགས་རྣམས་
ཀྱིས། །གྲགས་པའི་འཛུམ་དཀར་ཟུམ་པར་བྱེད་དམ་སྙམ། །སྙན་ངགས་ཀྱི་བསྟན་བཅོས་དབྱངས་
ཅན་གྱི་མགུལ་རྒྱན་ལས་ཟློས་གར་གྱི་གླེང་གཞིས་བློ་གསལ་གྱི་ཡིད་འཛིན་པ་ཀུ་མུ་ཏའི་དགའ་སྟོན་
ཅེས་བྱ་བའི་ལེའུ་སྟེ་དང་པོའོ། །
གང་ལ་ཁྲོ་བའི་སྐབས་མེད་གྱུར་ཀྱང་མེ་ཏོག་གཞུ་ཅན་དཔུང་རབ་བཅོམ། །སྙིང་རྗེའི་
རླབས་གྱིས་རྟག་ཏུ་བསིལ་ཡང་འཁོར་བའི་ཆུ་བོ་སྐེམ་ལ་མཁས །ཁྱོད་ཀྱིས་ཆོས་ཀུན་གཅིག་པར་
314

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན
མཁྱེན་ཡང་གདུལ་བྱའི་ཡུལ་དུ་སོ་སོར་བསྟན། །མི་གནས་མྱ་ངན་འདས་དབྱིངས་གཞོལ་ཡང་མངོན་
སུམ་བཞུགས་པའི་སངས་རྒྱས་རྒྱལ། །དེ་ནས་དུང་གི་གཙུག་ཕུད་ཀྱིས་དགེ་སྦྱོང་ལ་སྨྲས་པ། མ་ལ་
ཡས་བསྐྱོད་བསིལ་བ་རྫིང་བུའི་འགྲམ། །སྣ་ཚོགས་ཚོན་གྱིས་ཁ་དོག་གསལ་བ་འདིར །སྙིང་གི་
མུན་པ་སེལ་བྱེད་ཀུ་མུ་ཏ། །ཟློས་གར་རིན་ཆེན་བསྒྱུར་མཛོད་སྙན་ངགས་མཁན། །ཚངས་པའི་ཟླ་
ཟེར་གྱིས་སྨྲས་པ། མཐོ་རིས་གྲོང་གི་བཀོད་པས་ཆེས་ལྷག་པ། །ལྷ་དབང་རོལ་བའི་རྔ་སྒྲ་སྒྲོགས་པ་
འདིར། །སྔོན་བྱུང་མཁས་པ་སྤྲིན་གྱི་རབས་ལས་ནི། །ཟློས་གར་དུས་སྟོན་མཛོད་ཅིག་སྙན་ངགས་
མཁན། །དགེ་སྦྱོང་གིས་སྨྲས་པ། ལེགས་བཤད་སྙན་ངག་གསེར་གྱི་བས་ཀུན་ནས་མཛེས་གྱུར་པ། །
དེ་ཡིས་སྐྱེ་བོ་ལྷག་པའི་ལྷ་ཡིས་རྗེས་སུ་སྐྱོང་འགྱུར་ཕྱིར། །དྲི་མེད་ཟློས་གར་དབྱངས་ཅན་ཞེས་བྱའི་
མགུལ་རྒྱན་ཕྲེང་བ་ཡོད། །དེ་ནི་གསེར་གྱི་རི་མོས་ལེགས་སྤེལ་སྤྱི་བོས་བླང་བར་རིགས། །དུང་གི་
གཙུག་ཕུད་ཀྱིས་སྨྲས་པ། ལྷ་དབང་རོལ་པའི་ཁང་བཟང་གཉིས་པ་འདིར །སྙན་ངགས་རྩེ་དགའི་
དུས་སྟོན་འབྱུང་ངོ་ཞེས། །རྨ་བྱའི་བུ་མོ་མཐུན་པར་བགྲོས་གླེང་ནས། །སྙན་པའི་ངག་གིས་ཟློས་གར་
བསྒྱུར་བ་བཞིན། །ཚངས་པའི་ཟླ་ཟེར་གྱིས་སྨྲས་པ། མཚོ་སྐྱེས་གསར་པ་ཟོལ་གྱིས་རྒོད་པ་དང༌། །
མཉམ་དུ་བུང་བའི་གླུ་དབྱངས་སྒྲོགས་པ་འདིར། །སྐྱེད་ཚལ་ར་བར་ཟློས་གར་བསྒྱུར་ཅིག་ཅེས། །
སྙན་ངགས་མཁན་ལ་གུས་པོས་གསོལ་བ་བཞིན། །དགེ་སྦྱོང་གིས་སྨྲས་པ གང་གི་གྲགས་པའི་ཆུ་
གཏེར་ཆེ་ལས་ལེགས་འོངས་ཞིང༌། །སྙན་ཚིག་དྲི་མེད་འདབ་སྟོང་ལྡན་པས་ཆེས་བཀྲ་བ།།གང་གིས་
བསྟེན་ལ་མཁས་པའི་གེ་སར་མཆོག་ཐོབ་པ། །གཞུང་བཟང་ནོར་བུའི་མེ་ལོང་བདག་གིས་བཤད་
ཀྱིས་ཉོན། །ཀྱེ་གཞོན་ནུ་དག་ཟློས་གར་གྱི་བཀོད་པ་དག་ཚོགས་པར་མཛོད་ཅིག །གཞོན་ནུས་སྨྲས་པ།
ཇི་ལྟ་བུའི་བཀོད་པ་བཤམ་པར་བགྱི། སྨྲས་པ། ཡིད་འོང་རྫིང་བུ་གསར་པའི་འགྲམ་དུ་མུ་ཏིག་སིལ་
མ་གཅལ་དུ་བཀྲམ། །གཡས་གཡོན་འབབ་ཆུ་རྒྱུ་བའི་ངོས་སུ་འཁྲི་ཤིང་གཞོན་ནུ་ཡལ་གའི་ཁྱོན། །
དལ་བུའི་རླུང་གིས་གཡོ་བ་དག་ལ་ཁུ་བྱུག་མྱོས་པའི་དབྱངས་སྒྲོག་དང༌། །དྲི་ཞིམ་སྤོས་ཀྱི་འོད་དཀར་
དག་དང་མཚོ་སྐྱེས་དཔལ་དང་ལྷན་ཅིག་འཚལ། །འོད་མའི་ར་བ་ཡོལ་བས་བྲིས་པ་ལ །ཁོར་ཡུག་
རྨ་བྱའི་གདུགས་ཀྱིས་མཚན་པ་དང༌། །ངོ་མཚར་བཀོད་པའི་བཀྲ་ཤིས་དུ་མ་དར། །ཕྱོགས་མཚམས་
315

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྣམས་སུ་རྒྱལ་མཚན་མཛེས་པར་འཚལ། །བརྒྱ་བྱིན་ཚངས་པ་དྲང་སྲོང་ཚོགས་རྣམས་ལ། །ཚངས་
སྐུད་རིལ་བ་སིལ་སྙན་དཀྲོལ་བ་དང༌། །རྔ་ཆེན་རྔ་ཟླུམ་གླིང་བུ་རྒྱུད་མང་། །རྔ་ཡབ་ཅོད་པན་དུ་མ་
ཐོགས་པ་འཚལ །སྐྱེ་བོ་བྲམ་ཟེ་ཁྱེའུ་བུ་མོ་རྣམས། །ཚོན་སྐུད་མཚན་བཟང་དག་མའི་ཆས་བཟང་
དང༌། །མེ་ཏོག་ཚོགས་དང་རིག་བྱེད་འདོན་པ་དག །གསལ་དང་ཉེར་མཛེས་སྒེག་པའི་ཉམས་ལྡན་
འཚལ།།ཅེས་སྨྲས་པ་ན།གཞོན་ནུ་དག་དགའ་ནས་རིངས་པ་རིངས་པར་རང་གི་རྒྱལ་པོའི་སྤྱན་སྔར་
ཕྱིན་ནས། དུང་གི་གཙུག་ཕུད་ཀྱིས་སྨྲས་པ།མཚམས་སྤྲིན་གསར་པས་ཁེབས་པའི་སྐྱེད་ཚལ་འདིར། །
ལེགས་བཤད་ཀུན་ལ་སྦྱངས་པའི་སྙན་ངགས་མཁན། །ཟློས་གར་བསྒྱུར་མཁས་བདག་གིས་སྤྱན་
དྲངས་ན། །མི་དབང་ཁྱེད་ཀྱིས་དེ་རིང་བདེ་ལེགས་མཛོད། །ཡབ་ཀྱིས་སྨྲས་པ། སྙན་ངགས་རྒྱ་ཆེན་
ཟླ་བའི་གདུགས་དཀར་གྲགས་པའི་འོད་ཀྱི་ཁོར་ཡུག་ཅན། །སྐྱེ་འགྲོའི་ཡིིད་ཀྱི་གདུང་བ་འཕྲོག་བྱེད་
རྣ་བར་ཀུན་དགའི་མངོན་འདོད་གསར་པ་ཅན། །གསེར་གྱི་ཏ་ལའི་ལྗོན་པ་ཆེ་ལ་རྒྱན་མང་དཀར་
བའི་གར་བུ་ལྡན་པ། །རྒྱུ་འདི་བཞིན་ལྡན་ཁྱེད་གཉིས་ལེགས་འོངས་ད་ནི་བསྐལ་པར་གྲགས་པའི་
རྒྱལ་མཚན་འཛིན། །ཅེས་སྨྲས་ནས་ཡུལ་ཕྱོགས་སྤྲིན་ཀྱི་བཀོད་པ་ཞེས་བྱ་བ་ན། རྒྱལ་པོ་སྤྲིན་གྱི་
སྙིང་པོ་ཞེས་བྱ་བ་ལ་སྤྲིངས་ཡིག་སྤྲིན་གྱི་བཞོན་པ་ཞེས་བྱ་བ་བཏང་སྟེ།མཐོ་རིས་བགྲོད་པའི་བཀོད་
པ་ལས་ལྷག་ཕོ་བྲང་མུ་ཏིག་འབར་བའི་བ་གམ་དཀྲིགས་པའི་རི་མོ་ཅན། །ཤེལ་ལས་ཆགས་བྲལ་
འདོད་ལན་ཚལ་བའི་
འདོད་ལྡན་རྒྱལ་བའི་སྲས་ནི་སྤྲིན་གྱི་བཞོན་པ་སྐབས་གསུམ་བདག་པོའི་དཔལ་ཐོབ་པ། །མཐོ་རིས་
མཛེས་པའི་ལག་པད་ཀྱིས་གཏོར་སྤྲིན་གྱི་བཀོད་པ་ཆེ་ལ་རོལ་བའི་གྲོང་ཁྱེར་དམ་པ་ནི། །སྤྲིན་གྱི་
སྙིང་པོའི་ས་བདག་ཆེ་ལ་ལྷ་རྣམས་དགའ་བའི་སྤྲིངས་ཡིག་གསེར་དུ་སྣང་བ་འདི་སྤྲིངས་སོ། །གསེར་
གྱི་པད་མཚོ་འདབ་སྟོང་ལྡན་པའི་གེ་སར་རབ་ཏུ་གཡོ་བ་ཡང༌། །གདེངས་ཅན་གདེངས་ཀ་བདུན་
པའི་ནོར་བུ་ལེགས་བསྐྲུན་མ་ཡིན་མནན་པ་ཉིད། །གང་གི་བློ་ནི་ཕུན་ཚོགས་གསལ་བའི་ལེགས་
བཤད་དག་ལ་དབང་འབྱོར་ཡང་། །སྙན་ངགས་དམ་པའི་རྒྱན་ལྡན་དང་བྲལ་མཁས་པའི་འདུན་སར་
ག་ལ་དབང༌། །གསེར་དུ་སྣང་བའི་སྤྲིང་ཡིག་བཻཌཱུརྱ། །རིན་ཆེན་བདུན་གྱིས་ལེགས་པར་བརྒྱན་བྱས་
ནས །དབྱངས་ཅན་ཅེས་བྱ་མཁས་པའི་ཟློས་གར་བསྒྱུར། །དེ་ཕྱིར་བཀའ་ཡི་སྤྲིངས་ཡིག་འདི་
316

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན།
ལོངས་ཀྭའི །ཞེས་བསྐུར་བ་ན་གྲོང་ཁྱེར་སྤྲིན་གྱི་བཀོད་པ་ནས།རྒྱལ་པོ་སྤྲིན་གྱི་སྙིང་པོ་པད་མའི
སྤྲིན་དང༌།དཔུང་ཡན་ལག་བཞིའི་ཚོགས་དང་བཅས་པས་མེ་ཏོག་བཟང་ལྡན་གྱི་སྐྱེད་མོས་ཚལ་དུ་
སླེབ་པར་གྱུར་ཏོ། །
དེ་ནས་སྐྱེད་མོས་ཚལ་དུ་འོད་མའི་རང་བཞིན་ཡོལ་བས་བྲེས་པ།ཇི་སྐད་བཤད་པའི་རྒྱན་
དང་བཀོད་པ་ཕུན་སུམ་ཚོགས་པས་བརྒྱན་ཏོ། །ལྦུ་བའི་ཕྲེང་འཁྲིགས་ཆུ་གཏེར་གཡོ་བའི་འགྲམ། །
འདབ་རྒྱས་པད་མ་གེ་སར་རྒྱས་པའི་སྟེང་། །མཛེས་པའི་ཞལ་གྱི་ཀུ་མུད་ལ་རེག་པ། །དབྱངས་ཅན་
ལྷ་མོས་བཀྲ་ཤིས་གཡོ་མེད་མཛོད །གང་གིས་ཐོས་མང་ནོར་བུ་མཐོན་ཀའི་མཚོ་ངོགས་ཧ་རི་ཙན་
དན་མ་ལ་ཡས་བསྐྱོད་ཆུ་རིས་འཁྱིལ་པ་དང༌། །བློ་གྲོས་རྣམ་འགྱུར་རྣམ་པར་བཀྲ་བའི་པད་ཚལ་
གསར་པས་མདངས་བཀྲ་དྲི་ཞིམ་མེ་ཏོག་ཕྲེང་བའི་འདབ་རྒྱས་ཅན། །ཕུན་ཚོགས་སྙན་ངག་དག་ལ་
དབང་འབྱོར་སྙན་པར་སྒྲོག་འདི་གེ་སར་དགའ་སྟོན་རོལ་བས་སྐྱེ་དགུ་ཡིད་འཕྲོག་ཕྱིར། །བློ་གསལ་
བུང་བའི་བློ་གྲོས་སྤེལ་སླད་ཕྱོགས་ལས་རྣམ་རྒྱལ་སྙན་ངགས་མཁན་ཀྱི་ལེའུ་གཉིས་པའི་གསལ་བྱེད་
ཡིན། །ལེའུ་གཉིས་པ་དཔག་བསམ་ལྗོན་པའི་ཤིང༌། །རྒྱན་མང་འབྲས་བུས་མཛེས་པ་འདི་མཐོང་ན། །
གཟུགས་དཔེ་ཙམ་ལ་སྙན་ངགས་མཁན་རློམ་པའི། །གྲགས་ལྡན་དེ་དག་ལྐུག་པར་འགྱུར་རམ་སྙམ། །
སྙན་ངགས་ཀྱི་བསྟན་བཅོས་དབྱངས་ཅན་མགུལ་རྒྱན་ལས་ཟློས་གར་གྱི་བཀོད་པ་ཨུཏྤལ་དགའ་
སྟོན་ཅེས་བྱ་བའི་ལེའུ་སྟེ་གཉིས་པའོ །བསོད་ནམས་ཆུ་གཏེར་མཚོ་དབྱིངས་འཁོར་ཡུག་ཡེ་ཤེས་
དམ་པའི་གཏིང་མཐའ་རབ་ཡངས་ལ །སྟོང་ཉིད་ནོར་བུ་སྙིང་གི་རྦ་རླབས་བདེན་གཉིས་མཚོ་སྐྱེས་
གསར་པས་མདངས་བཀྲ་ཞིང༌། །ཆོག་ཤེས་ཡལ་འདབ་འཕགས་ལམ་ལྡན་སྐུ་བཞིའི་གེ་སར་རབ་
ཏུ་གཡོ་བ་ཅན། །འགྲོ་ཀུན་བསམ་པ་ཡོངས་སུ་རྫོགས་མཛད་དཔལ་ལྡན་སངས་རྒྱས་ལྗོན་པ་རྒྱས། །
དེ་ནས་ཚངས་པའི་ཟླ་ཟེར་གྱིས་སྨྲས་པ། གང་གི་བློ་འདི་འཇིག་རྟེན་འདི་དང་འཇིག་རྟེན་གཞན་དུ་
གཞལ་བར་མ་ནུས་ལ། །དམ་པའི་སྙན་ངགས་རི་བོང་ཅན་ཟེར་གླིང་བཞིའི་དཔལ་འདིར་གྲགས་
པའི་འོད་རིས་ཅན། །ཟློས་གར་རྒྱ་ཆེན་ས་གསུམ་རྣ་བར་བདུད་རྩིའི་དཔལ་རབ་བསྐྲུན་བྱེད་པ། །
ཤིན་ཏུ་རྨད་བྱུང་དགའ་བའི་ཚོན་རིས་ཕུལ་བྱུང་གསར་པའི་སྙན་ངགས་སྒྲོག་པར་རིགས། །ཅེས་སྨྲས་
317

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པ་དང་། སྙན་ངགས་མཁན་ཡོལ་བའི་ནང་དུ་རིན་པོ་ཆེ་བཀོད་པའི་སྟེང་དུ་འཁོད་ནས་ཕྱོགས་དང་
མཚམས་རྣམས་སུ་སྙན་ངགས་ལ་མཁས་པའི་བྲམ་ཟེ་རྒྱུད་མང་ལ་སོགས་པ་རོལ་མོ་འཛིན་པ་ཟུང་
ཟུང་དུ་བཀོད་ནས་རྒྱལ་པོ་ལ་སོགས་པའི་སྤྱི་བོར་མེ་ཏོག་ཚོམ་བུ་གཞག་ནས། སྭསྟི་སྭསྟི་ངག་གི་ལྷ་
མོ་དབྱངས་ཅན་མས་གྲུབ་པར་མཛོད་ཅིག །ཅེས་བརྗོད་པས་བྲམ་ཟེ་གཞོན་ནུ་ཟུང་གིས་མཐའ་
བརྟེན་ཏེ་དབུས་ནས་ཤིས་པ་བརྗོད་པ།
མཚུངས་མེད་སངས་རྒྱས་སྤྲིན་བྲལ་མཁའ་ལ་འོད་ཟེར་དྲ་བ་རབ་ཏུ་འབར་བའི་སྐུ། །ཉི་མ་
གཞོན་ནུ་འཆར་ཁའི་འོད་དང་ཟླ་བ་རབ་ཏུ་རྒྱས་པའི་ཞལ་མངའ་བ། །ཞི་བའི་སྤྱན་ཟུར་ཟར་མའི་མེ
ཏོག་ཕྲེང་བ་རྣམ་པར་སྤེལ་བའི་མདོག་མཚུངས་པ། །ཚོགས་གཉིས་བསྐྲུན་མཛད་ཀུན་མཁྱེན་དེ་ཡི་
བདེ་ལེགས་གཡོ་བ་མེད་གྱུར་ཅིག །ཤར་ནས་གང་གིས་བསོད་ནམས་གྲངས་མེད་གྲངས་ཀྱིས་
གཞལ་བར་མ་ལུས་ལ། །མཆོག་ཏུ་ངོ་མཚར་ལེགས་བྱས་ལེགས་པའི་དཔལ་རབ་བསྐྲུན་མཛད་པ།།
དམ་པའི་ཡོན་ཏན་བློ་ལྡན་བློ་ནི་མཆོག་ཏུ་ཆགས་བྲལ་བ། །རྒྱལ་བ་བྱམས་པའི་མཐུ་ལྡན་མཐུ་ཡིས་
བདེ་ལེགས་སྤེལ་གྱུར་ཅིག །ལྷོ་ནས་རྒྱ་ཆེན་དགེ་བ་རབ་ཏུ་མི་ཉམས་ཡངས་པའི་དཔལ་ནི་དཔག་
བསམ་ཤིང་ལྟ་བུ། །དགའ་བ་དང་ལྡན་དགེ་བའི་ཆུ་ཡིས་འགྲོ་ཀུན་བསམ་པ་ཡོངས་སུ་རྫོགས་
མཛད་པ། །ངོ་མཚར་སྤྱོད་པ་མཛེས་པའི་མཐུ་ནི་འཇིག་རྟེན་དག་ཏུ་ཡུན་རིང་སྣང་བ་ཅན། །འཁོར་
རེད་པ །ང་མཆར་སྤྱད་
སྤངས་མཛད་ཀུན་མཁྱེན་དེ་ཡིས་འགྲོ་འདི་བསྲུངས་གྱུར་བའི་འབྲོག་དགོན་རྣམ་པར་སྤངས་མཛད་ཀུན་མཁྱེན་དེ་ཡིས་འགྲོ་འདི་བསྲུངས་གྱུར་ཅིག །ནུབ་
ནས་ནོར་བུ་རིན་ཆེན་འོད་གསལ་ཅོ་པན་དང༌། །རིན་ཆེན་གདུགས་མཛེས་མེ་ཏོག་ཕྲེང་བ་ཅན། །ཆེ་
བའི་ཆེ་མཆོག་རྣམས་ཀྱི་དཔལ་མངའ་དེས། །དེང་ནས་བཟུང་སྟེ་བདེ་ལེགས་བསྐྲུན་གྱུར་ཅིག །བྱང་
ནས་མེད་དམ་པ་ལེགས་བྱས་གཙང་མས་བསྔགས་འོས་ལ། །འཁོར་བ་ཆུ་སྲིན་འབྱུང་གནས་ཆེ་
ལས་སྒྲོལ་བའི་།།ལེགས་པའི་ལམ་ལ་རེ་བའི་འབྲས་བུ་གྲུབ་གྱུར་ཅིང༌།།སངས་རྒྱས་དེ་ཡིས་བདེ་
ལེགས་གཡོ་བ་མེད་གྱུར་ཅིག །
ཡང་དབུས་ནས། ཡངས་པའི་ཆུ་གཏེར་ཨན་ད་རྙིལ་གྱི་འོད་ལས་ཆེས་ལྷག་། །ཡན་
ལག་བརྒྱད་ལྡན་དྲི་མེད་འབབ་ཆུ་དལ་བུའི་རྒྱུན་གཉོལ་བ། །སེར་བུ་གཞོན་ནུ་ཀུན་ནས་བསྐྱེད་པའི་
318

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན།
མཚོ་རླབས་ཕྲེང་བ་གར་བྱེད་ཅིང་། །དཔལ་ལྡན་ཆུ་གཏེར་མེད་དེ་ཡི་ཞབས་ལ་ཕྱག་འཚལ་ལོ །
མེ་ནས། ཐུགས་རྗེའི་རྩ་བརྟན་མཁྱེན་རབས་ཡལ་གའི་ཁྱོན་ནི་མི་ཆུང་ལ །བརྩེ་བའི་གྲིབ་སིལ་
བྱས་པའི་ཆུ་མངལ་གསར་པས་ལྷུན་སྟུགས་ཅིང་། །མཛད་པའི་ཕྲིན་ལས་དཀར་བའི་མེ་ཏོག་ཕྱོགས་
བཅུར་རབ་འཐོར་བའི། །དཔལ་ལྡན་སངས་རྒྱས་རབ་ཏུ་རྒྱས་པའི་དཔག་བསམ་ཤིང་དང་མཚུངས། །
སྲིན་པོ་ནས། མཁྱེན་པའི་དཀྱིལ་འཁོར་རྒྱས་པ་དང་། །འགྲོ་རྣམས་ཐར་པར་འདྲེན་པ་གཉིས། །
དཔག་བསམ་ཤིང་ལ་མ་མཆིས་པས །མཚུངས་པ་ཡང་ནི་མ་ལགས་སོ། །རླུང་ནས། སྙིང་པོའི་ཟླ་
ཟེར་རབ་ཏུ་རྒྱས་པ་དང༌། །རིགས་ལྡན་སྐྱེ་བོའི་ཀུ་མུད་ལྷན་ཅིག་འཕེལ། །སངས་རྒྱས་འོད་ཟེར་སྟོང་
ལྡན་འབར་བ་དང་། །བསྟན་པ་རིན་ཆེན་པདྨོ་ལྷན་ཅིག་སྐྱེས། །དབང་ལྡན་ནས། ཐུབ་བསྟན་སྒྲོན་
མེ་རིན་ཆེན་འབར་བ་ལ། །མེ་ཏོག་གཞུ་ཅན་དཔུང་གིས་གནོད་གྱུར་གང༌། །ལག་ན་རྡོ་རྗེ་འབར་
བས་བསྲུངས་གྱུར་པས། །ཀུན་མཁྱེན་གཡོ་མེད་ཞི་བ་དེ་ལ་འདུད། །ཡང་དབུས་ནས།པདྨའི་གདན་
ལ་རྡོ་རྗེ་དཀྱིལ་དཀྲུང་གིས་བཅིངས་ནས། །དྲི་མེད་ཕྱིན་དྲུག་དོ་ཤལ་བཟང་པོའི་འོད་འཁྲུག་ཅིང༌། །
བསམ་གཏན་ལ་ཆགས་སྤྱན་གཉིས་ཞི་བའི་འདུག་སྟངས་ཅན། །དྲེགས་པའི་བདུད་སྡེ་འཇོམས་
མཛད་ཐུབ་དབང་ཞབས་ལ་འདུད། །པདྨའི་གདན་ལ་བཞུགས་པ་འདི་ནི་དཀྱིལ་དཀྲུངས་མ་ལགས་
འཁོར་བ་སྒྲོལ་བའི་གྲུ་བོ་ལགས། །ཨུཏྤལ་ལྟར་མཚུངས་མཛེས་པའི་སྤྱན་ནི་ཞི་བ་མ་ལགས་བདུད་
ཨུཏྤལ་ལྟར་མཆུ་
དཔུང་གནོན་པའི་རི་བོ་ལགས། །པདྨའི་འདབ་ལྟར་འཇམ་པའི་ཕྱག་ནི་མཉམ་གཞག་མ་ལགས་
ཐར་པར་འདྲེན་པའི་ལྕགས་ཀྱུ་དང༌། །རབ་བརྗིད་འོད་ཆགས་འབར་བ་འདི་ནི་ལྷུན་པོ་མ་ལགས་
འགྲོ་བའི་མིག་གི་དགའ་སྟོན་ལགས །ཅེས་ཟློས་གར་གྱི་ཕྱོགས་མཚམས་དབུས་ལ་སོགས་པ་ནས་
ལེགས་པར་བསྒྱུར་བས། ནམ་མཁའ་རབ་ཏུ་དྭངས་པར་སྤྲིན་དང་འཇའ་འོད་ཀྱི་གུར་རྣམས་པར་
བཀྲ་བའི་དཀྱིལ་ནས་སངས་རྒྱས་ཀྱི་སྐུ་གཟུགས་དུ་མ་བཞུགས་ཤིང༌། མེ་ཏོག་གི་ཆར་ནི་འབབ།
ལྷའི་སིལ་སྙན་དག་ཀྱང་འཁྲོལ་ལ་དྲི་ཞིམ་པའི་དུད་སྤྲིན་གྱི་འཐུལ་བར་བྱེད་། །དེའི་ཚེ་རྒྱལ་པོ་ལ་
སོགས་པ་ལ་ལ་ནི།ཨ་ལ་ལ་འདི་ལྟ་བུ་འཇིག་རྟེན་དུ་འབྱུང་བ་ངོ་མཚར་ཞེས་པ་དང༌།དེའི་ཚེ་ཚངས་
པའི་ཟླ་ཟེར་གྱིས་སྨྲས་པ། འཇའ་འོད་རོལ་པ་སྤྲིན་ནི་གུར་ཁྱིམ་ནས། །སངས་རྒྱས་སྐུ་གཟུགས་
319

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཀོད་པའི་ཟེར་འཕྲོ་བ། །མེ་ཏོག་སྤོས་ཆུས་མཁའ་ལ་ཆར་འབེབས་པ། །ཨེ་མ་འདི་འདྲ་བསོད་
ནམས་ཕུལ་བྱུང་ཡིན། །དུང་གི་གཙུག་ཕུད་ཀྱིས་སྨྲས་པ། མེ་ཏོག་གུར་ཁྱིམ་བརྩེགས་པའི་ཁང་བུ་
ནང༌། །དྭངས་མའི་མཁའ་ལ་སྟོན་ཟླས་མཚོན་པ་བཞིན། །འོད་ཀྱི་ཚོམ་བུས་བཀོད་པའི་སྐུ་གཟུགས་
ནི། །ཕལ་ཆེར་སྤྱན་རས་གཟིགས་དབང་ལགས་སམ་སྙམ། །ཅེས་སྨྲས་ཞིང་ལ་ལ་ནི་ཕྱག་འཚལ་ལ་
ལ་ནི་མཆོད་པ་དང༌།སྡིག་པ་བཤགས་པ་དང་།ཡིད་རང་བ་ལ་སོགས་དུ་མ་བྱེད་།།
དེ་དུས་མཁའ་ལ་སྤྲིན་དཀར་དང༌། །འོད་ཀྱི་ཕྲེང་བས་རབ་ཏུ་དཀྲིགས། །བཀྲ་ཤིས་ཚོན་
ཀྱི་རྣམ་པར་བཀྲ། །རྟ་བདུན་མདངས་ཀྱིས་བརྒྱན་པར་གྱུར། །འོད་ཀྱི་དྲ་བའི་རི་མོ་ཅན། །ཨུཏྤལ་
པདྨ་ཀུ་མུད་ཏ། །འདབ་རྒྱས་ཁ་དོག་སྣ་ཚོགས་ཀྱི།།གསར་པ་གསར་པའི་ཆར་རྣམས་བབ།།དབྱར་
སྐྱེས་ཆུ་འཛིན་ཕྲེང་བ་ལ། །དབང་པོའི་གཞུ་ཡིས་ཁྱབ་པར་གྱུར། །འབར་བའི་འོད་ཀྱིས་བསྐོར་བའི་
ནང༌། །སངས་རྒྱས་སྐུ་གཟུགས་བཞུགས་པ་མཐོང༌། །དེ་མཐོང་གཡོ་མེད་མིག་གིས་པདྨོར་གེ་སར་
གཡོ་བ་བཞིན། །འདབ་རྒྱས་མཁའ་ལ་རོལ་བའི་གར་བཞིན་ཐུགས་རྗེའི་འོད་དཀར་གསལ་བ་
བཞིན། །གསེར་གྱི་ལྷུན་པོ་རོལ་པའི་དཔལ་དང་ལི་ཁྲི་རྒྱས་པའི་དཔལ་འཕྲོག་པ།།རྣམ་དག་སྤྱོད་པ་
རྒྱ་ཆེན་དེ་མཐོང་དད་པའི་སྤུ་ལོ་རྒྱས་པར་གྱུར །དེའི་དུས་སུ་སོ་རྩི་ལ་སོགས་པའི་དགའ་སྟོན་དུ་མ་
བྱས་ནས། དགེ་སྦྱོང་གིས་སྨྲས་པ། གང་ཞིག་དགེ་བ་དཔག་བསམ་ཤིང་། །ཕྱིན་དྲུག་ཡལ་གའི་ཁྱོན་
ཡངས་ཤིང་། །ས་བཅུའི་མེ་ཏོག་དང་ལྡན་པའི། །སྐུ་བཞིའི་འབྲས་བུ་ཐོབ་པར་ཤོག །དེ་དག་ཡོལ་
བའི་ནང་དུ་ལེགས་པར་བསྡུས་སོ །པདྨ་དཀར་སྟེང་ཨུད་པལ་མིག་ཟུར་ཆར་ནི་གསལ་བར་ལྷུང་
གྱུར་པ། །ཟུར་ཕུད་ལྔ་པའི་རྒྱུད་མངས་ལྟར་སྙན་སྒྲོགས་པ་ངོ་མཚར་འཁྲུངས་པའི་སྐུ །ཟླ་རིས་རྒྱས་
ལ་དམར་བའི་ཚོན་གྱིས་རྣམ་པར་བྱུགས་བཞིན་ཡིད་འོང་མ། །དབྱངས་ཅན་ལྷ་མོ་སྙན་ངགས་མཁན་
ཀྱི་སྙིང་གི་མུན་པ་རྣམ་སེལ་མཛོད། །བདག་བློ་ཉེས་པའི་སྤྲིན་བྲལ་མཁའ་ལ་བརྩོན་པའི་རྟ་བདུན་
ཤུགས་ཀྱིས་ལེགས་དྲངས་ཏེ། །རྣམ་དཔྱོད་དཀྱིལ་འཁོར་ཡོངས་རྫོགས་གསལ་བས་སྙན་ངགས་
གངས་རི་གཞུ་བ་ལས་འོངས་པ། །རྨད་བྱུང་དགེ་ཚོགས་ག་གཱའི་ཆུ་ཡིས་ས་གསུམ་འགྲོ་བའི་སྐོམ་པ་
སེལ་བྱེད་པ། །འདི་འདྲའི་ཚུལ་ལ་བློ་གྲོས་སྦྱོང་འདོད་བློ་གསལ་གང་དེའི་ཆུ་གཏེར་བལྟམས་གྱུར་
320

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན།
ཅིག།གསུམ་པར་བཀོད་པ་ལེའུ་པདྨའི་མཚོ། །རྒྱན་མང་ཀླུ་དག་ནོར་བུའི་གདེངས་ཀ་ཅན།།ཆུ་ཉལ་
རྡུལ་བྲན་མཚོ་སྐྱེས་བཀོད་པ་འདིས། །བློ་གསལ་བུང་བའི་དགའ་སྟོན་བྱེད་པར་ཤོག །སྙན་ངགས་
ཀྱི་བསྟན་བཅོས་དབྱངས་ཅན་གྱི་མགུལ་རྒྱན་ལས་ཟློས་གར་བསྒྱུར་བའི་ཚུལ་སྙིང་གི་མུན་པ་སེལ་བ་
པདྨའི་དགའ་སྟོན་ཅེས་བྱ་བའི་ལེའུ་སྟེ་གསུམ་པའོ །།
ལེགས་བྱས་བདུད་རྩིའི་རླབས་ཕྲེང་མཆོག་ཏུ་རོལ་བ་། །གསེར་གྱི་ལྷུན་སྐལ་བཟང་
རི་མོས་རྣམ་པར་བཀྲ །ཀུན་གྱི་ཉེར་མཚོ་ཐུགས་རྗེའི་གླིང་ནས་ལེགས་བགྲོད་པ། །རིགས་ལྡན་རྣ་
བར་དགའ་སྟོན་སྟེར་མཛད་ཐུག་དབང་རྒྱལ། །བུང་བ་རྫ་རྔས་བསྐུལ་བའི་གེ་སར་ཚལ། །ཡིད་འོང་
དབྱངས་ཅན་གསལ་ལ་འགྲན་ལྟ་བའི། །རབ་མཛེས་ཆགས་པས་མྱོས་པའི་གཞོན་ནུ་གཉིས། །ཕན་
ཚུན་རྩེ་དགའི་དགའ་སྟོན་འགྱེད་དོ་ལོ། །
དེ་ཡང་རྒྱལ་པོ་སྤྲིན་གྱི་སྙིང་པོའི་བུ་མོ་པད་མའི་སྤྲིན་རང་བཞིན་གྱིས་གཟུགས་མཛེས་ཤིང
ངག་སྙན་པ་ལང་ཚོའི་དཔལ་དང་ལྡན་པ། མེ་ཏོག་ཏྤལའི་དཀྱིལ་ན་གེ་སར་རབ་ཏུ་གཡོ་བ་ལྟར་
རབ་ཏུ་མཛེས་པ་ཡོད་། །དེ་མཐོང་བས་ཁྱེའུ་ཚངས་པའི་ཟླ་ཟེར་ཡིད་རབ་ཏུ་གདུང་བར་གྱུར་སྟེ་
མིག་གི་རྣམ་འགྱུར་གྱིས་བརྡའ་བྱས་པ་ཡིན། དེ་ནས་གཞོན་ནུ་ཏྤལ་མིག །རབ་ཏུ་གཡོ་བའི་གཞུ་
བཀང་སྟེ། །མངོན་འདོད་གསར་པས་རྒྱས་པའི་མདའ། །བུ་མོའི་བཞིན་གྱི་འབེན་ལ་འཕངས། །བུ་
མོ་ཡང་ལང་ཚོ་རྒྱས་པས་ཁྱེའུ་དེའི་བཞིན་གྱི་རྣམ་འགྱུར་རིག་ནས། རྫིང་བུའི་འགྲམ་ནས་ཀུ་མུ་ཏ་ཁ་
ཟུམ་པོ་ཅིག་བླངས་ཏེ ཉི་མ་ནུབ་པ་དང་ཤོག་ཅེས་པའི་བརྡའ་ཀུ་མུ་ཏ་བསྟན་ནས་རྣམ་འགྱུར་
གསལ་བ་ནི། དེ་ནས་མཛེས་མ་པདྨའི་སྤྲིན། །ཕྲ་བའི་ཟུར་མིག་དང་ལྡན་ཞིང༌། །ལག་པས་ཀུན་ཏ་
ཟུམ་པ་ཞིག །བླངས་ནས་གཞོན་ནུའི་ངོས་སུ་བསྟན། །དེ་ཡི་ཉི་མ་ནུབ་པའི་དུས། །ལང་ཚོ་གསར་པ་
ལྡན་པ་། །པདྨའི་སྤྲིན་ལ་དུས་ཐེབས་ནས། །འདོད་པ་གསར་པ་གསར་པ་འཕེལ། །དེ་ནས་ཁྱེའུ་
དེ་ལུས་ཀྱི་སྤུ་ལོང་གཡོ་བ་ལ། སེར་བུས་གྲང་བ་ལྟར་བྱས་ནས་གོས་གྱོན་པར་བྱེད་། །ཚངས་པའི་
ཟླ་ཟེར་མཛེས་པ་ཡིས། །གཞོན་ནུ་གསལ་བའི་རྣམ་འགྱུར་མཁན། །ཆགས་པས་སྤུ་ལོང་གཡོ་བ་ལ། །
གྲང་བའི་ཟོལ་གྱིས་གོས་གྱོན་།དེ་ནས་གསེར་གྱི་ཏ་ལའི་དྲུང༌། །ག་བུར་ཛ་ཏིའི་དྲི་ལྡན་མ། །
321

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དཔལ་ལྡན་མ་དེ་གནས་པའི་སར། །རབ་མཛེས་གཞོན་ནུས་ཕྱིན་ནས་སྨྲས། །མིག་སྨན་ལྟ་བུར་
གནག་པའི་སྐྲ་དང་འཛུམ་པའི་འོད་དཀར་གསལ་བ་ཅན། བིམ་བ་ལྟ་བུར་དམར་བའི་མཆུ་དང་ཀུན་
ཏ་ལྟ་བུར་དཀར་བའི་སོ། །བཞིན་རས་ཟླ་བ་རྒྱས་པའི་དཔལ་དང་འཁུར་ཚོས་ཉི་མ་འཆར་ཁའི་འོད། །
ལང་ཚོ་རབ་རྒྱས་བུ་མོ་གཞོན་ནུ་བསམ་པ་བཞིན་དུ་རྒན་པོ་ཅན། །ཁྱོད་ཀྱི་བཞིན་གྱི་ཟླ་བ་དང་། །
མིག་གི་ཨུཏྤལ་རི་དྭགས་མིག །འཛུམ་པའི་པདྨའི་ཆུན་པོ་རྣམས །བརྐུས་པར་ངེས་སོ་དཔལ་
ལྡན་མ། །བུ་མོས་སྨྲས་པ།དྲི་ཞིམ་མེ་ཏོག་གཞན་དོར་ནས། །གེ་སར་མེད་པའི་ཆུ་སྐྱེས་ལ། །བུང་
བས་སྦྲང་རྩི་ལེན་ནམ་ཅི། །གཞོན་ནུས་སྨྲས་པ། པད་མའི་སྤྲིན་ཁྱོད་མཐོང་བ་ཡིས། །བདག་ཡིད་
དགའ་བ་གསར་པ་འཕེལ། །ཁྱོད་དང་འགྲོགས་པར་མ་གྱུར་གང༌། །སྲོག་དང་ལྷན་ཅིག་འབྲལ་བར་
འགྱུར །ཅེས་ཐོས་པས་པད་མའི་སྤྲིན་ཡིད་བདེ་བས། ཤིབ་བུར་སྨྲས་པ། གཉེན་གྱི་ཞགས་པས་མ་
བཅིངས་ཤིང༌། །སྔོན་ནས་དུས་ཀྱང་མ་བཏབ་པར། །དེ་རིང་སྐྱེད་ཚལ་གསར་པ་འདིར། །ངེས་པར་
མྱོང་བྱས་འགྲུབ་པར་འགྱུར །ཚངས་པའི་ཟླ་ཟེར་གྱིས་སྨྲས་པ།དེ་ནས་རི་བོང་འཛིན་པ་དེ། །
མཛེས་མའི་བཞིན་གྱི་པད་མཚོར་ལྷུང༌། །འོད་ལྡན་ཆུ་ཐིགས་འཐོར་བའི་ཟེར། །གསེར་གྱི་ཕྲེང་བས་
ལུས་ཀུན་བརྒྱན། །ཡང་ན་སྐབས་གསུམ་བུད་མེད་ཀྱི། །མཛེས་པ་གཅིག་ཏུ་བསྡུས་ནས་ནི། །པདྨའི་
སྤྲིན་གྱི་ལང་ཚོ་ལ། །འདོག་པ་གཅིག་ཏུ་བསྡུས་པ་བཞིན། །ཞེས་སྨྲས་པ་ན། ཉིན་མོའི་དབང་ཕྱུག་
དཔལ་འབར་ཏེ། །གཞོན་ནུ་གཉིས་ཀྱི་སྤྱོད་པ་ལ། །རབ་ཏུ་སྐྱེངས་པའི་ཡིད་ལྡན་པས །ནུབ་རིའི་
ངོས་སུ་གཞོལ་བ་ལ །ཟླ་བ་ཆགས་ལས་མྱོས་པ་ཡིས །ལུས་ཕྲ་མ་དེ་གནས་པའི་སར། །ལུས་
འཕགས་གླིང་ནས་རབ་བསྒུགས་ནས། །རིངས་པར་བུ་མོ་ལྟ་བ་བཞིན། །དེ་ནས་མཛེས་མ་དཔག་
བསམ་ཤིང༌། །འོ་མ་འཛིན་པའི་མེ་ཏོག་རྒྱས། །ཆགས་པས་བཞིན་གྱི་གེ་སར་འཕེལ། །སྤུ་ལོང་
གསར་པའི་ཆུ་རྒྱུན་བབ། །སེམས་ནི་གཡོ་བའི་རླབས་ཕྲེང་ཅན། །གཞོན་ནུ་པདྨའི་བཞིན་ལ་བལྟས། །
དེ་ནས་གཞོན་ནུ་ཀུ་མུ་ཏའི་ཚལ་མེ་ཏོག་སྣ་ཚོགས་པའི་ཁང་བུར་རིན་པོ་ཆེའི་རྒྱན་བཀོད་དང་གཞོན་
ནུ་མ་པདྨའི་སྤྲིན་ཁྲིད་དེ་འཁོད་པ་ན། གཞོན་ནུས་སེན་མོ་འདེབས་བཞིན་དུ་མགུལ་ནས་འཁྱུད་པ།
སེན་མོའི་འོད་ཟེར་ཕྲེང་བ་ཡིས། །འོ་མ་འཛིན་པའི་ཐད་དུ་བསྣུན། །བུ་མོ་ལུས་ཀྱི་རྣམ་འགྱུར་གྱིས། །
322

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན
པདྨའི་གེ་སར་གཡོ་བར་གྱུར། །དེ་ནས་གཞོན་ནུ་ཨུཏྤལ་མིག །ལག་པའི་ཞགས་པ་རབ་བརྐྱང་བས། །
འཇམ་ཞིང་མཉེན་པའི་སོར་མོ་ཡིས། །གཞོན་ནུ་མ་ཡི་མགུལ་ནས་འཁྱུད། །ལུས་ཕྲ་ན་ཆུང་པདྨའི་
སྤྲིན། །མཐུན་པའི་རྣམ་འགྱུར་དང་ལྡན་པས། །མཆུ་གཉིས་དལ་བུས་སྦྱོར་བར་བྱས། །མཛེས་མ་ཁ་
དབུགས་སེར་བུ་། །མ་ལ་ཡ་ཡི་རླུང་བཞིན་གྱུར། །འཁྲིལ་བའི་འཇམ་མཉེན་རེག་བྱ་ཡང༌། །པདྨའི་
མལ་སྟན་ལྟ་བུར་གྱུར། །རི་དྭགས་མིག་ཡངས་དཔལ་ལྡན་ལང་ཚོ་མ། །འདོད་པ་གསར་པའི་རྣམ་
འགྱུར་སྒྱུར་མཁས་པ། །རྣ་བར་བདུད་རྩིའི་མཆོག་རབ་དབྱངས་སྙན་ལྡན། །ཕན་ཚུན་དགའ་བའི་ཡ་
མཚན་རྒྱ་ཆེར་གྱུར། །དེ་ནས་ཁྱེའུ་དུང་གི་གཙུག་ཕུད་ཀྱིས་དེ་བཞིན་དུ་གཞོན་ནུ་གཉིས་ཀུ་མུ་ཏའི་
ཚལ་དུ་སོང་བ་མཐོང་སྟེ། རང་གི་གཡོག་བྲན་ཟེ་པདྨའི་ལག་པ་ལ།ཁྱོད་དལ་བུས་ཀུ་མུ་ཏའི་ཚལ་དུ་
སོང་ལ་གཞོན་ནུ་གཉིས་ཅི་བྱེད་ལྟོས་ཤིག་ཅེས་བསྒོ་བ་དང༌། དེས་ཀྱང་དེ་བཞིན་དུ་ཕྱིན་པ་དང་།
གཞོན་ནུ་གཉིས་དེའི་མཚན་ཡུན་རིང་དུ་ཡང་བརྩེས་པས ཐ་མ་དུབ་པའི་རྣམ་པས་གོས་རྣམས་
ཕྱིར་བུད་ནས་མིག་ལག་སྦྲེལ་བའི་སྐ་རགས་དང་།བུ་མོའི་མགོ་ཁྱེའུའི་ཨོས་ཀོའི་ཐད་ནས་སྐྲ་འཕྱང་
བ་སྨ་ར་དང༌། རྐང་པ་བཞིར་སྣ་བ་མཐོང་བས་པདྨའི་རྩ་ལག་སྐྲག་ནས་དུང་གི་གཙུག་ཕུད་ཅན་དུ་
དབུགས་དེང་དེང་བར་བྱས་མིག་རིག་རིག་ཏུ་གྱུར་། །དེ་ཅི་ཉེས་དྲིས་པས པདྨའི་ལག་པས་སྨྲས་པ
རྒྱལ་བུ་དང་ནི་བུ་མོ་མི་སྣང་སྟེ། །ཤིན་ཏུ་འཇིགས་པའི་འདྲེ་ཡི་གཟུགས་ཅན་ཞིག །དཔྲལ་བའི་ངོས་
ས
ནས་འབབ་ཆུའི་རྒྱུན་གཞོལ་ཞིང༌། །སྨ་རའི་ཨག་ཚོམས་གཡག་རྔའི་ཆུན་པོ་ཙམ། །མིག་ལག་སྦྲེལ་
བའི་སྐ་རགས་དམ་དུ་བཅིངས། །རྐང་བཞི་གར་སྟབས་རྩིག་པའི་ལོགས་ལ་བསྒྱུར། །འཁུན་པའི་ང་
རོས་སྟོང་གསུམ་ཁྱབ་པ་ཙམ། །དེ་འདྲ་མཐོང་བས་ཁོ་བོ་ཤིན་ཏུ་འཇིགས། །འོག་ནས་ཡོམ་ཡོམ་གཡོ་
བའི་གར་བསྒྱུར་ལ། །སྟེང་ནས་ནེམ་ནེམ་མྱུར་བའི་བརྩོན་འགྲུས་ཅན། །བར་ནས་ཅིབ་ཅིབ་མཆུ་
ཡིས་སྒྲ་སྒྲོག་པ། །ས་གཞི་མེར་མེར་ས་གཡོས་ལྟ་བུར་སྣང༌། །ཅེས་སྨྲས་པས རྒྱལ་བུ་ཡ་མཚན་དུ་
གྱུར་ནས་དལ་བུས་བལྟས་པས་ཕོ་ཉ་བ་ཡིད་འཁྲུལ་བར་རིག་ཅིང་གཞོན་ནུ་གཉིས་ཕན་ཚུན་འབྲལ་
མི་ཕོད་པའི་རྣམ་པས་ཤིབ་བུར་གླེང་བ་ཐོས་ཏེ། དེའི་ཚེ་ཚངས་པའི་ཟླ་ཟེར་གྱིས་སྨྲས་པ། ན་ཆུང་
ལུས་ཕྲ་སྒེག་ཅིང་གོས་ལྡན་མ། །ངག་སྙན་རྣ་བའི་དཔལ་དུ་བདུད་རྩི་སྟེ། །ག་བུར་གཞོན་ནུ་གུར་
323

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གུམ་དྲི་ལྡན་མ། །བདག་སྙིང་ཁྱོད་ལ་ཤིན་ཏུ་གདུང་བར་གྱུར། །བུ་མོས་སྨྲས་པ ཉི་མའི་འོད་ཟེར་
ཤར་བ་ན། །པདྨོ་ཅན་གྱི་དགའ་བ་འཕེལ། །ཁྱོད་གདོང་མཛུམ་པའི་བསིལ་ཟེར་གྱིས། །བདག་ལུས་
ཀུནྡའི་དྲོད་འབར་གྱུར། །དེ་ནས་རི་བོང་འཛིན་པ་སྟེ། །ན་ཆུང་དགའ་སྟོན་མ་མྱོང་བར། །ཁྲོས་
པསམ་རྒྱུ་སྐར་ཚོགས་ལ་བསྣུན། །སྐྲག་ནས་ངེས་པར་བྱེད་པ་བཞིན། །དེ་ནས་རྒྱུ་སྐར་མདངས་
དམན་ཞིང༌། །རི་བོ་འཛིན་པའང་སྐྱེངས་པ་ཡིས། །རབ་དཀར་བའི་འོད་བསྡུས་ནས། །ནུབ་རིའི་
ངོས་སུ་གཞོལ་བ་བཞིན།།དེ་ནས་དུང་གི་གཙུག་ཕུད་ཀྱི་བསམ་པ་ལ།འདི་གཉིས་གཅིག་ལ་གཅིག་
ཆགས་ནས་ནམ་ལངས་པ་ཡང་མི་ཚོར་བར་འདུག་སྙམ་ནས་སྨྲས་པ། ཟླ་བ་བ་ལང་སྤྱོད་དུ་སོང༌། །
ཀུ་མུ་ཏ་རྣམས་ཁ་ཡང་ཟུམ། །རྒྱུ་སྐར་རྣམས་ཀྱི་འོད་ཀྱང་ནུབ། །ནུབ་རི་གསེར་ཞྭ་གྱོན་ལ་ཁད། །དེ་
ནས་གཞོན་ནུ་རྣམ་པ་གཉིས། །དར་ཅིག་ངོ་ཚའི་རང་བཞིན་གྱིས། །བཞིན་གྱི་དཀྱིལ་འཁོར་རབ་ཏུ་
ཞིག །སེམས་ཀྱི་གྱ་གྱུ་སྨྲ་བར་གྱུར། །དེ་ནས་མེ་ཏོག་ཀུ་མུ་ཏའི་ཚལ་རབ་ཏུ་དགའ་བའི་དཔལ་དེའི
ནུབ་ཕྱོགས་དབེན་པའི་ཐད་ནས། བུ་མོ་པདྨོའི་སྤྲིན་རང་གི་ཡབ་རྒྱལ་པོའི་གསེབ་ཏུ་ཞུགས་ཏེ
ཚངས་པའི་ཟླ་ཟེར་དང་བྲལ་བས་ཡིད་གདུང་བས།ཤིབ་བུར་སྨྲས་། གཉིས་སྐྱེས་ལུས་མཛེས་
རིན་ཆེན་གསེར་གྱི་མདོག་མཚུངས་ངང་པའི་རྒྱལ་པོ་ཡང༌། །འོ་མའི་པད་མཚོ་དང་བྲལ་གདུངས་
བའི་ཅ་ཅོ་སྒྲོག་པ་བཞིན། །གང་གི་མཛའ་དཔག་བསམ་ཤིང་ལྟར་ཡིད་ཀྱི་གདུང་བ་འཕྲོག་བྱེད་པ། །
གྲགས་པ་ག་བུར་བཟང་པོ་དང་བྲལ་བདག་ཡིད་ཤིན་ཏུ་སྐྱོ་བར་གྱུར། །ཅེས་སྒྲོགས་ཤིང་དབུགས་
ནར་ནར་ཕྱུང་བར་བྱེད་དོ། །དེའི་ཚེ་ཚངས་པའི་ཟླ་ཟེར་ཡང་གྲོགས་དང་བྲལ་བས་ཡིད་མི་དགའ་
བཞིན་དུ་སྨྲས་པ། ཡིད་འོང་ལང་ཚོ་ཆུ་གཏེར་བསྲུབས་ལས་འཁྲུངས། །ངག་སྙན་འཇམ་པའི་འདབ་
མ་རབ་རྒྱས་ཏེ། །བཞིན་རས་པདྨ་དྲི་ཞིམ་ཟེ་འབྲུ་ཅན། །ཁོ་བོའི་དཔལ་མོ་དབྱར་སྐྱེས་མེ་ཏོག་
མཚུངས། །མེ་ཏོག་ཕལ་ཆེར་ཉིན་རེའི་རྒྱན། །ལུས་ཀྱི་གདུང་བ་སེལ་བའང་མིན།།ཁྱོད་ནི་ཡུན་རིང་
ལང་ཚོའི་དཔལ། །མཚུངས་པ་ཉིད་ཀྱང་མ་ལགས་སོ། །ན་ཆུང་གཞོན་ནུ་རི་དྭགས་མིག་ལྡན་མ། །
ལུས་ཕྲ་སྙན་པའི་ངག་ལྡན་རང་བཞིན་གསལ། །རབ་ཏུ་མཛེས་པའི་སྡེ་ཚོགས་ལས་འགོངས་པའི། །
པདྨའི་སྤྲིན་དེ་མེད་པས་བདག་ཡིད་སྐྱོ། །ཞེས་སྒྲོགས་པས་པདྨའི་རྫིང་བུའི་འགྲམ་ནས་གནས་པའི་
324

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན
དགེ་སྦྱོང་གིས་ཐོས་ནས།ཅིའི་ཕྱིར་ཡིད་མི་དགའ།སྨྲས་པ། པདྨའི་སྤྲིན་དང་བྲལ་བའོ། །དགེ་སྦྱོང་
གིས་འདི་ན་ཆུང་མ་དང་འགྲོགས་པས་ཡིད་མ་ཚིམ་ཏེ།སེམས་སྐྱོ་བ་ཡིན་པར་འདུག་སྙམ་ནས།
སྨྲས་པ། གང་ཞིག་བསྟེན་ན་སངས་རྒྱས་རྣམས་ཀྱིས་རྒྱབ་ཀྱིས་ཕྱོགས། །འཁོར་བའི་རྩ་བ་ཡུན་རིང་
མི་ཟད་འཕེལ་འགྱུར་ཞིང་། །བཟོད་པར་དཀའ་བའི་སྡུག་བསྔལ་སྣ་ཚོགས་མྱོང་འགྱུར་བ། །བུད་
མེད་བསྟེན་པའི་སྐབས་ནི་ནམ་ཡང་ག་ལ་ཡོད། །ཚངས་པའི་ཟླ་ཟེར་གྱིས་སྨྲས་པ། ན་ཆུང་དགའ་
བའི་དགའ་སྟོན་གླེང་པ་ན། །དགེ་སྦྱོང་རྣམས་དང་རྒས་འཁོག་ལྐུགས་པ་ཡང༌། །དགའ་བའི་ཡིད་
ཀྱིས་འཛུམ་པའི་མདངས་སྟོན་སྟེ །དོན་དུ་གཉེར་ཞིང་དེ་ཡི་བཞིན་ལ་བལྟ། །ལང་ཚོ་ལྡན་དང་
མངོན་པར་ཕྲད་པ་ན། །གང་ལ་ཆགས་པའི་དངོས་པོ་དེ་གཏོང་ཞིང༌། །རིངས་པར་གྱུར་ཀྱང་དེ་ཡི་
འདུན་དུ་འདུག །ལེགས་པར་གབ་པའི་གཏམ་ཀྱང་དེ་ལ་སྨྲ། །རྫིང་བུ་མཚོ་བྱས་ཁེབས་པ་པདྨོའི་
ཚལ། །མངར་བའི་དྲི་ལྡན་བུང་བས་མི་འདོར་བཞིན། །ལུས་ཕྲ་ན་ཆུང་གསལ་བའི་རྣམ་འགྱུར་ཅན། །
གང་གིས་མཐོང་དེ་དགའ་བའི་ཡིད་འཛིན་འགྱུར། །དགེ་སྦྱོང་གིས་སྨྲས་པ།གང་གི་ལུས་ལ་ཙནྡན་
དྲི་ཆུས་གང་བའི་ནང༌། །མངོན་པར་མི་དགའ་སྲིན་བུའི་གྱ་གྱུ་ཅན། །མི་གཙང་པགས་པས་གཡོགས་
པའི་ལུས་འདི་། །ཆགས་པར་འགྱུར་བ་གཞོན་ནུ་འཁྲུལ་པའི་བློ། །གང་ཞིག་བརྟགས་ན་རུས་པའི་
ཕུང་པོ་ལ །མི་གཙང་ལྗན་ལྗིན་རྒྱུས་པའི་དྲ་བས་སྦྲེལ། །ཁྲག་དང་ཆུ་སེར་ངར་སྣབས་དག་གིས་
གང༌། །དེ་འདྲའི་ལུས་ལ་ཆགས་པ་ཁྱོད་རེ་འཁྲུལ། །གང་ཞིག་བསྟེན་ན་སྤུ་གྲི་ལོ་མའི་ནགས་ཚལ་
རབ་ཏུ་རྒྱས་པ་དང་། །མེ་མ་མུར་དང་རོ་མྱག་འདམ་གྱིས་ཀུན་ནས་ཡོངས་སུ་བསྐོར་བ་། །ཐལ་
ཚན་ཆུ་བོ་འཇིགས་རུང་ཆེ་དང་མཚོན་ཆས་རབ་ཏུ་གང་བའི་ནང༌། །བཙོ་སྲེག་རྣམ་པར་གཙེས་པར་
གྱུར་ན་ཁྱོད་ཀྱིས་བཟོད་པར་ནུས་སམ་ཅི། །ཅེས་སྨྲས་པས ཁྱེའུ་ཡང་ཆགས་པ་ལས་བློ་བྲལ་བར་
གྱུར་ཏོ། །འབྱོར་ཚོགས་སྲེད་བདེའི་དཔུང་ཚོགས་ཀྱིས་བསྐོར་ཞི་བའི་པད་ཚལ་ན། །གཟི་བརྗིད
མཛེས་པའི་ཁུར་ལྡན་མཚན་མོའི་མགོན་གྱིས་མི་འགོངས་ལ །བྱམས་པའི་ཆུ་མངལ་དཀར་པོས་
རབ་གཡོགས་དཔལ་ལྡན་དབྱངས་ཅན་མ། །བདག་གིས་བསྟོད་ལ་སྙན་ངགས་མཁན་གྱི་རྒུད་པ་
འཕྲོག་མཛད་དེ། །བསོད་ནམས་སྤྲིན་ཕྲེང་ཕྱོགས་ལས་རབ་འདུ་ཞིང་། །རྒྱ་མཚོའི་རྡུལ་གྱིས་རྗེས་
325

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཞུགས་གྲགས་པ་རྣམས། །རབ་དཀར་གངས་རིའི་ཕྲེང་བ་འཁྲིགས་པ་ལྟར །རྒྱལ་བའི་ལས་སྤྲུལ་
བཞི་པའི་གསལ་བྱེད་ཡིན། །ལེའུ་བཞི་པ་དཔལ་ལྡན་རི་བོང་འཛིན། །འོད་དཀར་གསལ་བའི་ཟློས་
གར་འདི་མཐོང་ན། །བློ་གྲོས་དཔལ་ལྡན་ཀུན་ཏུ་རྒྱས་པའི་ཚལ།།མཁས་པའི་ཚོགས་ཀྱི་འཛུམ་ཟེར་
འབྱེད་པར་ངེས། །སྙན་ངགས་ཀྱི་བསྟན་བཅོས་དབྱངས་ཅན་གྱི་མགུལ་རྒྱན་ལས་ཟློས་གར་གྱི་ཡན་
ལག་གཞོན་ནུའི་ལང་ཚོ་དགའ་བའི་དགའ་སྟོན་ཞེས་བྱ་བའི་ལེའུ་སྟེ་བཞི་པའོ།། །།
ཀྭ་ཡེ་མཛེས་མ་ཤར་གྱི་རི་རྩེར་རི་བོང་ཅན། །དཔག་བསམ་འཛུམ་ཟེར་ཆུ་ཤེལ་ནོར་བུའི་
མདངས་འཕྲོག་པ། །འགྲོ་མང་དད་པའི་དགའ་སྟོན་ལ་འོངས་འགྱིང་བའི་སྐུ། །སྡུག་བསྔལ་བརྒྱ་
ཕྲག་གིས་གདུངས་ངལ་གསོ་མཛད་ལ་འདུད། །སྦྲང་རྩི་འཐུང་བའི་བུ་མོ་དཔལ་ལྡན་མ། །པད་ཚལ་
ཟོལ་གྱི་རྒོད་པའི་ལྡུམ་རྭ་རུ །གཅིག་ཆར་དགེ་ལ་སྤྲོ་བའི་བློ་གསལ་རྣམས། །ཐར་པར་འགྲོ་འདོད་
རྣམས་ཀྱི་ཟློས་གར་ཡིན།།དགེ་སྦྱོང་གིས་སྨྲས་པ།ཞི་བའི་ནགས་འདབ་བསིལ་བའི་རྫིང་བུ་ཚོན་གྱི
དྲ་བའི་འོད་རིགས་ཅན། །གཙུག་ཕུད་ལྡན་རྣམས་སྙན་པར་སྒྲོག་པ་རོལ་མོའི་གླུ་དབྱངས་དུ་མས་
མཛེས། །སྤོས་དང་མེ་ཏོག་གཞལ་མེད་ཁང་ཆེན་སྤྲིན་གྱིས་བཀོད་པའི་སྐྱེད་ཚལ་གྱི །ཞི་བའི་ནགས་
སུ་དལ་འབྱོར་སྙིང་པོ་དོན་ཡོད་སྒྲུབ་སླད་ངེས་པར་འགྲོ། །སྣ་ཚོགས་སྣང་འདིར་ཆུ་ནང་ཟླ་ཤར་དང་། །
སྤྲིན་དཀར་གཡོ་བཞིན་འོད་ཀྱི་དྲ་བ་ལྟར། །ཇི་བཞིན་བརྟགས་ན་དཔལ་ལྡན་སྙན་ངག །
ཟག་མེད་རོ་བརྒྱའི་བདུད་རྩི་བཏུང་ཕྱིར་འགྲོ། །ཞེས་སྨྲས་པ་ན། ཁྱེའུ་དེ་གཉིས་འཁོར་བ་སྡུག་
བསྔལ་གྱིས་གཟིར་བར་རིག་ནས་དུང་གི་གཙུག་ཕུད་ཀྱིས་སྨྲས་པ། འདིར་ནི་སྣང་ལ་རང་བཞིན་
མེད་འདྲ་ཞིང༌། །ཇི་ལྟར་བྱས་ཀྱང་སྡུག་བསྔལ་ཤུགས་དྲག་པ། །མི་རྟག་འཆི་བའི་ཆོས་ཅན་རིག
ནས་ནི། །ཞི་གནས་སྒོམ་ཕྱིར་དབེན་པའི་ནགས་སུ་འགྲོ། །ཚངས་པའི་ཟླ་ཟེར་གྱིས་སྨྲས་པ།ལྷ་
དབང་བཀོད་པའི་གྲོང་ཁྱེར་ཉམས་དགའ་བ། །འོད་ཟེར་སྟོང་གི་དྲ་བས་མཛེས་ན་ཡང༌། །ལང་ཚོ་མི་
རྟག་གཡོ་བ་འདི་མཐོང་ནས། །དེ་སླད་བདག་ཀྱང་དབེན་པའི་གནས་སུ་འགྲོ། །ཅེས་སྨྲས་ཏེ་དགེ་
སྦྱོང་གི་མདུན་དུ་ཁྱེའུ་གུས་པའི་ཚུལ་གྱིས་གནས་པ་ན། བདག་གིས་སྨྲས་པ། གཞོན་ནུ་དག་འདི་
ནས་བྱང་ཕྱོགས་སུ་དཔག་ཚད་བདུན་འདས་པ་ཞི་བའི་སྤྲིན་གྱི་ཁང་བཟང་ལྟ་བུའི་ནུབ། དགེ་སྦྱོང་
326

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན
དང་རིག་པ་འཛིན་པ་དང་བྲམ་ཟེ་ལ་སོགས་པ་བསམ་གཏན་པ་རྣམས་ཀྱིས་ཁང་བུ་མཐོ་རིས་ཀྱི་
བཀོད་པ་ལྟ་བུ་རིན་ཆེ་ཨིནྡྲ་ནཱི་ལའི་མདངས་ལྟར་འོད་འཕྲོ་བས་ས་གཞི་རྣམས་ཁ་དོག་བསྒྱུར་བ།
མཚོ་དང་མཚེའུ་འབབ་ཆུ་དང་ཁ་དོག་སྣ་ཚོགས་པ་དག་ཕྱོགས་བཞི་ནས་དལ་བུས་འབབ་པ།ལྗོན་
ཤིང་ཡལ་ག་རབ་ཏུ་རྒྱས་པ་དག་ལ་ཁུ་བྱུག་གི་བུ་མོ་རྣམས་སྙན་པར་སྒྲོགས་ཤིང༌། མེ་ཏོག །ཚོན་ཁ
དོག་མི་འདྲ་བ་དག་ལ་བུང་བ་རྣམས་འཁོད་པ། གངས་རིའི་ཕྲེང་བ་རབ་ཏུ་འཁྲིགས་ཤིང༌། རང་
བཞིན་གྱིས་འཚེ་བ་མེད་པའི་རི་དྭགས་རྣམས་རྩྭ་སྔོན་པོས་ཆེམ་ཆེམ་གཅོད་པའི་སྒྲ་དང་མིག་དཀྱུས་
རིང་བའི་མིག་གིས་ལྟ་བར་བྱེད་པ་ཡོད་དེ་དེར་ཕྱིན་ནས་བསམ་གཏན་གྱི་ཡོན་ཏན་འཕེལ་བར་བྱེད་
པ་ཡོད་། །ས་འཛིན་ཁ་བའི་གོས་གྱོན་ཏེ། །འཇའ་ཚོན་སྟོད་གཡོགས་དང་ལྡན་ཞིང་། །སྤྲིན་དཀར་
གཞོན་ནུ་རོལ་བ་རྣམས། །འབྲུག་གི་རྔ་སྒྲ་སྒྲོག་པ་བཞིན། །པད་རྫིང་མེ་ཏོག་ལྡུམ་ར་ན། །ཆུ་གཉེར་
རྦ་རླབས་གཡོ་བ་དང་། །མཉམ་དུ་ངུར་བ་གཞོན་ནུའི་ཚོགས། །བུང་བའི་སྒྲ་དང་ལྷན་ཅིག་རོལ། །
རང་བཞིན་ཉམས་དགའ་དབེན་པའི་རི་སུལ་ན། །བསམ་གཏན་བདེ་ལ་ཆགས་པའི་དྲང་སྲོང་དག །
རྡོ་རྗེ་སྐྱིལ་ཀྲུང་བརྟན་པས་གནས་བྱས་ནས། །རྒལ་ཚིགས་བསྲིང་བ་གསེར་གྱི་དོང་ཙེ་བཞིན། །རྒྱ་
མཚོའི་གོས་ཅན་ཚོན་གྱིས་བཀྲ་བ་དེར། །མེ་ཏོག་ལོ་མ་འབྲས་བུས་བརྒྱན་པ་དང༌། །མཉམ་དུ་མེ་
ཏོག་སྤོས་ཆུའི་ཆར་འབེབས་ཤིང༌། །སྤྲིན་དཀར་ནང་ནས་འབྲུག་སྒྲ་སྒྲོགས་པ་བཞིན །ཅེས་སྨྲས་
སྤྲིན་ད་བར་ནང་ནས་
ནས། འགྲོ་བར་ཆས་པ་དང༌། རྒྱལ་བུ་གཉིས་ཀྱང་དགེ་སྦྱོང་དང་ལྷན་དུ་ཤིང་རྟའི་ཚོགས་རྒྱན་གྱིས་
བརྒྱན་པའི་བཀོད་པ་བཤམས་ཏེ། རང་གི་གཡོག་འོད་ཀྱི་སྤྲིན་དང༌།པདྨའི་ལག་པ་ཅན་དང༌།ལྷན་
དུ་ཀུ་མུ་ཏའི་ཚལ་གྱི་ཕྱིར་རོལ་དུ་འཐོན་པ་ཡབ་རྒྱལ་པོས་མཐོང་། རིངས་པར་གདོང་དུ་འོངས་
ནས། ཀྱཻ་སྙན་ངགས་མཁན་ཆེན་པོ་ཅིའི་ཕྱིར་བདག་གི་བུ་སྡུག་པ་དག་དང་འགྲོགས་ཏེ་གར་
གཤེགས དགེ་སྦྱོང་གིས་སྨྲས་པ། འཁོར་བ་ཆུ་སྲིན་འབྱུང་གནས་ཆེན་པོ་ན། །སྡུག་བསྔལ་ཤུགས་
དྲག་ཆུ་གཉེར་སེར་བུས་བསྐྱོད། །མི་རྟག་ཟོལ་གྱིས་རྒོད་པའི་པདྨོའི་ཚལ། །འཆི་བདག་བུང་བ་
འཛིན་ཕྱིར་ནགས་སུ་འགྲོ། །ཡོན་ཏན་རྒྱ་མཚོའི་ཕ་རོལ་མཐར་སོན་ཡང༌། །ཆུ་ཐིགས་ཙམ་ཡང་
འབྱོར་པ་མ་མཆིས་ན། །མཁས་པར་རློམས་པའང་སྒོམ་པ་མ་མཆིས་ཏེ །དེ་ཕྱིར་ཁོ་བོ་ཞི་བའི་
327

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ནགས་སུ་འགྲོ།ཅུང་ཟད་འབྱོར་ན་མཁས་བཙུན་བཟང་པོ་དང༌། །འཁོར་དང་གྲྭ་པ་བུ་སློབ་མཐར་
རྒྱས་ཏེ། །གངས་ཅན་འདི་ན་གྲགས་པའི་རྒྱལ་མཚན་འཛིན། །དེ་མེད་མཁས་ལ་དེ་ལྟ་མ་མཆིས་སོ །
ཁོ་བོ་སྔར་ནས་མི་རྟག་ཡིད་སྐྱོ་བས། །འཁོར་བ་འདི་ལ་སྙིང་པོ་མེད་པའི་ཕྱིར །རང་བཞིན་ཉམས་
དགའ་འཚེ་བ་མེད་པའི་སར། །གཅིག་ཏུ་ཕན་པ་དམ་པའི་ཆོས་ལ་འགྲོ། །ཞེས་སྨྲས་པས རྒྱལ་པོ་
ཡང་མི་རྟག་པ་ལ་རང་བཞིན་གྱིས་ཡིད་སྐྱོ་བས་དབེན་པར་འགྲོ་བར་ཆས་ཏེ། རང་གི་ཤིང་རྟ་དང་
དཀོན་མཆོག་མཆོད་པའི་ཆས་མ་གཏོགས་སྦྱིན་པ་རྒྱ་ཆེར་བཏང་སྟེ་སྤྲིན་གྱི་ཁང་བཟང་ལྟ་བུའི་
གནས་སུ་དགེ་སྦྱོང་དང་བཅས་ཏེ་ཕྱིན་པར་གྱུར་། །དེའི་དུས་ན་འཇའ་འོད། སྤྲིན་གྱི་གསེབ་ནས་
ལྷའི་བུ་རྣམས་མེ་ཏོག་འཐོར་ཞིང་། ཨ་ལ་ལ་རྒྱལ་པོ་ཨ་ལ་ལ། ས་བདག་འདི་ལྟ་བུའི་ཁང་བཟང་།
བཙུན་མོ་འཁོར་དང་བཅས་པ། ཐམས་ཅད་སྤངས་ཏེ་ཆོས་ལ་འགྲོ་བ་ཨ་ལ་ལ། ཞེས་པའི་སྒྲ་བྱུང་
ཞིང་ངོ་མཚར་གྱི་ལྟས་དུ་མ་སྟོན་པར་བྱེད་དོ། །སྦྱིན་ལ་དགའ་བ་ཐམས་ཅད་སྒྲོལ་བཞིན་དུ། །ཁང་
བཟང་ཉམས་དགའ་བཙུན་མོའི་ཚོགས་བཅས་པ། །ཐམས་ཅད་སྤངས་ནས་དབེན་པར་འགྲོ་བ་ནི། །
ཟས་གཙང་སྲས་ལ་འགྲན་པར་བདག་གིས་ངེས། །དེའི་ཚེ་དབེན་པའི་ནགས་ཚལ་སྤྲིན་གྱི་ཁང་
བཟང་སུ་འགྲོ་བར་ཆས་པ་དང༌། བཙུན་མོ་རིན་ཆེན་སྣང་བའི་དཔལ་གྱིས་དེར་འོངས་ནས་སྨྲས་པ།
གལ་ཏེ་ས་བདག་ནགས་སུ་གཤེགས་པར་རིགས། །ཁྱེད་ནི་ནགས་སུ་མྱུར་དུ་བཞུད་པ་ན། །བདག་
ལ་གདུང་བ་ཡུན་རིང་མི་འབྱུང་སྟེ།།ཅི་སྔར་གཤིན་རྗེའི་ཁ་རུ་མྱུར་དུ་འགྲོ། །ཞེས་སྨྲས་ཞིང་མིག་ནས་
མཆི་མ་འདོན་པ་དང་། རྒྱལ་པོ་ཐེ་ཚོམ་དུ་གྱུར་པ་ལ། དགེ་སྦྱོང་གིས་སྨྲས་པ། སྔོན་ཚེ་ཀྱའི་གྲོང་
ཁྱེར་ནི། །རིན་ཆེན་བདུན་ལས་གྲུབ་པ་ལྟར། །ཀུན་ནས་བཀྲ་བའི་འོད་ལྡན་པ །མཐོ་རིས་གྲོང་
འདྲའི་བཀོད་པ་བྱུང༌། །དེར་ནི་ས་བདག་དོན་གྲུབ་ཅེས་བྱ་ཉི་མའི་གཉེན་གཅིག་པུ། །གྲགས་པས་ས་
གསུམ་ཟླ་བའི་འོད་རིས་མ་ལུས་ཁྱབ་པར་གྱུར། །དེས་ནི་འཁོར་བའི་རང་བཞིན་ན་ཆུང་ལུས་ཕྲ་སྟོང་
ཕྲག་གིས། །བརྒྱད་ཅུ་དང་ནི་རྒྱལ་སྲིད་སྤངས་ནས་དབེན་པའི་ནགས་སུ་གཤེགས །སྔོན་ཚེ་གྲོང་
ཁྱེར་དཔག་བསམ་ཤིང༌། །གང་གི་གྲགས་པ་ཀ་ན་ཀ །ཤི་བི་ཞེས་བྱའི་ས་བདག་ཚེ། །ཐམས་ཅད་
སྒྲོལ་ཞེས་བྱ་བ་བྱུང༌། །དེས་ནི་འཁོར་བའི་སྡུག་བསྔལ་ཆེར་གཟིགས་རང་གི་བུ་དང་ཆུང་མ་ལ་
328

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན
སོགས་པ། །གླང་ཆེན་ཤིང་རྟ་ཤིན་ཏུ་གཅེས་པའི་ཆབ་སྲིད་ཕངས་པ་མེད་པའི་བློ་ཡིས་བཏང༌། །
འཇིག་རྟེན་ཀུན་གྱིས་བསླད་པར་མ་ནུས་གྲགས་པ་ག་བུར་བཟང་པོའི་དྲི་ལྟ་། །དེས་ནི་ཡིད་བཞིན་
ནོར་བུ་ཆེས་ལྷག་ཤཱཀྱའི་རྒྱལ་པོ་འདི་ཡིན་ལྟོས། །ཅེས་སྨྲས་ནས། བཙུན་ཡང་ཆོས་ལ་དད་པར་
གྱུར་ཏེ། རྒྱལ་པོ་ཡབ་ཡུམ་སྲས་དང་གཡོག་དང་བཅས་པས་སྙན་ངགས་མཁན་ཤིང་རྟའི་སྟེང་ན
འདུག་བཞིན་པ་བསྐོར་ནས་མྱུར་བར་ཕྱིན་པ་ན། དེ་ནས་རྒྱང་མི་རིང་བ་ཞིག་ན་སྤྲིན་གྱི་བཀོད་པའི་
ཁང་བཟང་ལྟ་བུའི་ནགས་ཚལ་རབ་ཏུ་རྒྱས་པ་མེ་ཏོག་གིས་བརྒྱན་པ། སྔོན་གྱི་སེམས་དཔའ་མཆོག་
རྣམས་ཀྱིས་བཞུགས་པས་ཡིད་དུ་འོང་བ། མཐའ་བྲག་རི་རིན་པོ་ཆེས་བསྐོར་ཞིང་མཚོ་དང་མཚེའུ་
བཻཌཱུརྱའི་འོད་འཁྱུག་པ། བྱ་དང་རི་དྭགས་རྣམས་མཐུན་པར་བ་མཐོང་ནས། དགེ་སྦྱོང་གིས་སྨྲས་པ།
འབར་བས་བཀོད་པའི་བྲག་རི་མཐོ། །སྔོ་བསངས་ནགས་ཀྱི་དྲྭ་བས་གཡོགས། །བྱ་ཚོགས་མཁའ་ལ་
རྣམ་པར་རླུང༌།།རི་དྭགས་རྣམས་ཀྱང་ས་ལའོ། །མེ་ཏོག་ཆར་པ་ཟིམ་ཟིམ་དལ་བུས་འབབ། །དྲི་ཞིམ་
དུད་སྤྲིན་ཆིལ་ཆིལ་མཁའ་ལ་འགྲོ། །འབབ་ཆུ་གཞོན་ནུ་ཏོང་ཏོང་གླུ་ལེན་པ།།རྨ་བྱ་མཛེས་པས་སྐོར་
བསྐོར་ཟློས་གར་བསྒྱུར། །བྱ་ཚོགས་མཛེས་པའི་སྐད་སྙན་དིར་དིར་སྒྲ་འབྱིན་ཞིང༌། །བུང་བའི་
ཚོགས་རྣམས་དིར་དིར་སྙན་སྒྲོགས་པ། །རི་དྭགས་རྣམས་ཀྱང་ལོང་ལོང་དལ་བུས་རྒྱུ །མཚོ་དང་
མཚེའུ་མེར་མེར་ལྟེངས་ཀས་བརྒྱན། །ངུར་པ་ངུར་བའི་ཁྱུ་ནང་གནས་པ་རྣམས། །འགྱིང་ཞིང་འགྱིང་
ཞིང་ཟློས་གར་བསྒྱུར་མཁས་ལ། །སྙན་པ་སྙན་པའི་ཅ་ཅོ་སྒྲོག་པ་རྣམས། །དགའ་བ་དགའ་བས་
དྭངས་བའི་མཚོ་ནང་རྒྱུ། །ཞེས་སྨྲ་ཞིང་ཕྱིན་པ་ན།མཚེའུ་བེེ་ཌཱུར་བཞུ་བའི་ཁུ་བ་བས་ཆེས་བཀྲ་བ་མེ་
ཏོག་ཨུཏྤལ་ཁོ་ནའི་དྲ་བས་ཁེབས་པ་མཐོང་ནས། དུང་གི་གཙུག་ཕུད་ཀྱིས་སྨྲས་པ བཻཌཱུརྱ་སྔོན་
བཞུས་པའི་ཁུ་བ་ལྟར། །མར་གད་ལྟར་གསལ་ཆུ་རིས་གཡོ་བའི་ནང༌། །ངུར་བའི་ཚོགས་ཀྱི་གསེར་
ཕྲེང་བྱེད་པ་འདི། །སྙན་ངགས་མཁན་ལ་བསུ་བ་ཡིན་ནམ་སྙམ། །ཚངས་པའི་ཟླ་ཟེར་གྱིས་སྨྲས་པ།
དྲི་ཞིམ་ཏྤལ་འདབ་མ་རབ་བརྐྱངས་ཏེ། །གེ་སར་འཛུམ་པའི་ཟུར་མིག་གཡོ་བ་འདི །སྙན་ངགས་
མཁན་ཁྱེད་དབེན་པར་འབྱོན་པ་ལ། །དགའ་བའི་ཡིད་ཀྱིས་གུས་པས་བལྟ་བ་བཞིན། །རྒྱལ་པོས་
སྨྲས་པ། རྫིང་བུ་བཟང་པོ་ཨུཏྤལ་དྲ་བ་ཅན། །ངུར་པའི་དཔལ་མོ་གཏམ་སྙན་སྒྲོག་པ་འདི། །མཚོ་
329

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྐྱེས་རྒོད་པའི་ཟོལ་དང་ལྷན་ཅིག་ཏུ། །བདག་ཅག་རྣམས་ལ་ལྟད་མོ་སྟོན་པ་བཞིན། །བཙུན་མོ་རིན་
ཆེན་སྣང་བའི་དཔལ་གྱིས་སྨྲས་པ། སྦྲང་རྩི་འཐུང་བའི་བུ་མོ་དབྱངས་སྒྲོག་མ །མཛེས་ལྡན་རྨ་བྱའི་
ཚོགས་དང་ལྷན་ཅིག་ཏུ། །མགྲིན་གཅིག་བཞིན་དུ་གླུ་དབྱངས་སྒྲོག་པ་རྣམས། །སྙན་ངགས་མཁན་
ལ་མདོངས་གསོལ་སྨྲ་བ་བཞིན། །ཞེས་སྨྲ་ཞིང་སོང་བ་ན། ཕྱོགས་ཐམས་ཅད་ཀྱི་ར་བ་དང་དྲ་བ་དང་
གུར་ཕུབ་པ་རི་བོའི་ངོས་དང་མཚོ་འགྲམ་རྣམས་ན། འཇག་མ་དཀར་པོའི་སྤྱིལ་པོ་མཛེས་པ་དག་ན་
དགེ་སྦྱོང་བསམ་གཏན་ལ་སེམས་གཞོལ་པ་དག་གནས་པ་མཐོང་བས་ཡིད་སྤྲོ་ནས། དགེ་སྦྱོང་གིས་
སྨྲས་ལ། རྒྱལ་པོ་དག་ཆོས་ཐམས་ཅད་ཀྱི། མཚན་ཉིད་མ་སྐྱེས་པ། མ་འགགས་པ། གང་དུའང་མི་
དམིགས་པ། མཉམ་པ་ཉིད་དེ་རྟོག་པའི་མཐའ་ཐམས་ཅད་ལས་གྲོལ་བ། སྤང་བླང་གི་མཐའ་དང་
བྲལ་བར་གནས་པ། གསལ་བ་དང་སྟོང་པ་ཟུང་དུ་འབྲེལ་པ་དེ་ལྟ་བུའི་ངང་དུ་མཉམ་པར་བཞག་པ་
ཡིན་།ཞེས་ཆོས་བསྟན་པས་སྐབས་དེ་ཉིད་ལ་རྒྱལ་པོ་དང་ཁྱེའུ་དེ་གཉིས་ལ་ཆོས་ཐམས་ཅད་
མཉམ་པ་ཉིད་ཅེས་བྱ་བའི་ཏིང་ངེ་འཛིན་གསལ་བར་རྒྱུད་ལ་སྐྱེས་སོ། །དེ་ནས་ཡང་མཐར་གྱིས་ཕྱིན་
པ་དང༌། པདྨའི་ཚལ་རབ་ཏུ་རྒྱས་པ་ཞིག་ན་པདྨ་གཞོན་ནུ་རླུང་གིས་གཡོ་བ་ཞིག །དུང་གི་གཙུག་
ཕུད་ཀྱིས་མཐོང་ནས་སྨྲས་། སྣང་སྟོང་པདྨ་ན་ཆུང་གཞོན་ནུ་ཞིག །བདེ་སྟོང་གེ་སར་འཛུམ་པའི་
མདངས་སྟོན་ཞིང་། །བདེ་སྟོང་གསལ་བའི་མགོ་གུག་བྱེད་པ་འདིར། །གསལ་སྟོང་འཛའ་མོ་མགྲོན་
ལ་འབོད་པ་འདྲ། །ཚངས་པའི་ཟླ་ཟེར་གྱིས་སྨྲས་པ།ཀུན་གཞི་མ་བཅོས་པདྨའི་སྐྱོ་ར་ན། །ཞི་གནས་
ལང་ཚོའི་བུང་བ་ཡིད་འོང་མ། །ལྷག་མཐོང་སྦྲང་རྩིའི་བཏུང་བས་མྱོས་བྱས་ནས །བདེ་སྟོང་སྙན་
པའི་རྒྱང་གླུ་ལེན་པ་འདྲ །རྒྱལ་པོས་སྨྲས་པ། སྐྱེ་འགག་མཐའ་བྲལ་བུང་བའི་ན་ཆུང་མ། །བདེན་
གཉིས་འདབ་མའི་གཤོགས་པ་རབ་བརྐྱང་སྟེ། །འོད་གསལ་སེར་བུས་རབ་ཏུ་བསྐྱོད་པ་འདི། །ཆོས་
དབྱིངས་མཁའ་ལ་དགའ་བས་འཕུར་བ་འདྲ། །ཞེས་སྨྲ་ཞིང༌། རྩྭ་གསར་པའི་སྤྱིལ་པོར་བསམ་
གཏན་ཁོ་ན་ལ་འབད་པ་ན། དགེ་སྦྱོང་གིས་སྨྲས་པ། ལུས་ནི་མི་འགུལ་གསེར་གྱི་ལྷུན་པོ་དང་། །
ངག་ནི་མི་སྨྲ་ལྐུགས་པའི་ཚུལ་ལྟ་བུ །རླུང་ནི་མི་འགྱུ་འགྲོ་འོང་རྒྱུན་བཀག་ནས། །སེམས་ནི་མི་གཡོ་
མཁའ་ལྟར་གནས་པ་ཡིན། །སྔར་འདས་བྱ་བའི་རྗེས་ཀྱང་མི་གཅོད་པ། །མ་འོངས་རྣམས་ཀྱི་སྔོན་
330

སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན།
ཡང་མི་བསུ་བར །ད་ལྟའི་ཤེས་པ་གསལ་སྟོང་བཟོ་མེད་དུ །བཅོས་བསླད་མེད་པར་གདམས་པ་
བསྟན་པ་ཡིན །ཞེས་སྨྲས་ནས། སོ་སོར་ཐེག་པ་ཆེན་པོའི་ཆོས་འབའ་ཞིག་གིས། དུས་འདའ་བར་
བྱེད་དོ། །གངས་ཅན་འོད་དང་ཟླ་ཟེར་གྱིས་ཁྱབ་གདོང་བཞི་གསར་པའི་པད་མཚོར་མཛེས་པར་
འཁྲུངས་པའི་སྐུ། །ཚོན་གྱིས་རྣམ་བཀྲ་རྫིང་བུ་མེད་པར་པདྨོ་གསར་པ་གེ་སར་གཡོ་བཞིན་ལྷང་བ། །
ཟུར་ཕུད་ལྔ་པའི་དཔལ་མོ་ཇི་བཞིན་རྒྱུད་མང་སྦྲང་རྩི་རྣ་བར་འཐུངས་ཀྱང་ངོམས་མ་གྱུར། །དབྱངས་
ཅན་ལྷ་མོ་ཡངས་པའི་འཛུམ་ཟེར་བདག་བློའི་ཚལ་དུ་དགེ་ལེགས་འབྱོར་བས་བཀྲ་ཤིས་ཤོག །དེ་
ལྟར་སྙན་ངགས་པད་རྫིང་བཟང་པོ་ན། །རྒྱན་མང་ངུར་པའི་དཔལ་མོ་མགོན་དང་བཅས། །ཟློས་
གར་ལྔ་པའི་ཆུ་གཏེར་གཡོ་བ་འདི། །བློ་གསལ་གཙུག་ན་ནོར་བུའི་དགའ་སྟོན་ཡིན། །མང་ཐོས་
སྟོབས་བཅུའི་རྩལ་རབ་ཡོངས་རྫོགས་ཤིང་། །བསླབ་གསུམ་དཔའ་བོའི་མཆེ་སྡེར་བཟང་པོ་ཅན། །
སྙན་ངགས་རལ་པའི་ཁུར་གྱིས་གཡོར་ལྗི་བའི །ཕྱོགས་ལས་རྣམ་རྒྱལ་སྨྲ་བའི་སེང་གེས་བསྡེབས། །
གང་གི་ནམ་མཁའ་ལེགས་བཤད་འོད་ཀྱི་སྣ་ཚོགས་མཚན་མས་བཀྲ། །རབ་ཏུ་བརྟན་པའི་བློ་གྲོས་
དང་ལྡན་བསྟན་པ་དགའ་བའི་རྒྱལ་མཚན་ཅན། །མཚུངས་མེད་དཔལ་ལྡན་སྣ་ཚོགས་ཡོན་ཏན་
མཁས་པའི་དབང་ཕྱུག་དཀའ་བཞི་པ། །འཇམ་དབྱངས་རི་མོའི་སྤྲིན་གྱི་ཀུན་དའི་འཛུམ་པ་འཕེལ
བར་གྱུར། །དིང་སང་མཁས་པར་རློམ་པའི་བླུན་པོ་འགའ། །ཕྱོགས་རེ་ཙམ་ལ་འདོན་པ་གོམས་པ་
དེས། །སྙན་ངག་གཞུང་ལུགས་རྒྱ་མཚོ་མ་མཐོང་ན། །མཁས་རློམ་དེ་དག་ཚོང་པ་ཟོང་མེད་འདྲ། །ལ་
ལ་འཆད་པར་འདོད་ཀྱང་རྩོམ་པས་རྨོངས། །འགའ་ཞིག་རྩོམ་པར་སྤྲོ་ཡང་གཏིང་མ་རྙེད། །འཆད་
རྩོམ་ཕུལ་དུ་ཕྱིན་པའི་སྙན་ངག་པ། །ཕྱོགས་ལས་རྣམ་རྒྱལ་སྨྲ་བའི་དཔག་བསམ་ཤིང་། །གང་གི་
བསྟན་པའི་ལྷུན་པོ་ཆུ་གཏེར་བཞི་ཡི་སྐ་རག་གིས་བཅིངས་འབར་བའི་རྩེར། །རྒྱུད་སྡེ་རིན་ཆེན་རྣམ་
བཞི་ལས་གྲུབ་དཔལ་ལྡན་ལྷ་དབང་རྣམ་རྒྱལ་ཁང་བཟང་དུ། །འཆད་རྩོད་རྩོམ་པའི་དགེ་བདུན་
བརྒྱ་ཕྲག་ལྷ་བུ་གཞོན་ནུས་ཀུན་ནས་ཡོངས་བསྐོར་ནས། །ཕྱོགས་ལས་རྣམ་རྒྱལ་མིག་སྟོང་ལྡན་པས་
སྙན་ངག་བདུད་རྩིའི་དགའ་སྟོན་འདི་བྱས་སོ །ལྔ་པའི་ལེའུ་རྒྱས་མཛད་དཔའ་བོ་ལ། །བདེན་
གཉིས་ཟབ་མོའི་གདམས་པས་བརྒྱན་པ་འདི། །རྣམ་མཁྱེན་རིན་ཆེན་གླིང་དུ་བགྲོད་པ་ན། །གཙུག་
331

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གི་ཞུས་པས་ཡུན་དུ་མཆེད་གྱུར་ཅིག །སྙན་ངག་གི་བསྟན་བཅོས་དབྱངས་ཅན་གྱི་མགུལ་རྒྱན་ལས།
བསམ་གཏན་གྱི་བདེ་བ་རྣམ་པར་འཕེལ་བ་ཡོན་ཏན་གྱི་མཛོད་ཅེས་བྱ་བའི་ལེའུ་ལྔ་པ་རེ་ཞིག་
རྫོགས་སོ།།འཇིགས་མེད་ཕྱོགས་ཐམས་ཅད་ལས་རྣམ་པར་རྒྱལ་བས་མཛད་པའོ །།
332

༄༅། །རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་
བསྔགས་པའི་སྐོར་ཏེ་རིམ་པར་ཕྱེ་བ་དང་པོ།
བོ་དོང་པཎ་ཆེན་ཕྱོགས་ལས་རྣམ་རྒྱལ།
༈དཔལ་ལྡན་ཟླ་བ་གྲགས་པའི་བསྟོད་པ་བུང་བའི་སྒྲ་དབྱངས་ཞེས་བྱ་བ་པཎྜི་ཏ་དབྱངས་
ཅན་དགའ་བས་མཛད་པ་བཞུགས་སོ །
དཔལ་ལྡན་ཟླ་བ་གྲགས་པ་ལ་བསྟོད་པ་བུང་བའི་སྒྲ་དབྱངས་ཞེས་བྱ་བ། ལྷག་པའི་ལྷ་མོ་
དབྱངས་ཅན་མ་ལ་ཕྱག་འཚལ་ལོ །ཚོགས་གཉིས་ཤར་རིའི་རྩེ་མོར་རབ་སོན་ཞིང༌། །བརྩེ་བའི་
དཀྱིལ་འཁོར་མ་ལུས་ཡོངས་སུ་རྫོགས། །མཁྱེན་པའི་དཀྱིལ་འཁོར་ཀུན་ཏུ་ཁྱབ་པར་མཛད། །
དཔལ་ལྡན་ཟླ་བ་གྲགས་པའི་ཞབས་ལ་འདུད། །ཁྱོད་ཉིད་འཁྲུངས་ཚེ་ས་ཡང་རྣམ་དྲུག་གཡོས། །
ནམ་ལ་རོལ་མོའི་སིལ་སན་ཀ
མཁའ་ལ་མེ་ཏོག་ཆར་ཆེན་ཅི་ཡང་བབས། །གནམ་ལ་རོལ་མོའི་སིལ་སྙན་ཀུན་གྱིས་གང༌། །སྐྱེས་
མཆོག་ཁྱེད་ལ་གུས་པས་ཕྱག་འཚལ་ལོ། །བསྟན་པའི་མངའ་བདག་སྐྱེས་མཆོག་དམ་པ་ཁྱོད། །སྟོན་
པ་གཉིས་པར་འབྱུང་བར་རབ་དགོངས་ནས། །རྒྱལ་བས་མྱ་ངན་འདའ་ཚུལ་བསྟན་པར་ངེས། །རྒྱལ་
བའི་རྒྱལ་ཚབ་ཁྱེད་ལ་ཕྱག་འཚལ་ལོ། །མྱང་འདས་མཚན་མ་མེད་པའི་ནུབ་རི་ལ །ཀུན་མཁྱེན་ཉི་
མའི་དཀྱིལ་འཁོར་ནུབ་པའི་མཐར། །སྨྲ་བའི་དབང་ཕྱུག་ཟླ་བ་གྲགས་པ་ཤར། །ལམ་སྟོར་ངལ་བ་
ཐམས་ཅད་དབུགས་ཕྱུངས་ཤིག །རྣམ་དག་ཚུལ་ཁྲིམས་འཛིན་མའི་དཀྱིལ་འཁོར་ལས །ཐོས་
བསམ་བསྒོམ་པའི་མེ་ཏོག་ལོ་འབྲས་རྒྱས། །དགོས་འདོད་མ་ལུས་འབྱུང་བའི་དཔག་བསམ་གྱིས། །
རེ་བ་ཐམས་ཅད་སྐོང་མཛད་དེ་ལ་འདུད། །ཐུབ་པའི་བསྟན་པ་འཛིན་པ་མང་བྱུང་ཡང༌། །ཕལ་ཆེར་
333

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྒྱུ་སྐར་བཞིན་དུ་འོད་མི་གསལ། །དམ་ཆོས་འོད་ཀྱིས་ཐམས་ཅད་གསལ་མཛད་པ། །ཀུན་མཁྱེན་ཟླ་
བའི་ཞབས་ལ་ཕྱག་འཚལ་ལོ །མཁས་གྲུབ་ཕལ་ཆེར་འདི་དག་ནམ་མཁའ་འདྲ། །ཟབ་ཅིང་ཡངས་
ཀྱང་ཟབ་ཡངས་གསལ་བྱེད་མིན། །ཟབ་ཡངས་མཐའ་དག་གསལ་བར་བྱེད་པ་ལ། །འགྲན་པའི་ཟླ་
བྲལ་ཁྱོད་ལ་ཕྱག་འཚལ་ལོ །མཁས་པའི་ཉི་མ་གྲངས་མེད་ཤར་གྱུར་ཀྱང༌། །ཁྱོད་མ་ཤར་ན་མེ་ཁྱེར་
ཁོ་ན་ཙམ། །ཕལ་ཆེར་རྟོག་པས་སྦྱར་བའི་དོན་ཙམ་ལ། །མཁས་པར་ཟད་ཀྱིས་ཟབ་རྒྱས་དོན་ལ་
མིན། །དཔལ་ལྡན་འཇིགས་མེད་ཟླ་བ་གྲགས་པ་ཁྱོད། །དགག་སྒྲུབ་རིན་ཆེན་ཁྲི་ལ་བཞུགས་ཙམ་
གྱིས། །མ་སྒྲིམས་པར་ཡང་དངོས་པོ་ཐམས་ཅད་ཀྱི །ངང་ཚུལ་སྨྲས་སུ་བཅུག་པ་ཁྱོད་ལ་འདུད། །
ཁྱོད་ཉིད་འཆད་པའི་ཚེ་ན་འཆད་གཞན། །ཕལ་ཆེར་མི་སྨྲའི་རྟུལ་ཞུགས་ཁོ་ན་འཛིན །ཁྱེད་ཉིད་
ལྗགས་ཀྱི་འདུ་བྱེད་བསྒྱུར་བ་ན། །གཞན་ལྕེ་སྐྱོད་པ་ཙམ་ཡང་ག་ལ་ནུས། །ཁྱོད་ཉིད་ཆོས་ཀྱི་འཁོར་
ལོ་བསྐོར་ཙམ་ན། །དེ་ལས་ལྷག་པའི་ཆོས་ཀྱི་སྒྲོན་མེ་གང༌། །མ་རིག་མུན་སེལ་ཀུན་མཁྱེན་ཉི་མ་
ཡིས། །ཀུན་གསལ་ཁྱོད་ལ་སྤྱི་བོས་ཕྱག་འཚལ་ལོ།།ཁྱོད་ཀྱི་ལེགས་བཤད་རིན་ཆེན་ཕྲེང་བ་ཡིས། །
བློ་གསལ་མགུལ་བ་མཛེས་པར་མཐོང་བ་ན། །བཤད་པ་གཞན་ལ་ནོར་བུ་མཆིང་བུ་ཡི། །རིན་ཐང་
ཙམ་དུ་འཛིན་པའང་སུ་ཞིག་ཡོད། །ཡན་ལག་བརྒྱད་དང་ལྡན་པའི་མཚོ་འགྲམ་དུ །བླུན་པོ་བ་ཚྭའི་
ཁྲོན་པ་རྐོ་བྱེད་ལྟར། །ཤིང་རྟའི་སྲོལ་འབྱེད་ཁྱོད་ཀྱི་ལམ་མཆོག་ལ །མི་འགྲོའི་དེ་ནི་གཡང་ལ་
མཆོང་བར་ཟད། །སྨྲ་བའི་སེངྒེ་ཁྱོད་ཀྱི་རྩོད་པའི་། །རྒོལ་བ་གཞན་ཀུན་ཝ་སྐྱེས་ཁོ་ན་ཉིད། །མར་
མེའི་དཀྱིལ་འཁོར་འབར་བར་མཆོང་བ་ཡི། །ཕྱེ་མ་ལེབ་དེ་དཔའ་བར་འགྲོ་འམ་ཅི། །མཁས་པར་
བྱེད་པ་ལེགས་ལྡན་འབྱེད་འདི་དག །ཁྱོད་ལ་རྩོད་པར་འདོད་པ་ཡ་མཚན་ཆེ། །མི་བཟད་འཐོར་རླུང་
དྲག་པོའི་མདུན་ཉིད་དུ། །ཤིན་སྲ་ཡང་སུ་ཡིས་ཚུགས་པར་ནུས། །ཁྱོད་དང་ཙནྡྲ་གོ་མི་རྩོད་པའི་ཚེ། །
དེ་ཡི་སྤོབས་པ་བཅིངས་པ་བཞིན་དུ་བྱས།།དེ་ཡིས་ལན་ནི་སྤྱན་རས་གཟིགས་དབང་ལ།།མཚན་མོ་
ཞུས་ནས་སང་ཉིད་ལེགས་པར་ཀླན། ཉིད་ཀྱིས་རྗེས་སུ་བསྙེགས་ནས་བལྟས་པ་ཡིས། །འཇིག་རྟེན་
མགོན་པོས་ཕག་ཏུ་སློབ་པ་གཟིགས། །མགོན་པོ་ཉེ་རིང་མ་མཛད་ཅེས་གསོལ་པས །ཐུགས་རྗེ་
ཆེན་པོ་མཛུབ་སྐོར་ཞེས་སུ་གྲགས །མཛུབ་མོ་བསྐུམ་པར་མ་ནུས་ཚུལ་བསྟན་ཏེ །སྐྱེ་བ་ལྔ་བརྒྱར་
334

རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་དང་པོ
ཁྱོད་ནི་འཇམ་དཔལ་གྱིས། །རྗེས་བཟུང་གཞན་འདི་བདག་གིས་ད་ལན་ཙམ། །དེས་ན་ཉེ་རིང་མེད་
ཅེས་ལུང་བསྟན་མཛད། །མཐའ་དམག་རྒྱ་མཚོར་འཕགས་ཡུལ་བསྒྲུབ་འདོད་ཚེ །རྡོ་ཡི་སེངྒེར་ཕྱག་
གིས་རབ་བསྣུན་ནས །རྟེན་འབྲེལ་བསྒྲགས་པས་སེངྒེ་འབུམ་གྱུར་ཏེ། །གཡུལ་ལས་རྒྱལ་བར་
མཛད་པ་ཁྱོད་ལ་འདུད། །རི་མོར་བྲིས་པའི་རྒྱ་མཚོའི་བ་མོ་ལས། །བདུད་རྩི་འོ་མའི་རྒྱ་མཚོ་རབ་
བཞོས་ནས། །དགེ་འདུན་རྒྱ་མཚོའི་རེ་བ་སྐོང་མཛད་ཅིང༌། །མུ་གེའི་རྒྱ་མཚོའི་ཟློག་པ་ཁྱོད་ལ་འདུད། །
གཞུང་ལུགས་བརྩམས་ཚེ་ཁྱོད་དང་འཇམ་པའི་དབྱངས། །གཟི་བརྗིད་ཁོ་ནའི་ཚུལ་གྱིས་ཐ་དད་ཙམ། །
དེ་བཞིན་ཚངས་པའི་བུ་མོ་དབྱངས་ཅན་ནི། །ཁྱོད་ལས་ལྷ་མོའི་མཚན་མས་ཐ་དད་ཙམ། །དགོས་
དོན་ལྟ་བས་མི་ངོམས་བཞིན་ལེགས་མ།།བསྡུས་དོན་ཕྲ་ཞིང་ཕྲ་བའི་རྐེད་སྐབས་ཅན། །ཚིག་དོན་སྐྱེ་
མཆེད་མཐའ་དག་ཡིད་འཕྲོག་མ། །ཉིད་ཀྱི་གཞུང་ལུགས་མཛེས་མའི་མཚན་ཉིད་བཞིན། །མཁས་
པ་ཀུན་གྱི་ཡིད་ཀྱི་རི་དྭགས་ནི། །ཀུན་ནས་འཛིན་པའི་རྒྱ་ཉིད་འདི་ཉིད་དེ། །ལེགས་བཤད་བལྟ་
བས་མི་ངོམས་འདིར་མཐོང་ཚེ། །གཞུང་གཞན་ཉག་མོའི་མཛེས་པ་ཁོ་ནར་ཟད། །ཁྱོད་གཞུང་
འཚམས་སྦྱོར་མཛེས་མའི་དྲི་ལན་གྱིས །སིལ་སྙན་ཡིད་འཕྲོག་ཟློས་གར་བསྒྱུར་བ་ན། །གཞུང་
གཞན་འདི་དག་ཆོ་ངེས་འདེབས་པ་བཞིན། །རྣ་བ་འབིགས་པའི་ཚེར་མ་ཁོ་ནར་ཟད། །ཉི་ཟླ་ལྟ་བུའི་
གསལ་བ་རྣམ་གཉིས་ཀྱིས། །མདོ་རྒྱུད་མཛེས་མ་བརྒྱན་པ་མཐོང་བའི་ཚེ། །གཞུང་གཞན་འདི་དག་
ཐམེདརྒྱུདམངསམབརྒྱནཔན
རྒྱལ་བའི་བསྟན་པ་དག །ཤིན་ཏུ་སློད་པའི་ཆེད་དུ་ཆས་པ་འདྲ །དེ་སླད་ཁྱོད་ཀྱི་སྒྲ་མདོ་ཀུན་
བཟང་དེ། །ཟླ་བ་བདུད་རྩི་ལྟ་བུར་རབ་མཐོང་ནས། །ཙནྡྲ་གཽ་མིས་རང་གི་སྒྲ་མདོ་ནི། །འདམ་ཆུ་ལྟ་
བུར་ཁྲོན་པའི་ནང་དུ་དོར། །བསྟན་པ་རིན་ཆེན་བཤད་པས་ཕྱི་དོར་བྱས། །སྒྲུབ་པ་དྲི་མ་མེད་པས་
ཉམས་སུ་བླངས། །ད་ལྟ་བཞེད་དོན་ཐམས་ཅད་ལྷུན་གྱིས་གྲུབ། །རྒྱལ་བའི་རྒྱལ་ཚབ་གཉིས་པ་ཁྱོད་
ལ་འདུད། །ཡོན་ཏན་མ་ལུས་ཁྱོད་ལ་འདུས་ནས་ནི། །སྐྱོན་རྣམས་མ་ལུས་འཁོར་བར་བཞག་པ་
ཡིས །ཆོས་ཀུན་ངོ་ཚས་སྐྱེངས་པ་བཞིན་དུ་ནི། །ཆོས་ཉིད་སྟོང་བའི་ངང་དུ་བྲོས་པ་འདྲ། །དཔལ་
མགོན་ཁྱོད་ཀྱི་གཟི་བརྗིད་མ་བཟོད་པར། །ཉི་མ་ཟླ་བ་རྒྱུ་སྐར་བཅས་པ་རྣམས །ནམ་མཁར་བྲོས་
ཏེ་སྡོད་ཚུགས་མི་ཐུབ་པར། །རྒྱུན་དུ་ཁྱོད་ལ་སྐོར་བ་བྱེད་པ་འདྲ། །དེ་ལྟའི་སྙན་པ་རབ་ཏུ་སྒྲོག་པའི་
335

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཕྱིར། །ཆུ་རླུང་འདི་ཀུན་ཀུན་ཏུ་རྒྱུ་བ་བཞིན།།མེ་ནི་ཁྱོད་ཀྱི་རྣམ་པར་སྟོན་པ་བཞིན། །རྟག་ཏུ་གྱེན་དུ་
འབར་བ་ཁོ་ནར་ཟད། །ཡོན་ཏན་དྲི་བཟང་ཀུན་ཏུ་འཕྲོ་བ་དག །མཚོན་པའི་རླུང་ནི་ཕྱོགས་མཐའ་
ཐམས་ཅད་འཚོལ །ཐོས་བསམ་རྒྱ་མཚོའི་ཕ་རོལ་སོན་གྱུར་ཏེ། །སྒོམ་པ་རིན་ཆེན་གླིང་ལ་དབང་
བསྒྱུར་པས། །འགྲོ་བའི་རེ་བ་མ་ལུས་སྐོང་མཛད་པའི། །ཡིད་བཞིན་ནོར་བུའི་དཔལ་མངའ་ཁྱོད་ལ་
འདུད། །སྡེ་སྣོད་ཆུ་གཏེར་ཆེན་པོའི་ཕ་རོལ་བརྒལ། །རྣམ་དག་རྒྱུད་སྡེ་བཞི་ཡི་བང་རིམ་མཛེས། །
རྣམ་གྲོལ་བྱང་ཆུབ་ཆེན་པོའི་གོ་འཕངས་བརྙེས། །ལྷར་བཅས་འགྲོ་བའི་དཔལ་མགོན་ཁྱོད་ལ་
འདུད། །དབེན་གསུམ་མལ་དུ་རྡོ་རྗེའི་སྒྱུ་ལུས་སྐུ །འོད་གསལ་མཛེས་མའི་པདྨར་མཉམ་སྦྱར་བས། །
བདེ་སྟོང་ཟུང་དུ་འཇུག་པའི་མཐར་ཐུག་བརྙེས། །དངོས་གྲུབ་ཀུན་གྱི་རྒྱ་མཚོ་ཁྱོད་ལ་འདུད། །སྣོད་
བཅུད་མ་ལུས་མཐའ་དག་དཀྱིལ་འཁོར་གཟུགས། །དཔག་ཡས་ཡི་དམ་ལྷ་ཡི་ཞལ་ཡང་མཇལ། །
ཡོན་ཏན་བུམ་པ་གང་བྱོའི་ཚུལ་དུ་ཐོབ། །སྔགས་འཆང་ཀུན་གྱི་དབང་ཕྱུག་ཁྱོད་ལ་འདུད། །སྟོན་པ་
ཐུབ་པ་ཆེན་པོ་ཁྱོད་ཉིད་དེ། །རྡོ་རྗེ་འཆང་ཆེན་འདི་ན་སུ་ཞིག་ཡོད། །དག་དང་མ་དག་འགྲོ་བ་མ་
ལུས་པའི །འདྲེན་མཆོག་ཁྱོད་ལ་སྤྱི་བོས་ཕྱག་འཚལ་ལོ །བྱང་ཆུབ་མ་ཐོབ་བར་དུ་བདག་སྐྱབས་
མཆི། །མཆོད་པ་ཀུན་འབུལ་སྡིག་པ་ཐམས་ཅད་བཤགས། །དགེ་ལ་ཡི་རང་ཆོས་འཁོར་མ་ལུས་
བསྐོར། །རྟག་པར་མྱ་ངན་མི་འདའ་བཞུགས་སུ་གསོལ། །ཅེས་པ་འདི་རྗེ་བཙུན་གསང་བས་བྱིན་
གྱིས་མཛད།མངྒ་ལཾ།། །།
༈རྣལ་འབྱོར་དབང་ཕྱུག་བིར་ཝ་བའི་བསྟོད་པ་བཞུགས་སོ། །
རྒྱལ་རིགས་དཔལ་ལྡན་ནཱ་ལེནྡྲ། །རབ་བྱུང་གནས་ལྔ་ཀུན་ལ་མཁས། །མཚུངས་མེད་ཤིང་
རྟ་ཆེན་པོ་སྟེ། །དཔལ་ལྡན་ཆོས་སྐྱོང་ཞབས་ལ་འདུད། །འཆད་རྩོད་རྩོམ་པའི་བྱ་བ་ཡིས། །ཉིན་པར་
དགེ་འདུན་ལེགས་བསྡུས་ནས །མཚན་མོ་བརྩོན་པའི་གྲོལ་བ་བརྙེས། །རྣལ་འབྱོར་དབང་ཕྱུག་
ཁྱོད་ཕྱག་འཚལ། །བདག་མེད་ལྷ་མོ་བཅོ་ལྔ་ཡིས། །བྱིན་རླབས་གསུང་གི་བདུད་རྩི་གསོལ། །དེ་ཚེ་
ས་དྲུག་རྟོགས་པ་བརྙེས །ངལ་སོས་ཁྱོད་ལ་ཕྱག་འཚལ་ལོ། །འཇིག་རྟེན་ཚར་གཅད་རྗེས་གཟུང་
ཕྱིར། །བིར་ཝཱུར་ཞལ་བཞེས་གྲོང་དུ་རྒྱུ། །མེ་ཏོག་རྒྱན་ལྡན་ལ་ཕུག་གསོལ། །འཆིང་གྲོལ་ཁྱོད་ལ་
336

རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་དང་པོ
ཕྱག་འཚལ་ལོ །ཆུ་བོ་ཆེན་པོ་གྱེན་ལ་བཟློག །སྲོག་ཆགས་བསད་གསོའི་སྦྱོར་བ་མཛད། །སྒྱུ་མའི་
རྣམ་འཕྲུལ་སྐྱེ་འཆི་མེད། །མི་ཕམ་ཁྱོད་ལ་ཕྱག་འཚལ་ལོ། །ཆང་ལ་ཉི་མ་གཏོང་བར་འཛིན། །གུལ་
ཁམས་དུ་མའི་མྱོས་བྱེད་གསོལ །མོས་པ་ཙམ་གྱིས་ལྷ་རྟེན་འགེམས། །མཐུ་ཆེན་ཁྱོད་ལ་ཕྱག་
འཚལ་ལོ །ཉིད་ཀྱིས་ཕྱག་ཞབས་བསྣུན་པ་ཡིས །ལྷ་རྟེན་འགའ་ཞིག་རྗེས་སུ་འབྲངས །ལ་ལ་
མགོ་བོ་སྙིང་གར་བྱིང༌། །བདུད་འཇོམས་ཁྱོད་ལ་ཕྱག་འཚལ་ལོ། །དབང་ཕྱུག་ཆེན་པོས་ཞབས་ལ་
འདུད། །ལྷ་བྱིན་དང་ནི་སྨིན་དྲུག་སོགས། །མ་རུངས་ཐམས་ཅད་འདུལ་མཛད་པ།།མཉམ་མེད་ཁྱོད་
ལ་ཕྱག་འཚལ་ལོ། །བླ་མ་མཆོག་དང་དམ་ཚིག་དང༌། །ལུས་ཀྱི་དེ་ཉིད་ཟབ་མོ་ཡིས། །གྲངས་མེད་
གདུལ་བྱ་མཁའ་སྤྱོད་དུ། །རྣམ་འདྲེན་ཁྱོད་ལ་འཚལ་ལོ། །མུ་སྟེགས་སྟོན་པ་རྣལ་འབྱོར་མ །ཁྱུ་
མཆོག་རྣམས་ཀྱིས་ཁྱོད་མཐོང་ན། །འདར་ཞིང་བརྒྱལ་གྱུར་སངས་རྒྱས་། །སྒོར་འཇུག་ཁྱོད་ལ་
ཕྱག་འཚལ་ལོ །མཐོང་བ་ལྟ་ཞོགས་ཐོས་པས་ཀྱང་། །བདག་ཅག་དད་པའི་མཆི་མ་ལྷུང་། །
འཇིགས་མེད་སངས་རྒྱས་ཐམས་ཅད་ཀྱི། །རྣམ་འཕྲུལ་ཁྱོད་ལ་ཕྱག་འཚལ་ལོ། །ཕྱི་དང་ནང་དང་
གསང་བ་དང༌། །དེ་ཉིད་མཆོད་པ་རྣམ་བཞི་འབུལ། །སྡིག་པ་རྣམས་བཞི་སོ་སོར་བཤགས།།དགེ་བ་
བཞི་ལ་རྗེས་ཡི་རང༌། །ཆོས་འཁོར་རྣམ་བཞི་བསྐོར་དུ་གསོལ། །སྐུ་བཞི་མྱ་ངན་མི་འདའ་བཞུགས། །
ཚེ་འདི་ཉིད་ལ་བདག་ཅག་ཀྱང༌། །རྣལ་འབྱོར་དབང་ཕྱུག་ཁྱོད་མཚུངས་ཤོག །ཅེས་དཔལ་ལྡན་ཆོས་
དབང་ཕྱུག་ཁྱད་མཚུ
སྐྱོང་བིར་ཝཱུ་བ་ལ་བསྟོད་པ་རྡོ་རྗེ་ཐེག་པའི་སློབ་དཔོན་འཇིགས་མེད་གྲགས་པས་མང་ཡུལ་སྐྱིད་གྲོང་
གི་ནགས་འདབ་སྨན་གྲོང་ཞེས་བྱ་བར་གྲུབ་པར་བྱས་པའོ། །ལན་གཅིག་ཞུས་གྲུབ།
༈ཇོ་བོ་རྗེ་དཔལ་ལྡན་ཨ་ཏི་ཤའི་བསྟོད་པ་རིན་པོ་ཆེའི་ཕྲེང་བ་བཞུགས་སོ།
རྒྱ་གར་སྐད་དུ། དཱི་པཾ་ཀ་ར་ཤྲཱི་ཛྙཱ་ན་པཱུ་ཏི་རནྟ་མཱ་ལཱ་ནཱ་མ།བོད་སྐད་དུ། དཔལ་མར་མེ་
མཛད་ཡེ་ཤེས་ལ་བསྟོད་པ་རིན་པོ་ཆེའི་ཕྲེང་བ་ཞེས་བྱ་བ། སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ལ་ཕྱག་འཚལ་ལོ །དཔག་ཡས་མཁྱེན་བརྩེའི་རྨད་བྱུང་འཕྲིན་ལས་ཅན། །ཐབས་དང་
ལས་མཁྱེན་བརྩ
ཤེས་རབ་གཉིས་སུ་མེད་གྱུར་པས། །སྲིད་དང་ཞི་བའི་མཐའ་ལ་མི་གནས་པའི །དཔལ་ལྡན་ཨ་ཏི་
ཤ་ལ་ཕྱག་འཚལ་ལོ །ཇི་ལྟར་ཤུགས་ཆེན་མཁའ་ལྡིང་དབང་བོས་ཀྱང༌། །ནམ་མཁའི་མཐའ་ནི་
337

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཟུང་བར་མི་ནུས་ལྟར། །སློབ་དང་མི་སློབ་སྐྱེ་བོ་ཀུན་གྱིས་ཀྱང༌། །ཁྱོད་ཀྱི་ཡོན་ཏན་ཚད་ནི་ཤེས་མ་
ཡིན། །དེ་ཕྱིར་དད་དང་གུས་པ་ཁོ་ན་ཡིས། །གང་གི་མཛད་པ་མདོ་ཙམ་བརྗོད་པ་ལ། །ལྷ་དང་ལྷ་
མིན་ཀླུ་དང་དྲི་ཟ་དང༌། །མིའམ་ཅི་སོགས་དགའ་བས་མཉན་པར་བགྱིས །ཐུབ་པའི་སྤྱན་སྔར་རྒྱལ་
སྲས་བཟང་བོ་སྐྱོང་། །འཕགས་པའི་ཡུལ་ན་དཔལ་ལྡན་མར་མེ་མཛད། །དགའ་ལྡན་གནས་ན་ནམ་
མཁའ་དྲི་མེད་ཅེས །མཚན་གསོལ་ཁྱོད་ལ་སྤྱི་བོས་ཕྱག་འཚལ་ལོ །བསྐལ་བ་དཔག་ཏུ་མེད་པའི་
སྔོན་རོལ་ནས། །བྱང་ཆུབ་སྤྱོད་རླབས་རྒྱ་མཚོའི་མཐར་སོན་པའི། །ཐམས་ཅད་མཁྱེན་པོ་དཀོན་
མཆོག་མཛོད་འཛིན་པ། །བསམ་ཡས་ཁྱོད་ལ་སྤྱི་བོས་ཕྱག་འཚལ་ལོ། །རང་དོན་ཉེས་པས་རྡུལ་ཙམ་
མ་གོས་ཤིང་། །གཞན་གྱི་དོན་ལ་གཅིག་ཏུ་གཞོལ་བའི་མཐུས། །བསམ་ཤིང་སྲིད་པར་སྐྱེ་བ་བཞེས་
མཛད་པ། །ཕན་དགོངས་ཁྱོད་ལ་སྤྱི་བོས་ཕྱག་འཚལ་ལོ །སྙིང་རྗེ་འགྱུར་མེད་བདེ་ཆེན་དགའ་བ་
དཔལ། །དོན་དམ་འོད་གསལ་ཤེས་རབ་ཟག་མེད་ཡུམ། །དཔལ་མོ་གཉིས་མེད་འདུས་པ་ལས་
བྱུང་བ།།རྨད་བྱུང་ཁྱོད་ལ་སྤྱི་བོས་ཕྱག་འཚལ་ལོ། །ལྷུམས་སུ་བཞུགས་ཚེ་ཕྱོགས་བཅུའི་སངས་རྒྱས་
དང་། །བྱང་སེམས་དུ་མས་དངོས་སུ་བྱིན་བརླབས་ཤིང་། །ཡུམ་ལ་མི་རྟོག་བདེ་གསལ་གཏིང་ནས་
འཁྲུངས། །དཔག་མེད་ཁྱོད་ལ་སྤྱི་བོས་ཕྱག་འཚལ་ལོ །བལྟམས་པའི་དུས་སུ་འཇའ་འོད་ཕྲེང་བ་
དང༌། །ཉི་ཟླ་འོད་འབར་དྭངས་ཤིང་དྲི་མ་མེད། །མཁའ་ལ་རོལ་མོའི་སྒྲ་རྣམས་ཡང་ཡང་གྲགས། །
མཐུ་ལྡན་ཁྱོད་ལ་སྤྱི་བོས་ཕྱག་འཚལ་ལོ། །འཁྲུངས་མ་ཐག་ནས་མལ་ན་བསྙལ་བའི་། །རྒྱལ་བ་
སྲས་བཅས་སྤྲིན་བཞིན་གཏིབས་གྱུར་པའི། །དབུས་ན་རབ་མཛེས་སྒྲོལ་མ་དཔའ་མོ་གཉིས། །
གསུང་བྱོན་ཁྱོད་ལ་སྤྱི་བོས་ཕྱག་འཚལ་ལོ །བྱིས་པའི་དུས་སུ་མཁའ་འགྲོས་ལུང་བསྟན་ལ །
དཔལ་ལྡན་དབང་གི་རིག་པ་ནོད་པའི་ཚེ། །དཀྱིལ་འཁོར་བདག་པོ་ཀྱེ་ཡི་རྡོ་རྗེ་གཟིགས། །རིག་
འཛིན་ཁྱོད་ལ་སྤྱི་བོས་ཕྱག་འཚལ་ལོ། །མཁྱེན་དང་བརྩེ་བ་ཤིན་ཏུ་གོམས་གྱུར་པས། །གཞོན་ནུའི་
དུས་ནས་ཆོས་རྣམས་ཀུན་ཤེས་ཤིང་། །འབད་མེད་སྙིང་རྗེ་ཆེན་པོ་རབ་ཏུ་རྒྱས །སྲིད་བྲལ་ཁྱོད་ལ་
སྤྱི་བོས་ཕྱག་འཚལ་ལོ །ལུས་དང་སྲོག་ལ་ཅུང་ཟད་མ་གཟིགས་པར། །ཆོས་ཀྱི་སླད་དུ་རྒྱ་མཚོར་
ལན་གསུམ་ཞུགས། །མཁས་ཤིང་གྲུབ་པའི་བླ་མ་དཔག་མེད་བསྟེན། །བརྩོན་ལྡན་ཁྱོད་ལ་སྤྱི་བོས་
338

རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་དང་པོ
ཕྱག་འཚལ་ལོ །འཕགས་པའི་ཡུལ་དང་རྒྱ་གར་ཤར་ལྷོ་དང༌། །ཁ་ཆེ་གསེར་གླིང་ཨོ་རྒྱན་ལ་
སོགས་སུ། །རང་གཞན་དོན་ལ་རྗེས་སུ་གཤེགས་གྱུར་པ།།མི་ཞུམ་ཁྱོད་ལ་སྤྱི་བོས་ཕྱག་འཚལ་ལོ། །
བརྟག་པའི་བསྟན་བཅོས་ལུགས་ཀྱི་བསྟན་བཅོས་དང༌། །རོལ་མོའི་སྒྲ་དང་ཕྲེང་བའི་བསྟན་བཅོས་
དང་། །སྒྱུ་རྩལ་གནས་དང་ཡི་གེའི་བསྟན་བཅོས་རྣམས། །བྱང་ཆུབ་ཁྱོད་ལ་སྤྱི་བོས་ཕྱག་འཚལ་ལོ། །
བཟོ་དང་གསོ་བ་སྒྲ་དང་ཚད་མ་ལ། །རང་དང་གཞན་གྱིས་མཁས་པ་མཐའ་དག་གིས། །འགྲན་དང་
བསྙེང་དང་བཅས་པ་མི་ནུས་པ། །བློ་ལྡན་ཁྱོད་ལ་སྤྱི་བོས་ཕྱག་འཚལ་ལོ། །སྡེ་སྣོད་གསུམ་དང་རྒྱུད་
སྡེ་བཞི་ལ་སོགས །ཆོས་ཀྱི་སྒོ་མོ་མ་ལུས་ཐུགས་ཆུད་ནས། །ཆགས་ཐོགས་མེད་པའི་མཁྱེན་པ་
བཟང་བོ་བརྙེས །རྣམ་གྲོལ་ཁྱོད་ལ་སྤྱི་བོས་ཕྱག་འཚལ་ལོ། །ཕྱི་དང་ནང་གི་གྲུབ་མཐའ་མཐའ་
དག་ལ། །ཀུན་གྱི་རྒོལ་བའི་ཚད་མ་དང་བྲལ་བས། །མཁས་པ་འཚོགས་པའི་དབུས་སུ་བསྔགས་
གྱུར་པ། །ཕྱག་འོས་ཁྱོད་ལ་སྤྱི་བོས་ཕྱག་འཚལ་ལོ །ཚངས་པ་ཁྱབ་འཇུག་དབང་ཕྱུག་གྲོག་
མཁར་བ། །སེར་སྐྱ་རྐང་མིག་འུག་ཕྲུག་ལ་སོགས་ཀྱི །སྟེགས་གྲུབ་མཐའ་ཀུན་ལ་མཁས་
གྱུར་པ། །བློ་ཆེན་ཁྱོད་ལ་སྤྱི་བོས་ཕྱག་འཚལ་ལོ། །ཀླུ་སྒྲུབ་ཐོགས་མེད་ཕྱོགས་གླང་དཔའ་བོ་སོགས། །
གསུང་རབ་ཀུན་ལ་མཁས་པ་དེ་དག་གི །གཞུང་ལུགས་ཀུན་ལ་རྩོད་མེད་མཁྱེན་པ་རྒྱས། །མཁྱེན་
བཟང་ཁྱོད་ལ་སྤྱི་བོས་ཕྱག་འཚལ་ལོ། །ཉན་ཐོས་སྡེ་གཉིས་རྣམ་རིག་དབུ་མའི་ཚུལ། །ཇི་བཞིན་
སུ་ཆུད་པའི་མཐུས། །ཀུན་གྱི་ཐེ་ཚོམརྫོགས་པར་ཐུགས་སུ་ཆུད་པའི་མཐུས། །ཀུན་གྱི་ཐེ་ཚོམ་ཐམས་ཅད་སེལ་མཛད་པ།།སྨྲ་མཁས་ཁྱོད་
ལ་སྤྱི་བོས་ཕྱག་འཚལ་ལོ།།བྱ་སྤྱོད་རྣལ་འབྱོར་རྣལ་འབྱོར་བླ་མེད་རྒྱུད།།གྲངས་མེད་གཉིས་དང་ཉི་
ཁྲི་བཞི་སྟོང་རྣམས། །མ་ནོར་གསལ་བར་མངོན་དུ་བྱས་གྱུར་པ། །སྔགས་གཟིགས་ཁྱོད་ལ་སྤྱི་བོས་
ཕྱག་འཚལ་ལོ །མནལ་ཐུན་གཅིག་ལའང་རྒྱལ་འབུམ་ཚོ་དང༌། །བཞི་བརྒྱ་ལྔ་བཅུ་རྩ་ལྔ་གསན་
བྱས་ན།།གང་གི་མཁྱེན་པ་སུ་ཡིས་གཞལ་བར་ནུས། །དཔག་ཡས་ཁྱོད་ལ་སྤྱི་བོས་ཕྱག་འཚལ་ལོ། །
ཉིན་དང་མཚན་མོར་བར་ཆད་མེད་པ་རུ། །ཚད་མེད་བདེ་གཤེགས་མཁའ་ལ་ལྷགས་གྱུར་ཏེ། །དག་
ཞཱ་དང་མཚན་མར
པའི་སྣང་བ་རབ་འབྱམས་ཁོ་ན་ཡིས། །དུས་མཁྱེན་ཁྱོད་ལ་སྤྱི་བོས་ཕྱག་འཚལ་ལོ །གུས་པས་རྗེ་
འཛིན་པ་རབ་བསྟེན་ནས། །རྒྱུད་རྣམས་ཀུན་གྱི་དབང་དང་བྱིན་རླབས་དང་། །མན་ངག་མཐའ་དག་
339

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཡོངས་སུ་རྫོགས་གྱུར་པ། །མི་བསྙེལ་ཁྱོད་ལ་སྤྱི་བོས་ཕྱག་འཚལ་ལོ །གཡས་གཡོན་ཉི་ཟླའི་རྒྱུ་བ
ཀུན་བཅོམ་ནས། །རླུང་སེམས་ཨ་ཝ་དྷཱུ་ཏཱིར་སོན་པ་ཡིས། །མི་འགྱུར་བདེ་བ་དོན་དམ་བདེ་བསྙེས་
གྱུར། །ཕུལ་ཕྱིན་ཁྱོད་ལ་སྤྱི་བོས་ཕྱག་འཚལ་ལོ། །སྣང་བ་སྒྱུ་མ་ལྟ་བུར་བྱང་ཆུབ་ཅིང༌། །ཐམས་ཅད་
སྟོང་བ་འོད་གསལ་མངོན་དུ་མཛད །སྤྲོས་པ་དཔལ་ལྡན་ཨེ་ཝཾ་གནས་སུ་། །ཐུགས་གྲོལ་ཁྱོད་ལ་
སྤྱི་བོས་ཕྱག་འཚལ་ལོ། །རླུང་དང་སེམས་དང་སྒྱུ་མ་འོད་གསལ་དང་། །འཕོ་མེད་ཟུང་འཇུག་རིམ་པ་
མཐར་ཕྱིན་ནས། །ཡེ་ཤེས་རྣམ་པར་རོལ་པའི་གཟུགས་བརྙན་འཆང༌། །བླ་མེད་ཁྱོད་ལ་སྤྱི་བོས་ཕྱག་
འཚལ་ལོ། །དུར་ཁྲོད་གནས་སུ་ཕག་མོས་བྱིན་གྱིས་བརླབས །དཔའ་བོ་མཁའ་འགྲོ་དཔག་མེད་
ནམ་མཁར་གཟིགས། །སྐྱེ་མེད་ཆོས་ཀྱི་གཎྜི་ཡང་ཡང་གསན། །མཚུངས་བྲལ་ཁྱོད་ལ་སྤྱི་བོས་ཕྱག་
འཚལ་ལོ། །ཆོས་རྣམས་རྨི་ལམ་ལྟ་བུར་ཐུགས་ཆུད་པས།།ཕྱི་དང་ནང་གི་དངོས་པོ་ཐམས་ཅད་ལ། །
ཡོངས་སུ་འཛིན་པའི་རྟོག་པ་རྡུལ་ཙམ་མེད། །ཆགས་བྲལ་ཁྱོད་ལ་སྤྱི་བོས་ཕྱག་འཚལ་། །སྦྱིན་
དང་ཚུལ་ཁྲིམས་བཟོད་དང་བརྩོན་འགྲུས་དང་། །བསམ་གཏན་ཤེས་རབ་ལམ་ལ་རབ་གནས་ནས། །
བདུད་ལས་རྒྱལ་བའི་སྤྱོད་པ་མཐར་ཕྱིན་པ། །སྐྱོན་བྲལ་ཁྱོད་ལ་སྤྱི་བོས་ཕྱག་འཚལ་ལོ །སྣང་མེད་
སྐུ་ནི་དག་པའི་མིག་ལ་སྣང༌། །བརྗོད་མེད་གསུང་ནི་དག་པའི་རྣ་བར་ཐོས །སྤྲོས་མེད་ཐུགས་ནི་
ཤེས་བྱ་ཀུན་ལ་ཁྱབ། །ཟླ་བྲལ་ཁྱོད་ལ་སྤྱི་བོས་ཕྱག་འཚལ་ལོ། །འཕགས་པའི་ཡུལ་དུ་མུ་སྟེགས་
ཟླ་བ་བཅད་
ཞུགས་པའི་ཚེ། །ཕས་ཀྱི་རྒོལ་བ་ལེགས་པར་ཚར་བཅད་ནས། །རང་གི་བསྟན་ལ་ཉེ་བར་བཀོད་
གྱུར་པ། །རིགས་སྨྲ་ཁྱོད་ལ་སྤྱི་བོས་ཕྱག་འཚལ་ལོ། །དྲེགས་ལྡན་མགོ་ལ་གདུགས་ནི་བཅུ་གསུམ་
གྱིས། །རབ་མཚན་རྟོག་གེ་ངན་པ་ཀུན་བཅོམ་ནས། །སླར་ཡང་གདུགས་བརྒྱད་ལྡན་པ་ཕམ་པར་
བྱས །བློ་བཟང་ཁྱོད་ལ་སྤྱི་བོས་ཕྱག་འཚལ་ལོ། །གང་ཞིག་རྩོད་ཚེ་རྗེ་བཙུན་སྒྲོལ་མ་ཡིས། །སྨྲ་བ་
ངན་པ་རབ་ཏུ་གཞོམ་པའི་ཐབས། །དག་ཅིང་གསལ་བར་ཡང་ཡང་སྟོན་མཛད་པ། །ལན་ལྡོན་ཁྱོད་
ལ་སྤྱི་བོས་ཕྱག་འཚལ་། །གཙུག་ལག་འཇོམས་པའི་མུ་སྟེགས་རྒྱལ་བོ་དང༌། །མ་ག་དྷ་ས་གཡུལ་
འགྱེད་གྱུར་པའི་ཚེ། །གཞན་སྡེ་ཕམ་བྱས་སླར་ཡང་རྗེས་འཛིན་མཛད། །དགྲ་བཅོམ་ཁྱོད་ལ་སྤྱི་བོས་
ཕྱག་འཚལ་ལོ། །རྒྱ་གར་ནུབ་ཏུ་ཕྱོགས་པའི་ལམ་ཁ་རུ །རུས་པའི་རྒྱན་ལྡན་མཁའ་འགྲོ་དཔག་
340

རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་དང་པོ
མེད་གཟིགས། །སེང་ལྡེང་སྒྲོལ་མའི་ཕྱག་གིས་དབུ་ལ་བྱུགས །ངལ་གསོ་ཁྱོད་ལ་སྤྱི་བོས་ཕྱག
འཚལ་ལོ །ཟབ་ལམ་རྡོ་རྗེའི་རྣལ་འབྱོར་བསྒོམས་པའི་ཚེ། །མདུན་གྱི་ནམ་མཁར་ཧེ་རུ་ཀ་བྱོན་
ནས། །གདུལ་བྱའི་དོན་དུ་རབ་ཏུ་བྱུང་ཤིག་ཅེས། །ལུང་བསྟན་ཁྱོད་ལ་སྤྱི་བོས་ཕྱག་འཚལ་ལོ །རྨི་
ལམ་དུ་ཡང་ཐུབ་དབང་འཁོར་བཅས་ཀྱིས། །ཉེ་བར་གཟིགས་ནས་ཀྭ་ཡེ་སྐྱེས་བུ་ཁྱོད། །ཅི་ལ་
ཆགས་ནས་རབ་ཏུ་མི་འབྱུང་ཞེས །གྲོས་འདེབས་ཁྱོད་ལ་སྤྱི་བོས་ཕྱག་འཚལ་ལོ །གདུལ་བྱ་
འགའ་ལ་སྤྱན་རས་གཟིགས་དབང་གིས། །དགེ་སློང་དཱི་བཾ་ག་ར་མཆོད་གྱུར་ན། །ང་ལ་མཆོད་པས་
བསོད་ནམས་ཆེའོ་ཞེས །ལེགས་འདོམས་ཁྱོད་ལ་སྤྱི་བོས་ཕྱག་འཚལ་ལོ། །རྡོ་རྗེ་གདན་དུ་སྐོར་བ་
མཛད་པའི་། །ལྷ་བུ་གཉིས་ཀྱི་བྱང་སེམས་ནོད་པའི་ཚུལ། །ཉེ་བར་བསྟན་པ་ཐུགས་སུ་ཆུད་
གྱུར་པ། །མི་ཕུལ་ཁྱོད་ལ་སྤྱི་བོས་ཕྱག་འཚལ་ལོ །དེ་བཞིན་མཁའ་ལ་རྗེ་བཙུན་སྒྲོལ་མ་དང༌། །ཁྲོ་
གཉེར་ཅན་གྱི་སྔགས་ཀྱི་བྱང་ཆུབ་སེམས། །རབ་ཏུ་བསྟན་པས་ལེགས་པར་ནོད་གྱུར་པ། །མཉམ་
མེད་ཁྱོད་ལ་སྤྱི་བོས་ཕྱག་འཚལ་ལོ། །བདེ་གཤེགས་རྣམས་དང་དེ་ཡི་སྐུ་གཟུགས་དང༌། །བྱང་ཆུབ་
སེམས་དཔའ་རྣམས་ཀྱིས་ཡང་ཡང་དུ། །བྱམས་དང་སྙིང་རྗེ་ལེགས་པར་སྦྱོངས་ཤིག་ཅེས། །རབ་
བསྐུལ་ཁྱོད་ལ་སྤྱི་བོས་ཕྱག་འཚལ་ལོ །རྒྱལ་བ་རིགས་ལྔ་ཕྱོགས་བཅུའི་སངས་རྒྱས་རྣམས །
གདུལ་བྱའི་མིག་ལ་སྣང་བར་མཛད་ནས་ནི། །སྐྱེ་བོ་མཆོག་གི་ལམ་དུ་འཇུག་མཛད་པ། །མ་རྨོངས་
ཁྱོད་ལ་སྤྱི་བོས་ཕྱག་འཚལ་ལོ། །བདག་གི་བདེ་བ་གཞན་ལ་སྟེར་མཛད་ཅིང༌། །གཞན་གྱི་སྡུག་
བསྔལ་བདག་ལ་ལེན་མཛད་པས །ཀུན་ཏུ་བྱང་ཆུབ་ཐུགས་ལས་མི་ཉམས་པ། །བརྩེ་ལྡན་ཁྱོད་ལ་
སྤྱི་བོས་ཕྱག་འཚལ་ལོ །བྱམས་པའི་རང་བཞིན་རྒྱུད་ལ་སྐྱེས་པའི་། །འཇིག་རྟེན་དབང་ཕྱུག་
མདུན་དུ་ལེགས་བྱོན་ནས། །སྐྱེས་བུ་དམ་པ་ལེགས་སོ་ལེགས་སོ་ཞེས །མངའ་གསོལ་ཁྱོད་ལ་སྤྱི་
བོས་ཕྱག་འཚལ་ལོ །ནམ་ཞིག་སྙིང་རྗེ་ཆེན་པོ་བསྒོམས་པ་ན། །སངས་རྒྱས་བྱང་སེམས་ཏིལ་གྱི་
གང་བུ་ཙམ། །ལེགས་པར་བྱོན་ནས་བྱ་བ་བྱས་སོ་ཞེས །བསྔགས་མཛད་ཁྱོད་ལ་སྤྱི་བོས་ཕྱག་
འཚལ་ལོ །མངོན་པར་ཤེས་པ་ལྔ་ལ་དབང་འབྱོར་ཅིང༌། །མིག་ཡོར་ལྟ་བུའི་རང་བཞིན་ཐུགས་སུ་
ཆུད། །གཞན་གྱི་དོན་ལ་ནམ་ཡང་བསྙེལ་བ་མེད། །འཁོར་སྡུད་ཁྱོད་ལ་སྤྱི་བོས་ཕྱག་འཚལ་ལོ །
341

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འདོད་པའི་ལོངས་སྤྱོད་ཆུ་ལྦུར་འདྲར་མཁྱེན་ཅིང་། །སྙིགས་མའི་སྐྱེ་བོ་ཆུ་རིས་ལྟར་གཟིགས་ནས། །
འདུ་འཛིའི་བྱ་བ་རྩྭ་བཞིན་བཏང་གྱུར་པ། །མ་ཞེན་ཁྱོད་ལ་སྤྱི་བོས་ཕྱག་འཚལ་ལོ །སངས་རྒྱས་
བྱང་སེམས་དུ་མའི་ཞལ་སྔ་ནས། །འདི་ནི་བསྐལ་བ་བཟང་བོའི་སངས་རྒྱས་ཞེས། །ཡང་དང་ཡང་དུ་
ལུང་བསྟན་ཐོབ་གྱུར་པ །འཕགས་མཆོག་ཁྱོད་ལ་སྤྱི་བོས་ཕྱག་འཚལ་ལོ། །བླ་མ་མཆོག་དང་སྤྱན་
རས་གཟིགས་དབང་དང༌། །སྒྲོལ་མ་ལ་སོགས་ཡི་དམ་དུ་མ་ཡིས། །བྱང་དུ་ཕྱིན་ན་བསྟན་པ་དར་རོ་
ཞེས།།འདོམས་མཛད་ཁྱོད་ལ་སྤྱི་བོས་ཕྱག་འཚལ་ལོ། །འོད་ཀྱི་མིང་ཅན་ཆོས་ཀྱི་རྒྱལ་བོ་ཡིས །ཁ་
བ་ཅན་དུ་ལེགས་པར་སྤྱན་དྲངས་ཏེ། །མཐའ་ཡས་གདུལ་བྱ་སྨིན་ཅིང་གྲོལ་བར་མཛད། །སྟོན་
མཆོག་ཁྱོད་ལ་སྤྱི་བོས་ཕྱག་འཚལ་ལོ །ནཱ་རོ་ཌོམྦི་ཨ་ཝ་དྷཱུ་ཏཱི་བ། །རྣལ་འབྱོར་པ་ཡིས་སྣང་བ་བྱིན་
གྱུར་ཏེ། །སྐུ་སྲོག་དོར་ཡང་བྱང་དུ་འགྲོའོ་ཞེས། །དམ་བཅས་ཁྱོད་ལ་སྤྱི་བོས་ཕྱག་འཚལ་ལོ །
།ངས་ཅན་གནས་འདིར་ལུང་བསྟན་མང་བོ་མཛད། །སྔོན་མེད་བྱང་ཆུབ་སྤྱོད་རླབས་ཚད་མེད
འཁྲུངས །མཐའ་ཡས་སངས་རྒྱས་རྣམས་ལ་དམ་ཆོས་ནོད། །རླབས་ཆེན་ཁྱོད་ལ་སྤྱི་བོས་ཕྱག་
འཚལ་ལོ །སྐུ་ཡི་སྤྲུལ་བ་དཔག་མེད་བཀྱེས་གྱུར་ནས། །འགའ་ཞིག་སངས་རྒྱས་རྣམས་ཀྱི་སྤྱན་
སྔར་གནས། །ལ་ལ་མི་ཕམ་དྲུང་ན་ཐེག་ཆེན་གསན། །ངོ་མཚར་ཁྱོད་ལ་སྤྱི་བོས་ཕྱག་འཚལ་ལོ། །ང་
ནི་དགའ་ལྡན་གནས་སུ་འགྲོའོ་ཞེས། །ཡང་དང་ཡང་དུ་གཞན་ལ་གསུང་མཛད་ཅིང༌། །རིགས་
གསུམ་མགོན་པོས་མངོན་སུམ་རྗེས་སུ་གཟུང་། །དཔལ་མགོན་ཁྱོད་ལ་སྤྱི་བོས་ཕྱག་འཚལ་ལོ །
དབུས་ཀྱི་ཕྱོགས་སུ་ལེགས་པར་བཞུགས་པའི་ཚེ། །ཡི་དམ་སངས་རྒྱས་དཔག་ཡས་ནམ་མཁར་
གཟིགས །སྤྱན་རས་གཟིགས་ཀྱི་དངོས་སུ་སྣང་བ་མཛད། །མི་བསྙེལ་ཁྱོད་ལ་སྤྱི་བོས་ཕྱག་
འཚལ་ལོ །མི་གཡོ་མགོན་པོ་དམ་ཚིག་གསུམ་བཀོད་དང༌། །དཔལ་ལྡན་བདེ་མཆོག་མཁའ་ལ་
གཟིགས་གྱུར་ནས། །ཡང་དང་ཡང་དུ་ཡན་ལག་བདུན་པ་མཛད། །ཚོགས་ཆེན་ཁྱོད་ལ་སྤྱི་བོས་ཕྱག་
འཚལ་ལོ། །སེམས་བསྐྱེད་གསུང་ཚེ་མེ་ཏོག་ཆར་བ་འབབ། །སྔགས་དོན་གསུང་ཚེ་ཀུན་ལ་བདེ་སྟོང་
འཆར། །མཉམ་པར་བཞག་ཚེ་འགྲོ་བའི་སྤྲོས་པ་འཇིག །མཆོག་གྱུར་ཁྱོད་ལ་སྤྱི་བོས་ཕྱག་འཚལ་ལོ །
ངས་ནི་ལྷ་ཡི་མཆོད་པ་སྣ་ཚོགས་ཐོབ། །ང་ཡི་མདུན་ན་ཡི་དམ་ཐམས་ཅད་བཞུགས། །ང་ནི་མི་ཕམ་
342

རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་དང་པོ
དྲུང་དུ་འགྲོ་ཞེས །གསུང་བྱོན་ཁྱོད་ལ་སྤྱི་བོས་ཕྱག་འཚལ་ལོ །ལོ་གྲངས་བདུན་བཅུ་དོན་
གཉིས་བར་དག་དུ། །འཛམ་བུ་གླིང་འདིར་ཆོས་ཀྱིས་སྣང་བྱས་ཏེ། །བསྟན་པ་རྒྱལ་བའི་འབྱུང་
གནས་ལ་གཏད་ནས། །བདེ་གཤེགས་ཁྱོད་ལ་སྤྱི་བོས་ཕྱག་འཚལ་ལོ །སྐྱེ་རྒ་ན་འཆིའི་དགྲ་ལས་
རྒྱལ་གྱུར་ཀྱང༌། །འཇིག་རྟེན་གཡོ་བ་གཞན་གྱིས་རྟོགས་བྱའི་ཕྱིར། །རྨི་ལམ་ལྟ་བུར་སྙུང་བའི་ཚུལ་
བསྟན་། །རྟོགས་བྱེད་ཁྱོད་ལ་སྤྱི་བོས་ཕྱག་འཚལ་ལོ །དགའ་ལྡན་གནས་སུ་གཤེགས་པར་
དགོངས་པའི་། །གདུལ་བྱ་ཕལ་ཆེར་མི་རྟོག་ངང་ལ་འདས། །ལ་ལ་གློ་བུར་དད་པས་མཆི་མ་བྱུང༌། །
མཐུ་ཆེན་ཁྱོད་ལ་སྤྱི་བོས་ཕྱག་འཚལ་ལོ །འཇིག་རྟེན་བྱ་བ་བློ་ཡིས་ཐོངས་ཤིག་ཅེས །བསྙུང་བའི་
ཚེ་ནའང་ལན་གྲངས་དུ་མར་གསུངས། །ཆོས་ཀྱི་སྙིང་བོ་གཞན་ལ་འདོམས་མཛད་པ། །མི་མཆོག་
ཁྱོད་ལ་སྤྱི་བོས་ཕྱག་འཚལ་ལོ །དཔའ་བོ་མཁའ་འགྲོ་ཐམས་ཅད་སྤྲིན་ལྟར་གཏིབས། །ནམ་མཁའ་
ཐམས་ཅད་འཇའ་དང་འོད་ཀྱིས་བཀང༌། །ལྷ་ཡི་རོལ་མོ་སྣ་ཚོགས་གྲགས་པའི་ཚེ །ཉེར་ཞི་ཁྱོད་ལ་
སྤྱི་བོས་ཕྱག་འཚལ་ལོ །སྒྱུ་ལུས་འོད་གསལ་ཟུང་འཇུག་བདེ་བ་ཆེ། །སྤྲོས་མེད་བྱང་ཆུབ་སེམས་ལ་
དབང་བསྒྱུར་བས། །དག་པའི་སྣང་བ་མཐའ་ཡས་རོལ་པའི་ངང༌། །མྱང་འདས་ཁྱོད་ལ་སྤྱི་བོས་ཕྱག་
འཚལ་ལོ། །དེ་ཚེ་འཕགས་མ་རྗེ་བཙུན་སྒྲོལ་མ་ཡིས། །སྤྱན་ཆབ་ཕྱུང་སྟེ་འཇིག་རྟེན་སྟོངས་སོ་ཞེས། །
སྨྲེ་སྔགས་ལན་གསུམ་མཁའ་ལ་བསྒྲགས་གྱུར་པ། །དཀོན་མཆོག་ཁྱོད་ལ་སྤྱི་བོས་ཕྱག་འཚལ་ལོ། །
སྒྲ་དེ་ཐོས་ནས་རྒྱ་གར་ཡུལ་ནས་ཀྱང༌། །རྫུ་འཕྲུལ་ཅན་གྱི་སློབ་མ་མང་བོ་རྣམས །འཕུར་ཏེ་འོངས་
ནས་ཕྱག་དང་སྐོར་བ་ཡིས། །གྲུབ་འཛིན་ཁྱོད་ལ་སྤྱི་བོས་ཕྱག་འཚལ་ལོ། །དད་ལྡན་མི་ཡིས་གསོལ་
བ་བཏབ་གྱུར་པ། །ལྷ་དང་མི་ཡི་མཆོད་སྤྲིན་རྒྱ་མཚོ་བརྙེས། །འགྲོ་བའི་དོན་ཕྱིར་སྐུ་གདུང་རིང་
བསྲེལ་བཞག །བྱམས་ལྡན་ཁྱོད་ལ་སྤྱི་བོས་ཕྱག་འཚལ་ལོ། །སྡིག་པ་བཤགས་ཤིང་དགེ་ལ་རྗེས་ཡི་
རང༌།།འཁོར་ལོ་བསྐོར་ཞིང་རྟག་ཏུ་བཞུགས་སུ་གསོལ། །གང་ཚེ་ཁྱོད་ནི་བྱང་ཆུབ་ཚུལ་བསྟན་པ། །
དེ་ཚེ་བདག་དང་མ་ལུས་སེམས་ཅན་རྣམས །སྡུག་བསྔལ་རྒྱ་མཚོའི་ཆོས་ལས་ཡོངས་བརྒལ་། །
ཀུན་མཁྱེན་ཡེ་ཤེས་ཕུང་བོ་བརྙེས་པར་མཛོད།།བདག་གི་དེང་ནས་བྱང་ཆུབ་སྙིང་བོའི་བར། །མགོན་
པོ་ཁྱོད་དང་ནམ་ཡང་མི་འབྲལ་ཞིང༌། །དུས་གསུམ་རྒྱལ་བའི་སྤྱོད་པ་ལེགས་སྤྱད་ནས། །སྲིད་པ་
343

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཀུན་གྱི་སྐྱབས་སུ་གྱུར་པར་མཛོད། །བདག་ནི་ཚེ་འདིའི་སྣང་བ་ནུབ་མ་ཐག །དགའ་ལྡན་གནས་སུ་
ཉེ་བར་སྐྱེས་གྱུར་ནས། །རྙེད་དང་བཀུར་སྟི་སྒྲུབ་པའི་མཆོད་པ་ཡིས། །འགྲོ་བའི་མགོན་པོ་རྟག་ཏུ་
མཉེས་བྱེད་ཤོག།གང་ཞིག་ཁྱོད་ལ་དད་དང་གུས་པ་ཡིས། །བསྟོད་པའི་ཚིག་འདི་གསལ་བར་འདོད་
བྱེད་ན། །དེ་ཡི་རྒྱུད་ལ་རྒྱལ་བ་སྲས་བཅས་ཀྱིས། །རྣམ་པར་ཐར་པ་མྱུར་དུ་འཇུག་པར་འགྱུར། །འདི་
ནི་འཛིན་ནམ་ཀློག་གམ་སྟོན་པའམ། །ཉེ་བར་སེམས་དཔའམ་ཁ་ཏོན་བྱེད་ཀྱང་རུང་། །འཁོར་བའི་
འཇིགས་པས་ནམ་ཡང་མི་རྫི་ཞིང་། །རིང་བོར་མི་ཐོགས་བྱང་ཆུབ་རེག་པར་འགྱུར། །བསྟོད་པ་འདི་
ནི་ལན་གཅིག་བསྟོད་བྱེད་ན། །དེས་ནི་སངས་རྒྱས་སྟོང་ལ་བསྟོད་པ་སྟེ། །དེ་ནི་ལྷ་དང་མི་ཡི་མཆོད་
བྱ་ཉིད། །དེ་ནི་འཇིག་རྟེན་ཀུན་གྱི་མགོན་པོར་འགྱུར། །དེ་ལྟར་བསྐལ་བ་བཟང་བོའི་སངས་རྒྱས་
མཆོག །མར་མེ་མཛད་ལ་བདག་གིས་བསྟོད་པ་ལས། །བསོད་ནམས་མཐའ་ཡས་རབ་འཕགས་
གང་ཐོབ་དེས། །འགྲོ་ཀུན་སངས་རྒྱས་ས་ལ་གནས་པར་ཤོག །བསྟོད་པ་འདིའི་ཕན་ཡོན་སྔར་ཇི
སྐད་བཤད་པ་གང་ཡིན་པ་དེ་དག་ལ་ནི། མི་ཤེས་པ་རྣམས་ཀྱི་ཚིག་འདི་ནི་མི་བདེན་པ་ཉིད་ཅེས་སྨྲ་
བ་དག་སྲིད་མོད། དེ་ནི་ལོག་པའི་བློས་བསླད་པར་ཁོང་དུ་ཆུད་པར་བྱ་སྟེ། འདི་ལྟར་ཁམས་གསུམ་
གྱི་མགོན་པོ་མར་མེ་མཛད་བཟང་བོ་འདི་ཉིད་ཀྱིས། གང་ལ་ལ་ང་ལ་སེམས་པར་བྱེད་པའི་སྐྱེ་བོ་དེ་
དག་ནི་ནམ་དུ་ཡང་འཁོར་བར་མི་འགྱུར་རོ །ཞེས་ཞལ་གྱིས་བཞེས་པའི་ཕྱིར་རོ །དཔལ་མར་མེ་
དག་ན་ནམ་དུ་ཡང་འཕྱར་
མཛད་བཟང་བོ་ལ་བསྟོད་པ་རིན་པོ་ཆེའི་ཕྲེང་བ་ཞེས་བྱ་བ་འདི་ནི པཎ་ཆེན་ཆོས་ཀྱི་རྒྱལ་མཚན་
མིང་གཞན་ཕྱོགས་ལས་རྣམ་པར་རྒྱལ་བས་མཛད་པ་རྫོགས་སོ།། །།
༈ ལོ་ཆེན་གྲགས་པ་རྒྱལ་མཚན་ལ་གདུང་དབྱངས་ཀྱི་བསྟོད་པ་དད་པའི་མེ་ཏོག་
བཞུགས་སོ །
ན་མོ་གུ་རུ བླ་མ་ཆོས་ཀྱི་རྒྱལ་བོ་གྲགས་པའི་མཚན་ཅན་ལ་གསོལ་བ་འདེབས་པ་དད་
པའི་མེ་ཏོག་ཅེས་བྱ་བ། བླ་མ་དང་མགོན་པོ་རྗེ་བཙུན་སྤྱན་རས་གཟིགས་དབང་ཕྱུག་ཕྱག་འཚལ་ལོ། །
དང་བོར་བྱང་ཆུབ་མཆོག་ཏུ་ཐུགས་བསྐྱེད་ནས། །བར་དུ་བསྐལ་བ་གྲངས་མེད་ཚོགས་བསགས་ཏེ། །
གདུལ་བྱའི་དོན་དུ་ངོ་མཚར་རྣམ་འཕྲུལ་གྱི །སྐྱེ་བ་བཞེས་མཛད་ཆོས་རྗེའི་ཞབས་ལ་འདུད། །
344

རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་དང་པོ
གསོལ་བ་འདེབས་སོ་བདག་རྒྱུད་བྱིན་གྱིས་རློབས། །གཞོན་ནུའི་དུས་ནས་ཐུགས་རྒྱུད་ངེས་འབྱུང་
ཅན། །ཚེ་འདིའི་སྣང་ཤས་ཕལ་ཆེར་འགྲིབ་གྱུར་ཏེ། །སོ་ཐར་བྱང་སེམས་ཁྱད་པར་གསང་སྔགས་ཀྱི། །
ཚུལ་ཁྲིམས་བསྲུང་མཛད་ཆོས་ཀྱི་རྗེས་ལ་འདུད། །ཤེས་རབ་གྲུ་ཆེན་བརྩོན་པའི་རླུང་དར་གྱིས། །
མདོ་རྒྱུད་མན་ངག་རྒྱ་མཆོའི་མཐར་སོན་ཏེ།།བསྟན་པ་རིན་ཆེན་གླིང་ལ་དབང་བསྒྱུར་ནས། །བཤད་
རྒྱུད་དར་མཛད་ཆོས་རྗེའི་ཞབས་ལ་འདུད། །སྤྲོས་པའི་བྱ་བ་རིང་དུ་སྤངས་གྱུར་ནས། །རིམ་གཉིས་
ཟབ་མོའི་དོན་ལ་ཐུགས་དམ་མཛད། །ཕྱི་ནང་གསང་བའི་ཡོན་ཏན་དུ་མ་བརྙེས། །སྒྲུབ་བརྒྱུད་དར་
མཛད་ཆོས་རྗེའི་ཞབས་ལ་འདུད། །རྟག་འཛིན་ཅན་རྣམས་རྟག་འཛིན་བཟློག་པ་དང༌། །ཞིང་ཁམས་
གཞན་གྱི་གདུལ་བྱ་བསྐྱང་བའི་ཕྱིར། །གླིང་འདིར་ངོ་མཚར་རྣམ་འཕྲུལ་དུ་མ་ཡིས། །མྱ་ངན་འདའ་
ལས་འབང་བའི་
སྟོན་ཆོས་རྗེའི་ཞབས་ལ་འདུད །དངོས་དང་ཡིད་ལས་འབྱུང་བའི་མཆོད་པའི་སྤྲིན། །རྒྱ་ཆེན་ནམ་
མཁའི་ཚད་དང་མཉམ་གྱུར་པ། །ངོ་བོ་བཟང་ཞིང་ལྷ་མིའི་ཡིད་འཕྲོག་རྣམས །དུས་སྐབས་འཁོར་
བ་ཇི་སྲིད་དབུལ་བར་བགྱི། །ཐོགས་མེད་དུས་ནས་ཐ་མ་ད་ལྟའི་བར། །ཉོན་མོངས་དབང་གི་ལུས་
ངག་ཡིད་གསུམ་གྱི། །སྡིག་པ་གང་ཞིག་བགྱིས་པ་ཅི་མཆིས་པ། །བསམ་པ་ཐག་པས་ཁྱེད་ལ་སོ་སོར་
བཤགས །དུས་འདི་ནས་བཟུང་བྱང་ཆུབ་སྙིང་བོའི་བར། །དུས་གསུམ་མགོན་པོ་རྒྱལ་བ་སྲས་
བཅས་དང༌། །ཉན་རང་སོ་སྐྱེ་ཀུན་གྱི་དགེ་བ་ལ། །མངོན་པར་དགའ་བའི་སྒོ་ནས་རྗེ་ཡི་རང༌། །
19ནརངསསྐྱཀུན་ཧྱ་དག་བ་ལ
འདོད་ཆགས་ཞེ་སྡང་གཏི་མུག་ཚང་ཚིང་གིས། །ཀུན་མཁྱེན་ཐར་པའི་ལམ་ལ་བསྒྲིབས་གྱུར་པས། །
འཁོར་བའི་གནས་སུ་འཁྱམས་པའི་སྐྱེ་བོ་ལ། །ཆོས་ཀྱི་འཁོར་ལོ་གང་འོས་བསྐོར་དུ་གསོལ། །ཁྱོད་
ནི་མྱ་ངན་འདའ་བའི་ཚུལ་བསྟན་ན། །མགོན་མེད་རྣམས་ཀྱི་རེ་ས་སུ་ལ་འཆའ། །དེ་ཕྱིར་སྐལ་དམན་
བདག་སོགས་རྗེས་གཟུང་ཕྱིར། །ཀུན་ཏུ་མྱ་ངན་མི་འདའ་བཞུགས་སུ་གསོལ། །ད་ལྟ་མྱ་ངན་འདའ་
ཚུལ་བསྟན་པ་འདི། །མགོན་པོ་ཁྱོད་ཀྱི་མིག་འཕྲུལ་ལགས་པས་ན། །བདག་སོགས་མྱ་ངན་ཁང་བུར་
ཆུད་པ་ལ། །སྐུ་གསུམ་ཞལ་གཟིགས་དངོས་སུ་བསྟན་དུ་གསོལ། །ཉི་མ་ཕྱེད་ནས་ཉི་མ་ནུབ་པ་འདི། །
བདག་ཅག་རྣམས་ཀྱི་རྨི་ལམ་ལགས་པས་ན། །བདག་སོགས་སྡུག་བསྔལ་ཉིད་ཀྱིས་ནོན་པ་ལ། །
གསུང་སྙན་དམ་ཆོས་དངོས་སུ་བསྒྲག་ཏུ་གསོལ། །ཆར་སྤྲིན་ལྷགས་འཕྲོར་རྒྱ་མཚོ་བསྐམས་པ་འདི། །
345

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལྷ་ཀླུ་རྣམས་ཀྱི་རྫུ་འཕྲུལ་ལགས་པས་ན། །བདག་སོགས་ཆོས་རྗེ་འདོད་པའི་སྐོམ་གདུང་ཅན། །
ཐུགས་རྗེའི་ཆུ་ཡིས་དངོས་སུ་ཚིམ་པར་མཛོད། །དེ་ལྟར་མིན་པར་སྐུ་གསུང་ཐུགས་རྗེ་ཡིས། །མགོན་
སྐྱབས་བྲལ་བ་འདི་ཙམ་དོར་མཛད་ན།།བྱང་ཆུབ་སེམས་དཔའ་ཆེན་པོའི་རྣམ་ཐར་དང༌། །ཆོས་རྗེའི་
མཛད་པའང་འགལ་བར་མི་འགྱུར་རམ། །ཁྱེད་སྐུ་ཐུབ་དབང་འདྲ་བར་ལྟ་འདོད་ཚེ། །གདུང་རུས་
མཆོད་རྟེན་ན་བཟའ་ཙམ་ཞིག་མཐོང་། །མྱ་ངན་དབང་གིས་མ་ཐུབ་མཆི་མ་ལྷུང་། །བདག་སོགས་
མིག་གི་བལྟ་ས་གང་དུ་བགྱིད། །ཁྱེད་གསུང་འཇམ་དབྱངས་འདྲ་བ་ཉན་འདོད་ཚེ། །ཅི་ཡང་མི་
གསུང་རོལ་མོའི་སྒྲ་ཙམ་ཐོས། །སྡུག་བསྔལ་དབང་གིས་མ་ཐུབ་སྨྲེ་སྔགས་ཤོར། །བདག་སོགས་
ཞལ་ཏ་ཞུ་ས་གང་དུ་བགྱིད། །ཁྱེད་ཐུགས་ཐུགས་རྗེ་ཆེན་པོ་སྒོམ་འདོད་ཚེ །རྟེན་འབྲེལ་ཐུགས་ནི་
འདི་ཞེས་རྟོགས་མ་གྱུར། །དད་པའི་དབང་གི་མ་ཐུབ་བརྒྱལ་བ་སྙམ། །བདག་སོགས་སེམས་ཀྱི་
འཇོག་པ་གང་དུ་བགྱིད། །ཆོས་དང་ཟང་ཟིང་དེ་ནི་སུ་ལ་ཞུ། །མཆོག་དང་ཐུན་མོང་དངོས་གྲུབ་སུ་ལ་
ལེན། །ཁེ་ཉེན་བྱ་བ་འདུན་མ་སུ་ལ་འདྲི། །འཕྲལ་ཕུགས་བློ་ཡི་གཏོད་ས་གང་དུ་བགྱིད། །ལུང་སྟོང་
མགོན་མེད་རྣམས་ཀྱིས་བཀང་གྱུར་ནས། །སྨྲེ་སྔགས་རྒྱང་ནས་བོས་སོ་ཆོས་ཀྱི་རྗེས། །དམིགས་མེད་
ཐུགས་རྗེའི་མངའ་བདག་གང་ན་བཞུགས། །ཡུན་རིང་ངུས་པའི་རྒྱང་འབོད་གསན་ལགས་སམ། །སྐུ་
གསུང་ཐུགས་ཀྱིས་དངོས་སུ་བྱིན་གྱིས་རློབས། །ལུས་ངག་ཡིད་ལ་དབང་བསྐུར་དངོས་སུ་མཛོད། །
དགའ་བཞིའི་ཏིང་འཛིན་དངོས་སུ་འཆར་བར་མཛོད། །སྐུ་བཞིའི་འབྲས་བུ་དངོས་སུ་བསྩལ་ཏུ་
གསོལ །ས་གཞི་གྲོག་སྦུར་སོགས་ཀྱིས་ཤིག་ཤིག་འགགས། །ནམ་མཁའ་བྱ་སྦྲང་སོགས་ཀྱིས་ཟང་
ཟིང་ཁེངས །ལུས་ཉིན་སྐར་ལྟ་བུར་མཆིས་ལགས་པས། །དལ་འབྱོར་རྙེད་དཀའ་རྟོགས་པར་
བྱིན་གྱིས་རློབས། །འགྲོགས་པའི་མཛའ་བཤེས་རྣམས་དང་སོ་སོར་བྲལ། །བསྒྲུབས་པའི་ཟས་ནོར་
ཐམས་ཅད་ཤུལ་དུ་ལུས། །ལུས་ཀྱི་ཐ་མ་རུས་པ་སྤར་མོ་གང༌། །ལོང་མེད་འཆི་བ་དྲན་པར་བྱིན་གྱིས་
རློབས། །ལས་ནི་གྲིབ་མ་བཞིན་དུ་རྗེས་སུ་འབྲང༌། །མི་ཚེ་ཕལ་ཆེར་སྡིག་པའི་ངང་ལས་འདས། །
མདུན་ན་བསུ་མཁན་ངན་འགྲོའི་གནས་ལས་མེད། །ཉིན་མཚན་ཆོས་ཀྱི་འདའ་བར་བྱིན་གྱིས་
རློབས། །སོ་ཐར་ནོད་ཀྱང་གསོད་གཅོད་རྐུ་འཕྲོག་ཅན། །བྱང་སེམས་ནོད་ཀྱང་བྱམས་དང་སྙིང་རྗེ་
346

རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་དང་པོ
མེད། །རིག་འཛིན་བླངས་ཀྱང་ཐ་མལ་འདུ་ཤེས་ཅན། །སྡོམ་གསུམ་མཐར་ཕྱིན་ཐོབ་པར་བྱིན་གྱིས་
རློབས། །ཚེ་འདི་བློ་ཡིས་ཐོངས་པར་བྱིན་གྱིས་རློབས། །བློ་འདི་ཆོས་སུ་འགྲོ་བར་བྱིན་གྱིས་རློབས །
ཆོས་འདི་ལམ་དུ་སློངས་བར་བྱིན་གྱིས་རློབས། །ལམ་འདི་འཁྲུལ་བ་སེལ་བར་བྱིན་གྱིས་རློབས །
འཁྲུལ་བ་ཡེ་ཤེས་སུ་འཆར་བར་བྱིན་གྱིས་རློབས། །ཡེ་ཤེས་རྒྱུན་ཆད་མེད་པར་བྱིན་གྱིས་རློབས། །
དབེན་གསུམ་མཐའ་རུ་ཕྱིན་པར་བྱིན་གྱིས་རློབས། །ལུས་ལ་སྒྱུ་ལས་འཆར་བར་བྱིན་གྱིས་རློབས། །
སེམས་ལ་འོད་གསལ་འཆར་བར་བྱིན་གྱིས་རློབས། །གཉིས་ཀ་ཟུང་དུ་ཆུད་པར་བྱིན་གྱིས་རློབས། །
སྨིན་བྱེད་དབང་བཞི་ཐོབ་པར་བྱིན་གྱིས་རློབས། །ལྟ་བཞི་ནང་ནས་འཆར་བར་བྱིན་གྱིས་རློབས། །
ལམ་བཞི་ཕྱི་ནས་ཐོབ་པར་བྱིན་གྱིས་རློབས། །ཕྱི་ནང་འགྲོས་བཞི་ཐིམ་པར་བྱིན་གྱིས་རློབས །སྐུ་
བཞི་མངོན་དུ་འགྱུར་བར་བྱིན་གྱིས་རློབས །ཞེས་ཆོས་ཀྱི་རྒྱལ་ཆོས་ཀྱི་མངའ་བདག ཆོས་རྗེ་
གྲགས་པ་རྒྱལ་མཚན་ལ་སྨྲེ་སྔགས་ཀྱི་སྒོ་ནས་གསོལ་བ་འདེབས་པ་དད་པའི་མེ་ཏོག་ཅེས་བྱ་བ་འདི།
ཆོས་ཀྱི་རྗེ་དེ་ཉིད་ཀྱི་དངོས་ཀྱི་སློབ་མ་ནང་གི་ཡོན་ཏན་ཅན་སློབ་དཔོན་བསོད་ནམས་རིན་ཆེན་ལ་
སོགས་པས་བསྐུལ་བའི་ངོར ཀུན་མཁྱེན་ཕྱོགས་ཐམས་ཅད་ལས་རྣམ་པར་རྒྱལ་བས་གྱམ་བསམ་
གཏན་གླིང་དུ་སྦྱར་བའོ།།ལན་གཅིག་ལེགས་པར་ཞུས།
༈ མཁས་པ་ཆེན་པོ་རེད་མདའ་བ་གཞོན་ནུ་བློ་གྲོས་ལ་བསྟོད་པ་འདོད་པ་འཇོ་བ་
བཞུགས་སོ། །
རྒྱ་གར་སྐད་དུ། མ་ཧཱ་པ་ཊུ་ཀུ་མཱ་ར་མ་ཏི་ཏྲ་ཀཱ་མ་དྷེ་ནུ་ནཱ་མ།བོད་སྐད་དུ། མཁས་པ་
ཆེན་པོ་གཞོན་ནུ་བློ་གྲོས་ལ་བསྟོད་པ་འདོད་པ་འཇོ་བ་ཞེས་བྱ་བ། ཐམས་ཅད་མཁྱེན་པ་ལ་ཕྱག་
འཚལ་ལོ། །གང་གིས་གཟུགས་ཀྱིས་ཕ་རོལ་ཡོངས་སུ་བརྒལ་བར་བྱེད་གྱུར་ལ། །ལེགས་བཤད་
ཉིད་ལ་ཤིན་ཏུ་ཡུན་རིང་གོམས་པའི་བློ་གྲོས་ཀྱི །ཆེན་པོ་རྣམས་ཀྱི་ཡིད་ཀྱང་བྱིས་པ་ཉིད་བཞིན་
གཅོད་བྱེད་པ །མཁས་པ་དེ་ཡི་ཞབས་ལ་ཟོལ་མེད་སྤྱི་བོས་ཕྱག་འཚལ་ལོ །བཤེས་གཉེན་མཁའ་
ལྡིང་དབང་བོ་རྣམས་ཀྱིས་ཀྱང༌། །ཁྱོད་ཀྱི་ཡོན་ཏན་ཕ་མཐའ་མ་མཐོང་ན། །གང་གི་བློ་གྲོས་ཕྱེ་མ་
ལེབ་ལྟ་བུས། །དེ་ནི་དཔོག་པར་ནུས་པ་ག་ལ་ཡོད། །དེ་ལྟ་མོད་ཀྱི་དབྱར་སྐྱེས་འབྲུག་སྒྲ་ཅན། །དེ་
347

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དབུས་ཆར་འདོད་བྱེའུས་སྒྲོག་པ་བཞིན། །ཡིད་ལ་དད་པ་འབའ་ཞིག་ལྷུར་བླངས་ཏེ། །བསྟོད་པའི་
མེ་ཏོག་ཞིམ་པོས་མཆོད་པར་བགྱི །ཁྱོད་ནི་ལུམ་བིའི་ཚལ་དུ་རྒྱལ་བ་བཞིན། །དྲི་མེད་ཡུམ་གྱི་
ལྷུམས་ནས་བལྟམས་པའི་ཚེ། །བསོད་ནམས་ཕུང་བོས་ཁྱོད་སྐུ་མ་གཟུང་ཕྱིར། །ཚངས་དབང་གཉིད་
པ་ཉིད་གྱུར་ཡང་ན་། །ཁྱོད་ནི་བྱིས་པར་གྱུར་ཚེ་ཚུལ་ཁྲིམས་ཀྱི། །གྲུ་ལ་ཞོན་ནས་བརྩོན་པའི་དར་
འཕྱར་ཞིང༌། །ལེགས་བཤད་ཆུ་ལ་འདྲིས་པའི་དེད་དཔོན་ལས། །རིགས་པ་རྒྱ་མཚོའི་སྐྱ་བ་འཛིན་
མཁས་ལས། །ཇི་ལྟར་བྱིས་པ་སྔོན་ཆད་གོམས་བྱས་པས། །སྐྱེས་ཙམ་ཉིད་ནས་ནུ་ཞོ་ལེན་པ་ལྟར། །
སྐྱེ་བ་ཀུན་ཏུ་མཁས་པ་ལ་སྦྱངས་པས། །ཁྱོད་ནི་གཞུང་ལུགས་ཀུན་ལ་མཁས་པ་ལགས །ཇི་ལྟར་
སྦྲང་རྩི་འཛིན་པའི་མེ་ཏོག་གི །མངར་རྩི་རྙེད་པར་འགྱུར་གྱི་གཞན་གྱིས་མིན། །དེ་བཞིན་བདེ་
གཤེགས་གསུང་གི་མེ་ཏོག་ཅི །ཁྱོད་ལས་གཞན་པའི་བུང་བས་རྙེད་མ་ལགས། །གང་གི་བློ་མཚོ་
གཏིང་མཐའ་མི་མངོན་ཞིང༌།།ལེགས་བཤད་ཆུ་ཀླུང་བྱེ་བ་འདུས་གྱུར་ལ།།རྟུལ་ཞུགས་མེ་ཆུ་རླུང་གི་
རབ་བསྐྱོད་ཀྱང༌། །མཚན་མའི་རྦ་རླབས་ཉེ་བར་ཞི་བ་ལགས །ཤེས་རབ་རི་བོ་ལྟ་བུར་བསྟན་པ་
ཁྱོད། །བསྟན་པ་རྒྱ་མཚོའི་དབུས་ན་རབ་མཐོ་ཡང༌། །གཟུགས་ཀྱི་ཆུ་བོར་ང་རྒྱལ་རི་དབང་ནི།།ཁྱོད་
ཀྱིས་ཡོངས་སུ་ནུས་པར་བགྱིས་པ་ལགས། །གཞན་དག་ཁས་ལེན་ཆུ་ལ་རི་མོ་བཞིན། །མང་བོ་བྲིས་
འཕྲལ་དུ་ནི་ཡལ་བར་བགྱིད། །ཁྱོད་ནི་རྡོ་ལ་རི་མོ་བྲིས་པ་བཞིན། །ཤི་ཡང་དམ་བཅའ་གཞན་ལ་
བགྱིད་མ་ལགས། །འགའ་ཞིག་རང་མ་ཞི་བར་གཞན་འདུལ་བ། །མིག་ཉམས་ཕུན་ཚོགས་བརྟེན་པ་
ལྟར་དགོངས་ནས། །སྒྲ་མེད་ནགས་རླུང་རྔ་ཡབ་འཕུར་ལྡན་པར། །ཁྱོད་ནི་རང་ཉིད་ཞི་ཕྱིར་བརྩོན་
པ་ལགས། །འགའ་ཞིག་ཡིད་ནི་སྤྲིན་ནག་ཡོལ་བ་དང༌། །ལྡན་པའི་ཉི་བཞིན་འཇིག་རྟེན་ཆོས་ཀྱིས་
ལྡོངས། །ཁྱོད་ནི་ཟླ་བ་སྤྲིན་བྲལ་ཇི་བཞིན་དུ།།ཡིད་ལ་མངོན་འདོད་རིང་དུ་བགྱིས་པ་ལགས། །གང་
ཞིག་ཐོས་པ་ཡིད་བྱེད་དེ་ལས་ནི །མ་རིག་འཁྲུལ་བ་ནུབ་པར་ཐུགས་ཆུད་དེ། །དང་བོར་ཁྱོད་ཀྱིས་
གཉིས་ལ་རབ་བརྟེན་ནས །དེ་ནས་གོམས་པ་ཕུལ་བྱུང་མཛད་པ་ལགས །འདི་ན་ཐོས་པའི་
གཟིངས་ལ་མ་བརྟེན་པར། །ཆོས་ཉིད་རྒྱ་མཚོར་འཇུག་འདོད་འགའ་སྣང་སྟེ། །ཁྱོད་ནི་ཐོས་གྲུ
བསམ་པའི་སྐྱ་བ་དང༌། །བསྒོམས་པའི་རླུང་དར་གསུམ་གས་འཇུག་པ་ལགས། །ད་ལྟ་ཆོས་རྣམས་
348

རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་དང་པོ
རྣམ་པར་རྩོད་འགྱུར་ཞིང་། །འགའ་ཞིག་སྨྲ་བའི་དབང་བོ་མེད་གྱུར་ལ། །ཕས་ཀྱི་རྒོལ་བ་སྐྱོན་བརྒྱ
ལྡན་པ་ཉིད། །གཟིགས་ནས་ཁྱོད་ནི་དབེན་པ་བརྟེན་པ་ལགས། །ཁྱོད་རྩོད་པ་མཛད་ཚེའང་དག་
པ་དང་། །རྒྱ་ཆེན་གཟུ་བོར་གནས་པའི་བློ་གྲོས་ཀྱིས།།གཞན་གྱི་ཕྱོགས་ལས་རྣམ་པར་རྒྱལ་བ་སྟེ།།
ཁྱོད་ལ་གཡོ་བ་ནམ་ཡང་མངའ་མ་ལགས། །གཏི་མུག་ཁང་ཁྱིམ་སྟུག་པོ་རྨོངས་པ་བརྒྱ། །ཉེ་བར་
བསགས་པའི་གནས་སུ་ཞུགས་ཆེན་ལྟར། །གང་གི་གྲོང་ཁྱེར་ཞི་བར་འཇུག་པ་ལགས །ཁྱོད་ནི་
མདུན་ན་གཞུང་ལམ་ལྟ་བུ་ལགས། །ཤེས་བྱའི་མེ་ཏོག་ར་བར་མངོན་དགའ་ཞིང༌། །ཉེར་འཚེ་དུ་མའི་
རྐྱེན་གྱི་ས་རབ་དཀྲུགས་ཀྱང༌། །ཁྱིམ་གྱི་གནས་ལས་རིང་དུ་འབྱོལ་བ་ཁྱོད། །ཁྱུ་བྱུག་བཞིན་དུ་
ནགས་ན་གནས་པ་ལགས། །ཁྱོད་ནི་བསེ་རུ་ལྟ་བུར་གནས་པའི་རྒྱུ། །ངུར་སྨྲིག་རྒྱལ་མཚན་ཁྱིམ་ལ་
འཁྲེན་པ་དང༌། །འདུས་ལ་དགའ་བ་ཉིད་དང་གང་གི་གནས། །བཅུ་གཉིས་གཟིགས་ནས་དེ་ལྟར་
མཛད་པ་ལགས། །གང་དང་འགྲོགས་ནས་དཀར་བོ་ཟད་བྱེད་ཅིང་། །ནག་པོའི་ཆ་ཤས་ཡོངས་སུ་
རྫོགས་བྱེད་པའི། །བཤེས་གཉེན་ངན་པའི་ཚ་ཟེར་བྱེད་པ་ལས། །ཟླ་བ་ཉ་བཞིན་རིང་དུ་གནས་པ་
ལགས། །གང་ཞིག་ཞི་བ་ནུབ་ཀྱི་རི་དབང་གི །བདེ་གཤེགས་ཉི་མ་ནུབ་པར་བྱས་པའི་མཐར། །
གསུང་རབ་ཀུ་མུད་ཏ་ཀ་བཞད་པའི་དཔལ། །གཞོན་ནུ་བློ་གྲོས་སྨྲ་བའི་ཟླ་བ་ཤར། །སྡེ་བདུན་རལ་
བ་སྟུག་པོས་གཉའ་ཁེབས་ཤིང༌། །མདོ་ཡི་སྟོབས་རྒྱས་འགྲེལ་བཤད་སོ་ཡི་ཁྱོན །ཁྱོད་ཀྱིས་ཤེས་
རབ་ངན་པའི་གླང་ཆེན་ནི། །མཚན་མ་རི་བོའི་སུལ་ནས་རྒྱུ་བ་ལགས། །ཤེས་བྱ་མ་ལུས་པ་དང་གང་
གི་བློ། །སྲང་ལ་གཞལ་ན་ཁྱོད་བློ་ལྕི་བ་ཡིས། །དངོས་རྣམས་ངོ་ཚ་སྐྱེས་པ་བཞིན་དུ་ནི། །ཆོས་ཉིད་
སྟོང་བའི་ངང་དུ་བྲོས་པ་སྙམ། །གང་གི་བློ་གྲོས་ཉི་མ་ཤར་བའི་ཚེ། །ཕྱི་དང་ནང་གི་རྒོལ་བ་མ་ཁྱེར་
ཚོགས། །མཚན་མོ་རྒྱུ་བའི་ཚོགས་རྣམས་རྩིས་མེད་པར།།ལྷོངས་བགྱིད་ཁྱོད་ལ་སྤྱི་བོས་ཕྱག་འཚལ་
ལོ །གཡོ་སྒྱུའི་ཁང་བུར་མྱུར་དུ་འབྲོས་བྱེད་ཅིང༌། །ཚར་གཅོད་ཤིང་གི་ཕག་ཏུ་མཆེལ་བ་ཡིས། །
འབྱུང་བོའི་བྱ་རྣམས་གཤིན་རྗེའི་ཉི་མ་ཉིད། །བསམ་གཏན་རི་ལ་བཞུད་ཚེ་ཁེངས་པ་རྒྱས། །ད་ལྟ་
གངས་ཀྱི་འདབ་ན་དགྱེས་པ་ཡི། །དམ་པ་ཁྱོད་ནི་ཏིང་འཛིན་རི་ཡི་སུལ །ཡོངས་སུ་གཟུང་ནས་
མཚན་མའི་གཉིས་འཐུངས་ལས། །དམན་པ་མིན་པར་རྒྱལ་བའི་སེངྒེ་ལགས། །མཐར་བལྟའི་གཡང་
349

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ས་ཡོངས་སུ་སྤངས་གྱུར་ལ །དུས་གསུམ་གཤེགས་པ་རྣམས་ཀྱིས་ཕྱིན་པའི་ཤུལ། །གཟུང་དང་
འཛིན་པའི་འཇིགས་པ་ལས་གྲོལ་བའི །དབུ་མའི་ལམ་ལས་ཁྱོད་ཉིད་གཤེགས་པ་ལས །མ་རིག་
སྒོ་ངའི་སྦུབས་ལས་རྣམ་ཐར་ཡང་། །སྙིང་རྗེ་ཆེན་པོའི་བདེ་དྲོད་འབར་བ་ཡི། །ཤེས་རབ་མ་ལས་ཞི་
བའི་མངལ་དུ་ནི། །ཁྱོད་ཉིད་ཡོངས་སུ་བསྐྱངས་པར་བགྱི་བ་ལགས །ཡོན་ཏན་མ་ལུས་ཉིད་ལ་
བསྡུས་ནས་ནི། །སྐྱོན་རྣམས་འཇིག་རྟེན་གསུམ་ལ་གཏད་དོ་ཞེས། །ད་ལྟ་ཁྱོད་ལ་འགའ་ཞིག་ཁ་
ཟེར་བ། །དེ་ཉིད་གཅིག་པུ་ཉེ་བར་སྒྲོག་པ་སྙམ། །ཀྱེ་མ་ད་ནི་སྣང་བ་བརྒྱ་ལྡན་པའི །ཉི་མ་ནས་
ཀྱང་ཞུགས་ནི་རིན་ཐང་ཆེ། །ཙན་དན་ས་ལའི་མགོན་པོ་ཞིམ་དང༌། །དུག་གི་ཤིང་གི་གསོལ་བ་
སྙོམ་ལ་ལྟོས །མཚན་མོའི་མགོན་པོའི་འོད་ཟེར་མེད་པ། །ད་ནི་སྐར་མའི་ཚོགས་ཀྱིས་བཅོམ་
ཞེས་ཐོས །ཕྱེ་མ་ལེབ་ཀྱི་གཤོག་པའི་རྩེ་མོ་ཡིས། །རི་དབང་ཁོར་ཡུག་ཆེན་པོའི་ཕ་མཐར་འཕངས།
ཇི་ལྟར་ར་བའི་ཕུག་སུ་ཉི་མ་ལས། །ཞུགས་ནི་རིན་ཐང་ཆེ་བ་དེ་བཞིན་དུ།།བློ་གྲོས་རྩིག་པའི་ཁུང་བུ་
ལྟ་བུར་ནི། །ཤེས་རབ་མར་མེའི་འོད་ཉིད་རྩིས་སུ་བྱེད། །དེ་ལྟར་བླུན་པོས་ཁྱོད་ལ་སྨད་བྱས་ཀྱང་། །
ཉ་བའི་ལག་ཏུ་རིན་ཆེན་འགྲིམ་པ་ལྟར། །ཉམས་མེད་རྣམས་ནི་རི་དྭགས་བཅལ་ཉིད་ལ། །གཞན་
ཟེར་འབྲང་བ་ཙམ་གྱིས་འདི་སྨོད་། །དེ་ལྟ་མོད་ཀྱི་བདག་ཅག་དད་པ་དང༌། །གུས་པ་འབའ་ཞིག་
གིས་ནི་བསྟེན་པ་སྟེ། །ཡོན་ཏན་དྲི་ཞིམ་མེ་ཏོག་ཚལ་ནང་དུ། །ཡིད་ཀྱི་སྦྲང་མ་དར་དིར་འབྱིན་པ་
ལགས། །བདག་ནི་སྐྱེ་བ་ཀུན་ཏུ་ཉི་མ་དང༌། །ཉི་འོད་ཟེར་བཞིན་ནམ་ཡང་མི་འབྲལ་བར། །ཁྱོད་ཀྱི་
ཞབས་རྡུལ་དྲི་མེད་ཁོ་བོ་ཡིས །སྤྱི་བོའི་གཞི་ལ་གཟིམས་པ་ཉིད་གྱུར་ཅིག །འདི་ཙམ་དགེ་བ་མུ་
ཏིག་ཆུ་ཤེལ་དང་། །ཡིད་བཞིན་ནོར་བུ་པད་ཚལ་ས་རྡུལ་དང༌། །ཀུན་ད་ཟླ་འོད་གཙང་མ་འདྲ་ཐོབ་
ནས། །འགྲོ་བའི་མ་རིག་འཕྲལ་དུ་ཞི་གྱུར་ཅིག །མཁས་པ་ཆེན་པོ་ཀུ་མཱ་ར་མ་ཏི་ལ་བསྟོད་པ་འདོད་
པ་འཇོ་བ་ཞེས་བྱ་བ། དཔལ་ཕྱོགས་ཐམས་ཅད་ལས་རྣམ་པར་རྒྱལ་བ། མིང་གཞན་འཇིགས་མེད་
གྲགས་པས་སྦྱར་བའོ། །ལན་གཅིག་ཞུས་གྲུབ
༈བླ་མ་རྗེ་ཙོང་ཁ་བ་ཆེན་པོ་ལ་ཆེད་དུ་བསྟོད་པ་བཞུགས་སོ། །
གང་གི་བསོད་ནམས་ཆུ་མཚོ་ལས་སྐྱེས་མཁས་མཆོག་དབྱར་སྐྱེས་ཆུ་འཛིན་དབང་བོ་ཤེས་
350

རྒྱལ་བའི་བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་དང་པོ
བྱའི་མཁའ་ལམ་རྣམ་པ་ཀུན་ཁྱབ་གཞུང་ལུགས་བྱེ་བའི་ཆུ་ཡི་ཁུར་ནི་ཅི་ཡང་འཛིན །སྐལ་བ་དམ་
པའི་རི་ཀླུང་མ་ལུས་ལེགས་པར་བཤད་པའི་ཆར་གྱི་ཕྲེང་བ་ཟབ་ཅིང་རྒྱ་ཆེ་སྙོམས་པར་འབེབས་པ་
བློ་བཟང་ཞིང་བའི་རེ་བའི་མིག་ནི་འདེགས་བྱེད་ཅིང༌། །མན་ངག་ཆུ་སྐྱར་མཛེས་མ་སྟོང་ཕྲག་འཕུར་
ལྡིང་གཡོ་ལྡན་ལུང་དང་རིགས་པའི་གཤོག་རྩེ་ཤུགས་ཅན་ཤེས་རབ་སྟོབས་འཆང་ངང་བའི་རྒྱལ་བོའི་
སྤྲིན་གྱིས་ཚིག་གསུང་འདྲེས། །ཁྱད་པར་ལམ་རིམ་དབྱངས་སྙན་སྒྲོག་པའི་ཆར་སྡོད་བྱིའུ་ཆུས་མིག་
མཛེས་པ་གྱེན་དུ་རབ་ཕྱོགས་དམ་ཆོས་བདུད་རྩིའི་ཐིགས་པ་བཟུང་ནས་ཕྲེང་བ་བྱས་ཏེ་གར་བྱེད་། །
མཁས་པ་ངང་བའི་རྒྱལ་བོ་བློ་བཟང་མཆོག །གྲགས་པ་མགྲིན་པའི་རྫ་རྔ་སྒྲོག་པ་ཅན། །ལེགས་
བཤད་གཤོག་རླབས་དབང་བོའི་སྙན་དྲུང་དུ། །འཇིགས་མེད་བུང་བ་གཞོན་ནུས་འདི་སྐད་ཞུ། །ཐུབ་
བསྟན་ཉི་མ་ནུབ་རིར་ལྷུང་གྱུར་ཅིང་། །ཤེས་ལྡན་རྐང་དྲུག་ལྡན་པ་མྱ་ངན་རྒྱས། །ལོག་སྨྲ་འབྱུང་བོའི་
བྱ་ཚོགས་རྒྱུ་དུས་འདིར། །སྨྲ་བའི་ཟླ་བ་བློ་བཟང་གྲགས་པ་ཤར། །ཤེས་བྱའི་མཁའ་ལ་ཐོགས་མེད་
རབ་རྒྱུ་ཞིང༌། །མཁས་མང་རྒྱུ་སྐར་བྱེ་བས་ལེགས་བསྐོར་ནས །དམ་ཆོས་གྲངས་མེད་འོད་ཟེར་
འགྱེད་དུས་འདིར །ལམ་སྟོན་ངལ་བ་བརྒྱ་ཕྲག་དབུགས་ཕྱུངས་ཤིག །
སྐབས་ཞུ སྔ་གོང་དུ་སྐུ་ཁམས་ཅུང་ཞིག་མ་སྙོམས་ཟེར་བའི་ཚིག་གི་མུན་པས་བློའི་ལམ་
ཐམས་ཅད་བཀག་པ་ལྟར་ཡང་། རྗེས་སུ་སྤྲིན་བྲལ་ལྟ་བུའི་གྲགས་པའི་འོད་ཟེར་དཀར་བོས་སྙིང་གི་
ཀུ་མུད་ཁ་ཕྱེ་སྟེ་དགའ་སྤྲོའི་གེ་སར་ཅི་ཡང་རྒྱས་པར་གྱུར་ལགས། དམ་པ་ཁྱེད་ལྟ་བུ་འགྲན་ཟླ་
ཐམས་ཅད་དང་བྲལ་བའི་བསྟན་པ་འཛིན་པའི་སྐྱེས་བུ་ཆེན་པོ་ཡིན་པས་སྐུ་ཁམས་ཀྱི་འཚོ་སྐྱོང་ལ་
རབ་ཏུ་བརྩོན་པར་ཞུ་ཞིང༌།ཞིབ་ཀྱི་ཆ་སྙན་དུ་བསྐུལ་བ་རྣམས་སློབ་དཔོན་ཐུབ་པ་རྒྱལ་བོས་འབུལ་
བར་ཡོད་ལགས།རྟེན་སོགས་ཀྱང་གཅིག་ཕུལ།ལུག་ལོ་ཟླ་བ་གཉིས་པའི་ཚེས་བཅོ་ལྔ་ལ་ཞུས།
༈ ལམ་འབྲས་ཕྱག་མཆོད་ཀྱི་ཞབས་སུ་འཛུད་རྒྱུའི་དཔལ་ལྡན་བླ་མ་དང་དཔང་ལོ་ཡབ་
སྲས་ཀྱི་བསྟོད་པ་བཞུགས་སོ། །
བློ་གྲོས་ཆེན་པོས་ལམ་ཀུན་མཁྱེན། །འགྱུར་མེད་བརྟན་པའི་བྱང་ཆུབ་བརྙེས །ནམ་
མཁའ་མཉམ་པའི་འཕྲིན་ལས་ཅན། །དཔང་ལོ་ཆེན་པོ་ལ་ཕྱག་འཚལ། །བསོད་ནམས་རྒྱལ་མཚན་
351

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རབ་ཏུ་བཙུགས། །ཡེ་ཤེས་རྒྱལ་མཚན་རྩེ་མོར་སོན། །འཕྲིན་ལས་རྒྱལ་མཚན་ཀུན་ཏུ་གཡོ། །ཨ་ཝ་
དྷཱུ་ཏཱི་ལ་ཕྱག་འཚལ། །འཕོ་འགྱུར་མེད་པའི་བྱང་ཆུབ་སེམས། །གཙུག་ཏོར་རྩེ་མོར་བརྟན་གྱུར་ཅིག །
གསང་སྔགས་སྤྱོད་པའི་ཕ་རོལ་སོན། །རྣལ་འབྱོར་དབང་ཕྱུག་ལ་ཕྱག་འཚལ། །རྣམ་དཀར་གྲགས་
པའི་བ་དན་ཅན། །སྙན་པའི་རྒྱལ་མཚན་ཀུན་ཏུ་གཡོ།།ཆོས་ཀྱི་རྒྱལ་བོར་མངའ་གསོལ་བ། །མཉམ་
མེད་རྗེ་ལ་ཕྱག་འཚལ་ལོ། །གཅིག་ཞུས།
༈རྗེ་བཙུན་ཉིད་ཀྱི་རྒྱུན་གྱི་ཐུགས་དམ་དུ་མཛད་པའི་བསྟོད་དབྱངས་ཀྱི་ཕྲེང་བ་
བཞུགས་སོ །
ཡོན་ཏན་ཀུན་གྱི་གཏེར་གྱུར་པ། །གང་གིས་མཚན་ཙམ་དྲན་པས་ཀྱང༌། །བདག་བློའི་རྒུད་
པ་སེལ་མཛད་པ།།ཆོས་རྗེ་བླ་མ་དེ་ལ་འདུད། །སྐུ་ནི་རྒྱལ་བའི་གཞལ་ཡས་ཁང༌། །གསུང་ནི་གསང་
སྔགས་མུ་ཏིག་ཕྲེང༌། །ཐུགས་ནི་ཡེ་ཤེས་བདུད་རྩིའི་གཏེར། །མངའ་བའི་བླ་མ་དེ་ལ་འདུད། །ས་
བཅུའི་དབང་ཕྱུག་མི་ཕམ་མགོན། །དམ་པ་སངས་རྒྱས་འགྲོ་བའི་རྗེ། །བཀའ་བབས་གསུམ་གྱི་ཆོས་
འཁོར་བསྐོར། །རྣལ་འབྱོར་དབང་ཕྱུག་ཞབས་ལ་འདུད། །གང་ཞིག་གནས་ལྔའི་ཚོགས་ལ་དབང་
འབྱོར་ཞིང༌། །ཁྱད་པར་རིགས་པ་འགྱུར་མེད་བརྙེས་པའི་མཐུས། །དཀར་ཕྱོགས་བྱང་ཆུབ་སེམས་
ཀྱི་སྟོབས་རྒྱས་ནས། །གཙུག་ཏོར་རྩེ་མོར་སོན་ལ་ཕྱག་འཚལ་ལོ །གང་གི་རྣམ་དཀར་གྲགས་པའི་
བ་དན་ཅན། །སྙན་པའི་རྒྱལ་མཚན་སྲིད་པ་གསུམ་ན་གསོ། །ཁམས་གསུམ་ཆོས་ཀྱི་རྒྱལ་བོ་མངའ་
གསོལ་བའི །མཉམ་མེད་རྗེ་ལ་སྤྱི་བོས་ཕྱག་འཚལ་ལོ། །འཇིགས་བྲལ་གྱི་སློབ་དཔོན་ཆེན་པོ་
ཕྱོགས་ཐམས་ཅད་ལས་རྣམ་པར་རྒྱལ་བའི་ཞབས་ཀྱི་བཀའ་འབུམ་ཐོར་བུ་བ་ལས་རྒྱལ་བའི་
བསྟན་པ་འཛིན་པའི་རྒྱ་བོད་ཀྱི་མཁས་གྲུབ་ཆེན་པོ་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་
དང་བོའོ །།ལན་གཅིག་ལེགས་པར་ཞུས་དག་གོ།
352

༄༅། །སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
བོ་དོང་པཎ་ཆེན་ཕྱོགས་ལས་རྣམ་རྒྱལ།
༈ཡང་དག་པར་རྫོགས་པའི་སངས་རྒྱས་ལ་སྐྱེས་རབས་ཀྱི་སྒོ་ནས་བསྟོད་པ་རིན་པོ་ཆེའི་
ཕྲེང་བ་ཞེས་བྱ་བ་བཞུགས་སོ །མངྒ་ལཾ།བྷཱ་ཝནྟུ།
ཡང་དག་པར་རྫོགས་པའི་སངས་རྒྱས་ལ་སྐྱེས་རབས་ཀྱི་སྒོ་ནས་བསྟོད་པ་རིན་ཆེའི
ཕྲེང་བ་ཞེས་བྱ་བ སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་། །ཡེ་ཤེས་
ལུས་ཅན་བརྩེ་བའི་ཁུར་བསྣམས་བསྙེལ་བ་མི་མངའི་ཞབས་ཀྱིས་གཤེགས་ཤིང་ཡོན་ཏན་མེ་ཏོག་
མཚོ་ལ་ལུས་ཞུགས་དུལ་ལྡན་ཉེར་ཞིའི་མྱོས་བུམ་ལ། །སྟོང་བ་བདག་མེད་དྲིལ་བུའི་བདེ་ལྡན་རིང་དུ་
འགྲོ་བའི་ཤུགས་ཆེན་རླབས་ཀྱིས་འཇིག་རྟེན་འཁྲིལ་ཤིང་མ་ལུས་བྲལ་མཛད་དངོས་པོའི་ར་བ་ལས་
མཆོངས་ཏེ། །སྐྱེ་བའི་སྡོང་བརྟན་རྣམ་པར་བཤིག་ནས་ཐར་པའི་ལམ་སྲོལ་ཅི་ཡང་རྒྱས་ཤིང་ཕྱིན་
དྲུག་མཆེ་བའི་མཚོན་ཆའི་འཁོར་ལོས་བདུད་བཞིའི་གཡུལ་ལས་རྣམ་རྒྱལ་བ། །ལེགས་བཤད་བུང་
བའི་དར་དིར་སྒྲོགས་པས་ལུང་རིག་གསེར་གྱི་མེ་ཏོག་དྲལ་བའི་ལྡུམ་རའི་སྡོང་ཀུན་ནས་མཛེས་
ལྡན་སྟོན་པ་གླང་བོ་དེ་ལ་འདུད། །རྒྱལ་བའི་མེ་ཏོག་ཕུན་ཚོགས་རྒྱལ་ལ་དང་བོར་ས་བོན་དེ་ནས་ཆུ་
སོགས་མཐར་ནི་ལོངས་སྤྱོད་གནས་སུ་སྨིན་གྱུར་འབྲས་བུའི་ངོ་བོ་ཐབས་མཁས་སྙིང་རྗེ་བྱང་ཆུབ་
སེམས་ལ་རྟག་ཏུ་དང་བས་ཕྱག་འཚལ་ཞིང༌། །སྐལ་བཟང་འབྲས་བུའི་སྒྲ་ལས་རྒྱལ་ཚུལ་དང་བོར་
མངོན་གྱུར་དེ་ནས་ས་བོན་མཐར་ནི་བག་ལ་ཉལ་ཀུན་འཇོམས་བྱེད་དུས་རྣམས་ཀུན་ཏུ་བདུད་ཀྱི་
དགྲར་གྱུར་ཤེས་རབ་ཡེ་ཤེས་འགྱུར་མེད་དེ་ལ་མགོས་བཏུད་ནས། །ཆོས་ཀྱི་སྐུ་རྣམས་ནམ་མཁའི་
353

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དབྱིངས་ལྟར་རོ་གཅིག་གྱུར་ཀྱང་དཔལ་ལྡན་གཟུགས་སྐུའི་ཉི་མ་ཟླ་བའི་འོད་ཟེར་དྲ་བ་སོ་སོའི་ལམ་
དུ་ཅི་ཡང་འཆར་བྱེད་རྫོགས་སངས་རྒྱས་དེར་ཀུན་ཏུ་གཡེང་མེད་ཕྱག་བྱས་ཏེ། །བསྟན་འཛིན་སྒེག་
མོའི་རྣམ་པར་རོལ་པས་འཇིག་རྟེན་དང་བའི་ཟློས་གར་མཛེས་ཕྱིར་སྟོན་པའི་སྐྱེས་རབས་དྲི་མེད་
རིན་ཆེན་ཕྲེང་བ་བསྡེབས་ལེགས་ངག་གིས་སྲད་བུས་སྤེལ་ལེགས་བསྟར་བ་མཁས་པའི་མགུལ་རྒྱན་
ངས་འདི་བྱ། །རྔོན་པ་བཙུན་པར་བཅོས་པས་མདའ་བསྣུན་ཀྱང་། །ངུར་སྨྲིག་མཐོང་བས་གུས་ཤིང་
འཁོར་རྣམས་ཀྱིས །རྔོན་པ་གསོད་པར་བྱེད་མཐོང་བྲང་འོག་སྦས། །མཆེ་བ་དྲུག་སྦྱིན་གླང་ཆེན་
དབང་བོར་འདུད། །ཁྱོད་ནི་སེངྒེར་གྱུར་ནས་ཉལ་བ་ལ། །སྔོན་པ་བཙུན་པར་བཅོས་པས་དུག་
མདའ་འཕངས། །སད་ནས་ངུར་སྨྲིག་མཐོང་བས་དད་པ་སྐྱེས། །སྲོག་དང་བྲལ་ཡང་བཟོད་མཛད་
ཁྱོད་ལ་འདུད། །ཁྱོད་ནི་བྱིས་པ་གཞོན་ནུར་གྱུར་པ་དང༌། །དགེ་སློང་མཐོང་བས་དགའ་ནས་ཕྱི་
བཞིན་འབྲངས། །ཐུབ་པར་བསོད་སྙོམས་ཕུལ་བས་ཟད་མ་གྱུར། །ཆོས་ལ་ཤེས་ནས་དད་པ་ཐོབ་ལ་
འདུད། །ཕ་མ་རྒས་པའི་ཞབས་ཏོག་སྒྲུབ་པའི་ཚེ། །འདའ་ཡིས་བསྣུན་པས་རང་གི་སྡུག་བསྔལ་ནི། །
དྲན་པར་མ་གྱུར་ཕ་མའི་མྱ་ངན་མཛད། །ཡ་རབས་སྤྱོད་ལྡན་བྲམ་ཟེ་གྱུར་ལ་འདུད། །ཁྱོད་ནི་ངང་
བའི་རྒྱལ་བོར་གྱུར་པའི་ཚེ། །རྙི་ལ་བཟུང་ཡང་འཁོར་རྣམས་ཐར་པར་དགའ། །ཉིད་ཀྱི་ཡོན་ཏན་རྙི་
ཡིས་བཞིན་བཟང་བཟུང༌། །གཉིས་ཀས་རྒྱལ་བོ་དད་པར་མཛད་ལ་འདུད། །དམྱལ་བའི་ཤིང་རྟ་
འདྲེན་པའི་གྱད་གྱུར་ཚེ། །སྙིང་རྗེ་རང་དབང་མེད་པར་གཡོས་གྱུར་ཏེ། །བདག་གི་ཟླ་བོ་འདི་ནི་
ཐོངས་ཤིག་ཅེས། །དམྱལ་སྲུང་བཟློགས་པར་མཛད་པ་ཁྱོད་ལ་འདུད། །ཁྱོད་ནི་རུས་སྦལ་གྱུར་ཚེ་
གྲོག་མའི་ཚོགས། །བརྒྱད་ཁྲི་ལུས་ལ་འདུས་ཤིང་ཟོས་པའི་ཚེ། །ཆུ་ནང་འགྲོ་བར་ནུས་ཀྱང་སྙིང་རྗེ་
མཐུས། །རང་ལུས་འགུལ་བར་མི་མཛད་ཁྱོད་ལ་འདུད། །སྲམ་དུ་གྱུར་ཚེ་རྔོན་པས་པགས་པ་བཤུས། །
ཆུ་འགྲམ་ཉལ་ལ་གྲོག་མ་བརྒྱད་ཁྲི་འདུས །ཀུན་གྱིས་ཟོས་ཀྱང་སྙིང་རྗེས་ལུས་མི་ལྡེག །སྨོན་ལམ་
རྣམ་དག་མཛད་པ་ཁྱོད་ལ་འདུད། །ཁྱོད་ཀྱིས་སེངྒེའི་འཇིགས་ལས་བསྐྱབས་པའི་མི། །ཁྱེད་གཉིས་
ཕན་ཚུན་སེངྒེ་སྲུང་ཞིང་ཉལ། །ཁྱོད་ཀྱིས་བསྲུངས་ཀྱང་མི་དེས་ཁྱོད་ཉིད་བསྐྱུར། །སེངྒེས་བསད་ཀྱང་
བརྩེ་ལྡན་ཁྱོད་ལ་འདུད། །རྒྱལ་བོའི་ཆད་པས་འཇིགས་པའི་རྔོན་པ་ཡིས། །ཁྱོད་ཉིད་བཟུང་ཡང་མ་
354

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཟིན་སྙིང་རྗེའི་མཐུས། །རང་ཉིད་འོངས་པ་གཡོ་ཅན་བཙུན་མོས་དུག །བཏང་ཡང་མ་སོད་རྨ་བྱར་
གྱུར་པར་འདུད། །ཆུས་ཁྱེར་སྐྱབས་མེད་མི་ནི་ཁྱོད་ཀྱིས་བསྒྲལ། །རི་དྭགས་གསེར་མདོག་བདག་ནི་
གསོངས་ཞེས་སྨྲས། །དེ་ཡིས་རྒྱལ་བོར་སྨྲས་པས་རྒྱལ་བོས་བཟུང༌། །འོན་ཀྱང་འཁོར་བཅས་ཆོས་
ལ་བཀོད་ལ་འདུད། །ཁྱོད་ནི་རི་དྭགས་གྱུར་ཚེ་རྒྱལ་བོས་དེད། །རྒྱལ་བོ་གཡང་ལས་ལྷུང་ལ་སྙིང་རྗེ་
སྐྱེས། །རྡོ་ལས་ཚད་དེ་རྒྱལ་བོ་གཡང་ལས་བཏོན།།རྙེད་བཀུར་མི་བཞེད་དམ་ཆོས་སྟོན་ལ་འདུད།།
ཁ་ལ་རུས་པ་ཟུག་པས་སྡུག་བསྔལ་ཞིང༌། །བཀྲེས་པ་སེངྒེའི་ཁ་ལས་རུས་པ་སྟོན། །ཁྱོད་ནི་བཀྲེས་
ཚེ་སེངྒེས་ཟས་མ་བྱིན།།འོན་ཀྱང་ཁྲོ་མེད་ཤིང་རྟ་མོ་ལ་འདུད། །ཨ་མྲའི་འབྲས་ཕྱིར་གཡང་སར་ལྷུང་
བའི་མི །བརྩེ་བས་ལ་ཚད་བྱས་མི་ཉིད་བསྒྲལ། །འབྲས་བྱིན་གཉིད་ལོག་གྱུར་ལ་བསམ་ངན་
མིས །རྡོ་ཆེན་བསྣུན་ཀྱང་བརྩེ་ལྡན་སྤྲེའུར་འདུད། །འཇིགས་རུང་རྒྱ་མཚོར་གྲུ་ཆེན་ཞིག་པ་ན། །
སྙིང་རྗེའི་དབང་གིས་རང་གི་སྲོག་བྲད་དེ། །ཉིད་ཀྱི་ལ་ཚོང་བ་ལྷག་མ་ལྔ །འཇུས་ནས་ཐར་
མཛད་ཚོང་དཔོན་གྱུར་ལ་འདུད། །ཁྱོད་ཀྱིས་སྡིག་དོན་མཚོ་ལས་བསྒྲལ་བའི་། །ནོར་ཕྱིར་ཉིད་ཀྱི་
སྤྱན་གཉིས་དེ་ཡིས་བཅོམ། །སྡུག་ཅིང་ས་ལ་འགོག་ནས་སྤྲངས་གྱུར་ཏེ། །ཐ་མར་དགེ་བའི་དོན་ཀུན་
འགྲུབ་ལ་འདུད། །ལྷ་དང་ལྷ་མིན་འཐབ་པས་ལྷ་རྣམས་ཕམ། །ལྷ་དག་ཤིང་རྟ་བྲོས་པས་མཁའ་ལྡིང་
གི །ཚངས་དང་ཐུག་ནས་བརྩེ་བས་ལྷ་དབང་ལོག །ལྷ་མིན་འཇིགས་ནས་དཔུང་བྱེད་ཁྱོད་ལ་འདུད། །
ཁྱོད་ནི་རྫ་མཁན་ཁྱེའུར་གྱུར་པའི་ཚེ། །དེ་བཞིན་གཤེགས་པ་ཤཱཀྱ་ཐུབ་པ་ལ། །མར་དང་ཏིལ་མར་
ལ་སོགས་ཕུལ་ནས་ཀྱང་། །དང་བོར་ཐུགས་བསྐྱེད་མཛད་པ་དེ་ལ་འདུད། །ཁྱོད་ནི་ཁྱེའུ་ཆུང་ངུར་
གྱུར་པ་ནའང་། །རིན་ཆེན་བརྒྱ་སྟོང་རི་བའི་སེ་མོ་དོ། །འཕྲལ་དུ་མགུལ་ནས་བྱུང་སྟེ་སངས་རྒྱས་ལ། །
དད་པས་ཕུལ་ནས་ཐུགས་བསྐྱེད་མཛད་ལ་འདུད། །ཁྱོད་ནི་རི་བོང་གཞོན་ནུར་གྱུར་པའི་ཚེ། །དྲང་
སྲོང་མདུན་དུ་བདག་ཉིད་མེ་ལ་མཆོངས། །དྲང་སྲོང་ཁུགས་ཚེ་རང་གི་སྨོན་པའི་མཐུས། །ལྷ་ཡི་ཆར་
ཆེན་ཕབ་པ་ཁྱོད་ལ་འདུད། །བརྒྱ་བྱིན་བྲམ་ཟེ་ལྟོགས་པར་སྤྲུལ་བ་ལ །ཁྱོད་ལུས་མེ་ཡི་ནང་དུ་
བསྲེག་ཤར་བྱིན། །དེ་ཡི་མྱུར་གཟུང་ལྷ་ཡུལ་ཁྱེར་ནས་མཆོད། །ཟླ་བར་གཟུགས་བྲིས་རི་བོ་གྱུར་ལ་
འདུད། །མྱ་ངམ་ཐང་དུ་འཁྱམས་པའི་སྐྱེ་བོ་ལ། །ཡི་ཤ་ཡིས་ཕྱོགས་ཀྱིས་ལམ་རྒྱགས་དང༌། །རྒྱུ་
355

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མས་ཆུ་སྣོད་གྱིས་ཤིག་ཅེས་གདམས་ནས། །གླང་ཆེན་ཁྱོད་ནི་རི་ནས་མཆོངས་ལ་འདུད། །ཁྱོད་ཀྱིས་
གཤེད་མ་རྐང་ཁྲ་མི་ཟན་ལ། །མི་གཞན་ཚབ་ཏུ་རང་ལུས་བཟའ་བྱར་བྱིན། །དེས་ཀྱང་མ་ཟིན་སྙིང་
རྗེས་སྲོག་གཅོད་སྤངས །བརྩེ་ལྡན་རྒྱལ་བུ་ཟླ་བར་གྱུར་འདུད། །སེངྒེའི་ཟ་རེས་བབ་པའི་རི་
དྭགས་མོ། །སྦྲུམ་མ་བུ་ནི་གསོན་པར་འདོད་པ་ཉིད། །གསོད་པའི་ཚབ་ཏུ་སྙིང་རྗེ་ཆེན་པོའི་མཐུས། །
ཁྱུ་མཆོག་རང་ཉིད་སྦྱིན་པར་གཏོང་བར་འདུད། །རྔོན་པ་ཉམས་ཐག་དབུགས་དབྱུང་འགྲོན་ཡང་
བྱས། །རང་གི་ལྤགས་པ་གསེར་མདོག་བཤུས་ནས་བྱིན། །དེ་ནས་ལུས་ལ་སྲིན་བུ་བརྒྱ་ཁྲི་ཡིས །
ཟོས་ཀྱང་མི་གཡོའི་གཅན་ཟན་གྱུར་ལ་འདུད། །འཛམ་གླིང་པ་ཏར་ལན་བདུན་ཀླུ་སྐྱེས་ནས། །བྱེ་བ་
ཁྲག་ཁྲིག་འབུམ་ཕྲག་གཏེར་མང་གིས། །སེམས་ཅན་ཀུན་གྱི་དབུལ་བ་བསལ་ནས་ཀྱང༌། །ཕན་
བདེའི་ལམ་ལ་འགོད་པ་ཁྱོད་ལ་འདུད། །ཁྱོད་ནི་ཀླུ་དབང་གཞོན་ནུར་གྱུར་པ་ན། །འཇིག་རྟེན་
དགོན་པ་འདུ་ཤེས་གང་བའི་ཚེ། །ཚུལ་གནས་སྨོན་པས་བསྒྲུབ་པའི་ལུས་ཆེན་གྱིས། །ཤ་དང་ཁྲག་
གིས་ཐམས་ཅད་ཚིམ་ལ་འདུད། །ཟན་དྲོན་འཁེངས་པ་ཆངས་བུ་བྱིན་པ་ཡིས། །རྒྱལ་བོའི་དཔལ་
ཆེན་ཐོབ་པར་གཟིགས་གྱུར་ནས། །སྦྱིན་པའི་ཆོས་ཀྱིས་སེམས་ཅན་རྣམ་མང་གི །སེར་སྣའི་འདུད་
པ་གྲོལ་མཛད་ཁྱོད་ལ་འདུད། །ཝཱ་རཱ་ཎ་སཱིར་ལོ་ནི་བཅུ་གཉིས་པར། །ཆར་མེད་གྱུར་ཚེ་ཁྱོད་ཀྱིས་
རང་རྒྱལ་སྟོང་། །མཆོད་པས་ལྷ་ཡི་རྒྱལ་བོས་ཆར་ཆེན་བབས། །སྐྱེ་བོ་དགའ་བས་འདུས་བྱེད་ཁྱོད་
ལ་འདུད། །ལོ་ནི་བཅུ་གཉིས་ཆར་བ་མི་འབབ་ཅེས། །ཝཱ་རཱ་ཎ་སཱིར་ལུང་བསྟན་བྱུང་བའི་ཚེ། །ཁྱོད་
ཀྱིས་བདེན་པ་བརྗོད་པས་ཆར་ཆེན་བབས། །མུ་གེའི་རྒྱུན་གཅོད་རྒྱལ་བོར་གྱུར་ལ་འདུད། །ཁྱོད་
ཀྱིས་ཕོངས་ཀྱང་བློང་བ་སྤོང་མིན་ཏེ། །དབང་བོས་ནོར་རྣམས་མི་སྣང་གྱུར་པའི་ཚེ །ཚྭ་ཙམ་
བཙོངས་པའི་རིན་གྱིས་སེམས་ཅན་གྱིས། །དབུལ་བ་སེལ་མཛད་ཚོང་དཔོན་གྱུར་ལ་འདུད། །
གཟུགས་མཛེས་བལྟ་བས་མི་ངོམས་ཡིད་འཕྲོག་མའི། །དབང་དུ་གྱུར་ཀྱང་དགེ་བ་མི་ཉམས་པར། །
ལོ་ནི་བཅུ་གཉིས་གཏན་པ་མེད་པ་ཡི། །མཆོད་བྱིན་རྒྱས་མཛད་ནོར་བུ་བཟང་བོར་འདུད། །མཆོག་
ཏུ་གྱུར་པའི་གླང་ཆེན་ཤིང་རྟ་དང་། །སྙིང་སྡུག་དབྲལ་དཀའི་བུ་དང་བུ་མོ་དང༌། །ཡིད་འཕྲོག་ཕངས་
པའི་ཆུང་མ་དམ་པ་ཡང་། །ཆགས་མེད་སྦྱིན་མཛད་ཐམས་ཅད་སྒྲོལ་ལ་འདུད། །ལོངས་སྤྱོད་ཀུན་
356

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
བྱིན་ཟད་ནས་རྒྱ་མཚོར་ཞུགས། །རིན་ཆེན་བླངས་ཏེ་སླར་ཡང་ཡིད་བཞིན་གྱི། །ནོར་བུ་བླང་ཕྱིར་
དཀའ་སྤྱད་དཔག་མེད་མཛད། །ཐོབ་ནས་འདོད་དགུའི་ཆར་འབེབས་རྒྱལ་བོར་འདུད། །མུ་གེ་བྱུང་
ཚེ་ཁྱོད་ཀྱི་ཁམ་གཉིས་དང༌། །འཁོར་རྣམས་ཁམ་རེ་ཟ་ཚེ་ཁྱོད་ཀྱིས་གཉིས། །བརྒྱ་བྱིན་བྲམ་ཟེར་
སྤྲུལ་ལ་ཞག་བདུན་བྱིན། །དེ་མཐུས་ཆར་ཆེན་ཕབ་པའི་རྒྱལ་བོར་འདུད། །གནོད་སྦྱིན་ལྔ་ནི་བཀྲེས་
པས་བློང་བ་ལ། །ཁྱོད་ཀྱིས་ཡན་ལག་ལྔ་ལས་ཁྲག་གིས་རྒྱུན། །འཐུངས་པས་ཚིམ་པར་བྱས་ཏེ་ཆོས་
ལ་སྦྱར། །བྱམས་པའི་སྟོབས་སུ་གྱུར་པ་ཁྱོད་ལ་འདུད། །རྒྱལ་ཁྱོད་སྐྱེད་ཚལ་སོང་ཚེ་ནད་པར་ཕྲད། །
ཚེ་འདིར་ཁྲོ་བ་མེད་པའི་ཁྲག་དགོས་ཟེར། །ཉིད་ཀྱི་ཡན་ལག་ལྔ་ལས་ཁྲག་གཏར་ནས། །ཟླ་དྲུག་
ནད་གསོས་མཛད་པ་ཁྱོད་ལ་འདུད། །ཁྱོད་ཀྱིས་མི་རྣམས་དགེ་ལ་སྦྱར་བའི་མཐུས། །ལྷ་མིའི་འཇིག་
རྟེན་དར་ཞིང་གང་བ་ན། །དབང་བོའི་སྤྲུལ་བས་ཁྱོད་ལ་ཤ་བླངས་པས། །རང་ཤ་ཀུན་བྱིན་རྣམ་རྒྱལ་
ཁྱོད་ལ་འདུད། །བྲམ་ཟེ་ལོང་བས་སྤྱན་གཉིས་བླངས་པའི་ཚེ། །འཁོར་སོགས་ངེས་འདེབས་པས་
ཟློག་གྱུར་ཀྱང༌། །གྲི་ཡིས་སྤྱན་མིག་ཕྱུང་ནས་ཕྱག་གིས་བྱིན།།དེས་ཀྱང་མིག་ཐོབ་རྒྱལ་བོར་གྱུར་ལ་
འདུད། །མི་རྣམས་ཐམས་ཅད་ནོར་གྱིས་ཚིམ་མཛད་ནས། །སྲོག་ཆགས་ཕྲ་མོ་རང་གི་ལུས་ཀྱིས་
གསོས། །བརྒྱ་བྱིན་བྲམ་ཟེར་སྤྲུལ་ལ་མིག་ཀྱང་བྱིན། །ཀུན་ནས་སེར་སྣ་ཞི་ལྡན་ཁྱོད་ལ་འདུད། །
ལམ་རྒྱགས་ཆད་ནས་ཆུང་མ་གསོད་འདོད་ཚེ། །ཁྱོད་ཀྱི་ཁྲག་དག་གིས་ཆུང་མ་གསོས། །ཆུང་མ་
གྲོགས་ངན་དབང་གྱུར་ཁྱོད་ཉིད་གསོད། །འོན་ཀྱང་མ་ཤི་རྒྱལ་སྲིད་ཐོབ་ལ་འདུད། །ཕུག་རོན་ཁྲ་
ཡིས་དེད་པའི་སྲོག་སྐྱབས་ཚེ། །ཕུག་རོན་མཉམ་པའི་ཤ་ནི་དགོས་ཞེས་ཟེར། །ཤ་རྣམས་ཐམས་ཅད་
བཅད་ཀྱང་མ་ནོན་པར། །བདག་ཉིད་སྲང་ལ་འཇོག་པའི་རྒྱལ་བོར་འདུད། །གདུག་པའི་བྲམ་ཟེས་
མགོ་བོ་བླངས་པའི་ཚེ། །འཁོར་རྣམས་ངུ་ཞིང་ཟློག་ཀྱང་མ་གསན་པར། །རལ་གྲིས་དབུ་བཅད་ཕྱག་
གིས་བསྩོལ་མཛད་པ། །སྦྱིན་པ་མཐར་ཕྱིན་ཟླ་འོད་གྱུར་ལ་འདུད། །བཀྲེས་ནས་རང་བུ་ཟ་འདོད་
སྟག་མོ་ལ །སྙིང་རྗེ་སྐྱེས་ནས་སྨོན་ལམ་རྣམ་དག་པས །རང་ལུས་ཕངས་པ་མེད་པར་བྱིན་
མཛད་པ། །བྲམ་ཟེ་དང་ནི་སྙིང་སྟོབས་ཆེན་པོར་འདུད། །རང་རྒྱལ་བསོད་སྙོམས་བཞེད་པ་སྒོ་དྲུང་
བྱོན། །བར་དུ་བདུད་ཀྱིས་དམྱལ་མེ་སྤྲུལ་གྱུར་ཀྱང༌། །མེ་ལ་རྒལ་ནས་དམྱལ་མེ་པདྨར་གྱུར། །དེ་
357

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ནས་སྦྱིན་མཛད་ཚོང་དཔོན་དམ་པར་འདུད། །འཛམ་གླིང་ས་ཀུན་མུ་གེས་ཟིན་པའི་ཚེ །ཁྱོད་ལུས་
བོར་ནས་སྨོན་པས་ཉ་ཆེན་ནི། །དཔག་ཚད་ལྔ་བརྒྱའི་ཤ་ཁྲག་ལོ་ཡི་གྲངས། །བཅུ་གཉིས་བར་དུ་
སྩོལ་བའི་འདུད། །འཇིག་རྟེན་ནད་ཀྱིས་གང་ཚེ་ཉ་ཆེན་ནི། །རོ་ཧི་ལྟར་སྨོན་ཁང་བཟང་རྩེ་ནས་
མཆོངས། །དེ་རུ་སྐྱེས་ནས་ལོ་ནི་བཅུ་གཉིས་པར། །ཤ་བྱིན་ནད་རྣམས་སེལ་བའི་རྒྱལ་བོར་འདུད། །
རྒྱལ་སྲིད་བཙུན་མོ་རྐང་ལག་སྤྱན་མིག་སོགས། །ཐམས་ཅད་བྱིན་པས་སྐུ་ལུས་དུར་ཁྲོད་བོར། །དེར་
ཡང་ལོ་སྟོང་བར་དུ་སྨོན་ལམ་གྱིས། །ཤ་ཁྲག་བྱིན་མཛད་ནམ་མཁའི་ཞབས་ལ་འདུད། །རྒྱལ་སྲིད་
སྤངས་པས་མུ་གེ་རྒྱས་པའི་ཚེ། །རང་ལུས་རི་བོའི་རྩེ་ནས་ས་ལ་བོར། །སྨོན་ལམ་དབང་གིས་ལོ་མང་
ཁྲི་ཕྲག་བར། །ཤ་ཁྲག་སྩོལ་མཛད་སྨན་གྱི་ཞབས་ལ་འདུད། །བཟོད་དཀའི་ནད་དང་མུ་གེ་བསལ་
བའི་ཕྱིར། །གཙུག་ན་ནོར་བུའི་གཙུག་གི་ནོར་བུ་བླངས། །སྤྱི་གཙུག་བཅད་པའི་སྡུག་བསྔལ་ཁྱད་
བསད་ནས། །གཙུག་ལས་སྐྱེས་པའི་ནོར་བུ་བྱིན་ལ་འདུད། །བྱམས་དང་སྙིང་རྗེ་བྱང་ཆུབ་སེམས་ཀྱི་
མཐུས། །ཕྱི་དང་ནང་གི་བདོག་པ་མ་ལུས་པ། །སེར་སྣ་མེད་པར་ཀུན་ཏུ་སྩོལ་མཛད་པའི། །སྦྱིན་པ་
ཐར་ཕྱིན་ཁྱོད་ལ་སྤྱི་བོས་འདུད། །དུད་འགྲོར་སྐྱེས་ཀྱང་ཡ་རབས་སྤྱོད་པ་འཛིན། །མི་ལས་ལྷག་པར་
བསླབས་པ་ལ་གུས་ཤིང༌། །མི་དགེ་བཅུ་སྤངས་དམ་པའི་ཆོས་ཀྱང་སྟོན། །གོང་མོར་སྐྱེ་བ་བཞེས་
མཛད་ཁྱོད་ལ་འདུད། །ཁྱོད་ནི་མུ་སྟེགས་རིགས་སུ་སྐྱེས་གྱུར་ཀྱང་། །དེ་ཡི་རྒྱལ་མཚན་ལ་ནི་རྣམ་
པར་སྨོད །ཆགས་བྲལ་མྱ་ངན་མེད་པའི་དམ་ཆོས་ཀྱི། །སེམས་ཅན་སྨིན་པར་མཛད་པ་ཁྱོད་ལ་
འདུད། །ཁྱོད་ནི་གླང་ཆེན་བཞོན་པས་གླང་མོར་ཁྱེར། །འཁོར་གྱི་ལུས་དུལ་སེམས་མ་དུལ་ཞིང་ཞུས། །
མྱུར་དུ་ཤིང་ལ་འཇུས་ནས་འབབ་གྱུར་། །འདུལ་དཀའི་སེམས་འདུལ་འོད་ལྡན་ཁྱོད་ལ་འདུད། །
ཕོངས་པར་གྱུར་ཚེ་ལས་རྣམས་ཅི་ཡང་དྲན། །ཁྱོད་ནི་རྒུད་ཀྱང་རྐུ་བར་ཡོངས་མི་ཕོད། །ངོ་ཚ་ཤེས་
དང་ཁྲེལ་ཡོད་སྤྱོད་པ་ཡིས། །རྟག་ཏུ་དུས་འདའ་བྲམ་ཟེར་གྱུར་ལ་འདུད། །ཡིད་འཕྲོག་མྱོས་བྱེད་
མཛེས་མས་ཐུགས་འཕྲོག་ཏེ། །ཤ་མདངས་ཉམས་པ་མཐོང་ནས་བློན་པོ་ཡིས། །བུ་མོ་ཡང་ཡང་ཕུལ་
ཡང་ཁྲེལ་ཡོད་ཀྱིས། །ནམ་ཡང་ལོག་སྤྱོད་མི་མཛད་རྒྱལ་བོར་འདུད། །རང་གི་མགོ་ཡི་སྐྲ་དཀར་
མཐོང་བ་ཡིས། །འཁོར་ལོས་བསྒྱུར་བའང་སྤངས་ནས་རབ་ཏུ་བྱུང༌། །དེ་འོག་རྒྱལ་བོ་བརྒྱད་ཁྲི་བཞི་
358

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
སྟོང་སོགས། །ཚངས་པར་སྤྱོད་པ་སྒྲུབ་བྱེད་ཁྱོད་ལ་འདུད། །ལྷ་ཡི་དཔལ་འདྲའི་རྒྱལ་སྲིད་རབ་དོར་
ནས། །རྒྱལ་བའི་དྲུང་དུ་དམ་ཆོས་སྲོག་ལྡན་བསྟེན། །འཁོར་བཅས་ཞི་ཞིང་དུལ་བས་རབ་བྱུང་སྟེ། །
ཐམས་ཅད་དད་བྱེད་དཔའ་བྱིན་ཁྱོད་ལ་འདུད། །སྲིད་དང་ཞི་བའི་སྐྱོན་ཡོན་རབ་རྟོགས་ཤིང་། །ཁྱད་
པར་འགྲོ་བ་ཀུན་ལ་བརྩེ་བའི་མཐུས །སྡོམ་བརྩོན་ཉེས་པ་ཁྲ་མོས་མ་གོས་པ། །ཚུལ་ཁྲིམས་མཐར་
ཕྱིན་མཛད་པ་ཁྱོད་ལ་འདུད། །ཁྱོད་ནི་མ་ཧེ་བཟོད་པའི་ཆོས་ཉིད་ཅན། །མི་བསྲུན་སྤྲེའུས་ཅི་ཡང་
གཙེས་གྱུར་ཚེ། །ལྷ་ཡིས་འདི་ལ་ཁྱོད་ནི་མ་བཟོད་ཅེས། །ཟློས་ཀྱང་ཆོས་ལྡན་འཁྲུག་མེད་ཁྱོད་ལ་
འདུད། །ཕྱག་བྱས་ཐལ་སྦྱར་ངུ་ཞིང་གསོལ་བཏབ་ཀྱང༌། །རང་གི་མ་ཡིས་བྱས་པའི་དབུས་ནས་ཁྱོད། །
གཤེད་མས་བཀུག་སྟེ་མགོ་བཅད་ཁྲག་འཐུངས་ཀྱང་། །དགའ་བ་སྐྱེས་ནས་འཆི་བ་ཁྱོད་ལ་འདུད། །
ཁྱོད་ནི་རབ་བྱུང་ཆུ་མ་འབྱུང་ངོ་ཞེས། །ཟློག་ཀྱང་མ་ཕན་གཉིས་ཀས་ནགས་སུ་བསྒོམས།།རྒྱལ་བོས་
ཆུང་མ་འཕྲོགས་ཀྱང་སེམས་འཁྲུགས་མེད། །ཆོས་བསྟན་རྒྱལ་བོ་རྒྱ་མཛད་བྲམ་ཟེར་འདུད། །ཁྱོད་
ནི་ནགས་ན་བསྒོམ་ཚེ་བཙུན་མོས་བསྐོར། །རྒྱལ་ངན་ཕྲག་དོག་སྐྱེས་ནས་རལ་གྲི་ཡིས། །ཁྱོད་ཀྱི་
ཡན་ལག་ཐམས་ཅད་གཏུབས་གྱུར་ཀྱང༌། །ཁྲོ་མེད་བརྩེ་ལྡན་བཟོད་པ་སྨྲ་ལ་འདུད། །ཁྱོད་ཀྱིས་
བཟོད་པའི་སྐྱོན་ཡོན་རིག་གྱུར་ཅིང༌། །ཁྱད་པར་འགྲོ་བ་ཀུན་ལ་བརྩེ་བའི་མཐུས། །གནོད་དང་སྡུག་
བསྔལ་ཀུན་གྱི་འཁྲུགས་པ་མེད། །བཟོད་པ་མཐར་ཕྱིན་ཁྱོད་ལ་ལྕི་བའི་འདུད། །རུས་སྦལ་གྱུར་
ཚོང་བ་ལྔ་བརྒྱ་ནི། །གྲུ་ཞིག་གྱུར་པ་རྒྱབ་དུ་བསྐྱོན་ནས་བསྒྲལ། །སྤྲེའུར་གྱུར་ཚེ་གཡང་ལ་ཟམ་བྱས་
ནས། །སྤྲེའུ་ལྔ་བརྒྱ་ཐར་པར་མཛད་ལ་འདུད། །རྒྱལ་བོས་རི་དྭགས་ཆུ་ལ་དེད་པའི་ཚེ། །ཆུ་དབུས་
འདུག་ནས་རི་དྭགས་ལྔ་བརྒྱའི་ཚོགས། །ཁྱོད་ཀྱི་རྒྱབ་ཏུ་མཆོངས་ཏེ་ཐར་བྱས་པས །དུག་གནས་
སྲོག་བྲལ་རི་དྭགས་གྱུར་ལ་འདུད། །རྟ་ཡི་རྒྱལ་བོ་སྤྲིན་གྱི་ཤུགས་ཅན་ཏུ། །གྱུར་ཚེ་ཚོང་བ་གྲུ་ཞིག
སྲིན་མོ་ཡི། །གླིང་དུ་སོང་རྣམས་རྒྱབ་ཏུ་ཁུར་ནས་འཕུར། །རང་རང་ཡུལ་དུ་ཕྱི་མཛད་ཁྱོད་ལ་འདུད། །
སྦྱིན་པས་ངོམས་མེད་རྒྱ་མཚོར་ལན་དྲུག་ཞུགས། །གཞན་ངོར་ལན་བདུན་པ་ལ་གྲུ་ཞིག་ཚེ། །རྐེད་
པར་ནོར་བཏགས་རང་གི་མགོ་བོ་བྲེགས། །རོ་ཡིས་ཚོང་བ་ལྔ་བརྒྱ་བསྒྲལ་ལ་འདུད། །རྩ་བ་འབྲས་
བུ་ལ་སོགས་མེད་གྱུར་ཀྱང༌། །དཀའ་ཐུབ་ཅན་ཁྱོད་ལོ་མ་རྙིང་བས་འཚོ། །དེ་ཡང་སློང་བ་བྱུང་ཚེ་
359

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དགའ་བས་སྟེར། །ཕོང་ཡང་གདུང་མེད་བྲམ་ཟེར་གྱུར་ལ་འདུད། །སྤྱན་བཅས་རབ་བྱུང་པད་རྩ་ཟ་
ཞིང་བསྒོམ། །དབང་བོས་ཁྱོད་ཀྱི་པད་རྩ་ཞག་ལྔའི་བར། །མི་སྣང་བྱས་པས་འཆི་བས་ཉམས་གྱུར་
ཀྱང༌། །འཁྲུག་མེད་ཆོས་ལ་བརྩོན་ལྡན་བྲམ་ཟེར་འདུད། །བརྒྱ་བྱིན་ལ་ནི་ཁྱོད་ཀྱི་ཆོས་ཀྱི་ཕྱིར། །བུ་
དང་ཆུང་མ་རང་ལུས་བཟའ་བྱར་བྱིན། །དེ་འོག་དབང་བོས་གཟུགས་བསྟན་རྒྱལ་བོ་ལ །སྔར་ཟོས་
བུ་དང་ཆུང་མའང་ཕུལ་ལ་འདུད། །གོས་དང་རྒྱན་མཆོག་སྟེར་ཞིང་གཡང་སར་ལུས །མཆོངས་ན་
དམ་ཆོས་སྟེར་ཞེས་སྨྲ་བའི་ཚེ །སྦྱིན་ཞིང་མཆོངས་པས་རྒྱལ་ཆེན་བཞི་ཡིས་གཟུངས །སྲོག་ལ་མི་
གཟིགས་ཆོས་འཚོལ་ཁྱོད་ལ་འདུད། །རྒྱལ་སྲིད་སྤངས་ནས་རབ་ཏུ་བྱུང་གྱུར་ཏེ། །ཆོས་ཀྱི་དོན་དུ་
བདག་ཉིད་བྲན་དུ་ཕུལ། །སྟོན་པ་ལོ་སྟོང་བར་དུ་འབད་པས་མཆོད། །དེ་ནས་དམ་ཆོས་གསན་
མཛད་ཁྱོད་ལ་འདུད། །ཆར་མུན་འཁྲིགས་པས་འགྲོན་པོ་ལམ་སྟོར་ཚེ། །ཕྱག་ལ་རས་སྣུམ་དཀྲིས་
ནས་མར་མེ་སྦར། །ཉིན་མཚན་བདུན་དུ་ལམ་བསྟན་སྣང་བར་བྱས། །རིན་ཆེན་ཆར་འབེབས་སྒྲོན་
མེ་ཁྱོད་ལ་འདུད།།གསེར་སྲང་འབུམ་གྱིས་དམ་ཆོས་མ་རྙེད་པས། །ཞག་བདུན་སེང་ལྡེང་མེ་ལ་ཉལ་
ནུས་ན། །དམ་ཆོས་སྟེར་ཞེས་ལྷ་ཡིས་ཁས་བླངས་པས །མེ་ལ་མཆོངས་ཏེ་ལེགས་བཤད་འཚོལ་ལ་
འདུད། །ཁྱོད་ལུས་མར་མེ་སྟོང་བཙུགས་བདག་མཆོད་ན། །དམ་ཆོས་སྟེར་ཞེས་བྲམ་ཟེས་སྨྲས་
པའི་ཚེ །དམ་བཅས་ལུས་ལ་རྨ་སྟོང་གཏད་པ་ན། །ལྷ་མིས་མཆི་མའི་ཆར་ཕབ་ཁྱོད་ལ་འདུད། །
ཁྱོད་ལུས་ལྕགས་གཟེར་སྟོང་ཕྲག་འདེབས་བྱེད་ན། །དམ་ཆོས་སྟེར་ཞེས་བྲམ་ཟེས་སྨྲས་པའི་ཚེ །།
དམ་བཅས་ལུས་ལ་ལྕགས་གཟེར་སྟོང་ཕྲག་བཏབ། །ལྷ་རྣམས་མཆི་མའི་ཆར་འབེབས་ཁྱོད་ལ་
འདུད། །མེ་འོབས་ཁྲུ་བཅུའི་ནང་དུ་ཁྱོད་འཇུག་ན། །དམ་ཆོས་སྟེར་ཞེས་བྲམ་ཟེར་སྨྲས་པའི་ཚེ། །དེ་
བཞིན་མཛད་པས་ལྷས་གཟུང་སླར་ཡང་མཆོངས། །མེ་འོབས་པདྨའི་རྫིང་གྱུར་རྒྱལ་བོར་འདུད། །
པགས་པ་བཤུས་ལ་ཁྲག་གི་སྣག་ཚ་ལས །རུས་པའི་སྨྱུ་གུས་ཆོས་འདི་བྲིས་ཤིག་ཅེས། །བྲམ་ཟེས་
སྨྲ་པས་དེ་བཞིན་བསྒྲུབས་མཛད་པ། །དམ་ཆོས་འཛིན་པའི་དྲང་སྲོང་ཁྱོད་ལ་འདུད། །མཐའ་མེད་
འཁོར་བའི་སྡུག་བསྔལ་གྱིས་འཇིགས་ནས། །འགྲོ་རྣམས་མྱུར་དུ་ཐར་པར་བཞེད་པ་ཡི། །ལུས་དང་
སྲོག་ལ་ལྟོས་མེད་དམ་ཆོས་བསྒྲུབས། །བརྩོན་འགྲུས་མཐར་ཕྱིན་ཁྱོད་ལ་སྤྱི་བོས་འདུད།།རྒྱལ་བོས་
360

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ
དཔལ་དང་མེ་ཏོག་དགའ་སྟོན་གྱིས། །རྣམ་པར་གཡེང་མེད་མི་རྟག་འཆི་བ་དྲན། །ངེས་པར་འཆི་
བའི་དམ་ཆོས་མཉན་ནས་ཀྱང༌། །རབ་བྱུང་བསམ་གཏན་མཛད་པ་ཁྱོད་ལ་འདུད། །གཉེན་སོགས་
མཆི་མར་ལྡན་པར་རབ་ཟློག་ཀྱང་། །རྒྱལ་སྲིད་སྤངས་ནས་རབ་ཏུ་བྱུང་གྱུར་། །ཉེར་ཞིའི་གནས་སུ་
རྩེ་གཅིག་བསམ་གཏན་མཛད། །རྒྱུན་དུ་དགེ་བའི་ཞབས་ལ་སྤྱི་བོས་འདུད། །ཁྱོད་ནི་རྒྱལ་བོའི་
དཔལ་ལའང་མི་ཆགས་པར །ཚངས་པ་ཞེས་སུ་གྲགས་པའི་གནས་ས་བསྒྲུབས །དེ་འོག་དེ་བས་
ཆོས་མཆོག་རབ་བྱུང་སྟེ། །འགྲོ་མང་རབ་བྱུང་བསམ་གཏན་བཀོད་ལ་འདུད། །ཁྱོད་ནི་དབེན་པའི་
ནགས་སུ་སྒོམ་པའི་ཚེ། །རལ་བའི་ཁྲོད་དུ་བྱ་ཚང་བཅས་གྱུར་ཏེ། །སྒོ་ང་བཅས་ཤིང་བྱི་ཕྲུག་གསོས་
ལ་སོགས །གཡེང་བས་མི་གཡོ་དྲང་སྲོང་ཁྱོད་ལ་འདུད། །ཞི་གནས་ལྡན་པའི་ལྷག་མཐོང་མེད་
བཀོད། །ཉེས་ཀུན་སེལ་བར་གཟིགས་ནས་བྱིང་རྒོད་ཀྱིས། །རྣམ་པར་གཡེང་མེད་ཏིང་འཛིན་རི་
ལྟར་བརྟན། །བསམ་གཏན་མཐར་ཕྱིན་ཁྱོད་ལ་སྤྱི་བོས་འདུད། །ཆུ་བྱ་རྒན་པོས་འཁོར་རྣམས་གཡོ་
སྒྱུས་ཟོས།།ངན་གཡོའི་མཚན་ཉིད་བཤད་པས་དེ་རྣམས་ཐར། །ནེ་ཙོར་གྱུར་ཚེ་མི་སྐད་སྨྲ་བ་ཡིས།།
རྒྱལ་བོའི་ཆོས་མིན་ཟློག་པ་ཁྱོད་ལ་འདུད། །ཁྱོད་ལ་རྒྱལ་བོ་དད་པས་འཁོར་གྱི་ཕྱེ། །གཞན་དུ་
གཤེགས་པས་མངོན་པར་ཤེས་པ་ཐོབ། །འཁོར་གྱིས་ལྟ་ངན་བསྟན་པའི་རྒྱལ་བློན་ནི། །རྫུ་འཕྲུལ་
རིགས་པས་བཏུལ་བའི་བྲམ་ཟེར་འདུད། །ཚངས་པའི་གནས་སུ་བསམ་གཏན་བདེ་ཐོབ་ཀྱང་། །
བརྩེ་བའི་དབང་གིས་འདོད་པའི་ཁམས་སུ་བྱོན། །མེད་པར་ལྟ་བའི་རྒྱལ་བོ་འཁོར་བཅས་རྣམས། །
ལུང་དང་རིགས་པས་འདུལ་བྱེད་ཁྱོད་ལ་འདུད། །ཆོས་ཀྱི་དོན་དཀའ་བ་དཔག་མེད་ཀྱིས། །དགེ
བའི་བཤེས་གཉེན་མཐའ་ཡས་མཉེས་བྱས་ཏེ། །ཟབ་དང་རྒྱ་ཆེ་ཆོས་ལ་རྣམ་དཔྱོད་མཛད། །ནོར་བུ་
བཟང་བོའི་ཞབས་ལ་སྤྱི་བོས་འདུད། །ཤེས་བྱ་ཀུན་ལ་སྦྱངས་པ་མ་བྱས་ན། །འཕགས་མཆོག་གིས་
ཀྱང་ཀུན་མཁྱེན་མི་ཐོབ་ལ། །སྒྲིབ་པ་ཀུན་སེལ་རྣམ་དཔྱོད་ལྷུར་ལེན་པ། །ཤེས་རབ་མཐར་ཕྱིན་
ཁྱོད་ལ་སྤྱི་བོས་འདུད། །གཞན་དག་ཆགས་མེད་དུད་འགྲོའི་སྦྱིན་སྲེག་རྩོམ། །ཁྱོད་ཀྱིས་དེ་དག་
གཞོམ་ཕྱིར་སྡིག་ཅན་གྱི། །མི་ལ་སྦྱིན་བསྲེག་བརྩམས་པའི་དེ་ཀུན་སྐྲག །དགེ་ལ་འབད་པའི་འབྱོར་
ལྡན་རྒྱལ་བོར་འདུད། །དམྱལ་བའི་སྐྱེ་བ་དྲན་ནས་ཆོས་བྱའི་ཕྱིར། །ལྐུགས་པ་འཕྱེ་བོར་བརྫུས་པ་
361

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཤེད་མས་བསྡིགས །ཆོས་ལ་འཇུག་ན་དེ་ལྟར་མི་བྱེད་ཅེས། །དམ་བཅས་ཆོས་བསྒྲུབས་དོན་
གཉིས་མཛད་ལ་འདུད། །གཞོན་ཡང་ཡོན་ཏན་ལྡན་པས་རྒྱལ་སར་བསྐོས །སྐྱེ་བོ་མི་མཐུན་སྣ་
ཚོགས་དགེ་ལ་བཀོད། །ལོ་ནི་བཅུ་གཉིས་མུ་གེ་ཐར་པར་བྱས། །ཐབས་ལ་མཁས་པ་མེ་ལོང་གདོང་
ལ་འདུད། །ཁྱོད་ནི་གཞན་དོན་གཙོ་བོར་བཞེད་གྱུར་ཅིང༌། །ཐབས་མཁས་མེད་ན་གཞན་དོན་མི་
འགྲུབ་པས །སྣ་ཚོགས་ཐབས་ཀྱིས་གདུལ་བྱ་འདུལ་མཛད་པ། །ཐབས་མཁས་མཐར་ཕྱིན་ཁྱོད་ལ་
སྤྱི་བོས་འདུད། །ལུས་ངན་གྱུར་ཀྱང་བློ་དང་སྟོབས་ལྡན་པས། །འགྲོ་མང་བཏུལ་ཞིང་ཆུང་མའང་སྤྲོ་
བར་བྱས། །དབང་བོའི་ནོར་བུས་གཟུགས་བཟང་ལྡན་གྱུར་ཅིང་། །དུས་མང་སྦྱིན་པ་རྒྱ་ཆེན་མཛད་
ལ་འདུད། །ཁྱོད་ཀྱི་སྦྱིན་ཁྲིམས་མཛད་པ་སྙན་པ་ནི། །དབང་བོས་ཐོས་ནས་སྟན་ཕྱེད་ལ་འདུག་
ཀྱང༌། །ལྷ་ཡི་དཔལ་ལའང་ཆགས་མེད་སྙིང་སྟོབས་ཀྱིས །མི་རྣམས་ལེགས་པའི་ལམ་བཀོད་རྒྱལ་
བོར་འདུད།།སྟོབས་ཆེན་རྒྱལ་བོ་རྣམ་བདུན་འཁྲུགས་པའི་ཚེ། །དེ་རྣམས་འདུལ་ཕྱིར་ངང་བའི་རྒྱལ་
བོ་ལྟར །མཁས་ལ་འགྲོ་བས་རྫུ་འཕྲུལ་བསྟན་པ་ཡི། །དད་ནས་ཆོས་བསྒྲུབས་དྲང་སྲོང་ཁྱོད་ལ་
འདུད། །ཡུན་གཉིས་རབ་བྱུང་རྫུ་འཕྲུལ་ཆེན་པོ་ཐོབ། །རྒྱལ་བོའི་བུ་མོ་གཅིག་གི་རྫུ་འཕྲུལ་རྣམས། །
ཉིད་ཀྱི་བརྩེ་བས་བླངས་ནས་རྫུ་འཕྲུལ་ཕོག །རྒྱལ་བོས་གསོད་འདོད་སྐྱེས་པའང་དད་ལ་འདུད། །
མཐུ་སྟོབས་མེད་པར་བདུད་དཔུང་མི་ཐུལ་ཞིང༌། །བདུད་མ་བཅོམ་པར་རྒྱལ་བའི་སྐབས་མེད་པས། །
ཕྱོགས་ལས་རྣམ་པར་རྒྱལ་བའི་མཐུ་སྟོབས་ཅན། །སྟོབས་ཀྱིས་ཕ་རོལ་ཕྱིན་པ་ཁྱོད་ལ་འདུད། །ཚ་
བའི་ཟེར་གྱིས་རྒྱ་མཚོ་འཐུངས་པ་བཞིན །མཚོ་སྐམ་ཉ་རྣམས་མགོན་སྐྱབས་བྲལ་བའི་། །ཁྱོད་
ཀྱིས་བདེན་ཚིག་བརྗོད་པས་ཕལ་ཆེར་གཡོས། །ཉ་རྣམས་དགའ་མཛད་ཉ་ཡི་རྒྱལ་བོར་འདུད། །
སྤུན་ཀུན་སྲོག་ཆགས་ཟ་གྱུར་ཁྱོད་ཉིད་ནི། །སྙིང་རྗེས་རྩྭ་ཙམ་ཟོས་པས་སྒྲོ་མ་རྫོགས །ནགས་མེ་
འབར་བས་གཞན་འཕུར་ཁྱོད་ལུས་ཚེ། །བདེན་ཚིག་བརྗོད་པས་མེ་ལྕེ་ཞི་ལ་འདུད། །ཁྱོད་ནི་འདབ་
ཆགས་སྲེག་པར་གྱུར་པའི་ཚེ །ནགས་ཀྱི་མེ་ལྕེས་བྱ་རྣམས་ཚིག་མཐོང་ནས། །གཤོག་པས་ཆུ་
ཐིགས་སྤྲུག་ཅིང་བདེན་ཚིགས་བརྗོད། །དབང་བོས་ཆར་ཕབ་མེ་ལྕེ་ཞི་ལ་འདུད། །ཁྱོད་རྒས་ཀྱང་
གཞན་ལ་སྙིང་བརྩེ་བས །རྒྱ་མཚོར་ཞུགས་ཚེ་གྲུ་འདི་ཀོང་ལག་ཁྱེར། །ཐམས་ཅད་ངུ་འབོད་ཁྱོད་
362

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཀྱིས་སངས་རྒྱས་ལ། །བདེན་ཚིག་ཕུལ་ནས་ཕ་རོལ་ཕྱིན་ལ་འདུད། །མ་ལ་འགོམས་པའི་ཉེས་པས་
ལྕགས་ཁང་དུ། །འཁོར་ལོ་འབར་བ་ཁྱོད་ཀྱི་མགོ་ལ་བབས། །ཀུན་གྱི་སྡུག་བསྔལ་བདག་ལ་སྨིན་
གྱུར་ཅེས །སྙིང་རྗེས་སྨོན་མཛད་མཛའ་བོའི་བུ་མོར་འདུད། །རྒྱལ་བོར་གྱུར་ཚེ་སངས་རྒྱས་ཐུབ་
མེད་ལ། །ལོ་སྟོང་བར་དུ་ཡོ་བྱད་ཐམས་ཅད་ཕུལ། །དེ་འདས་མཆོད་རྟེན་རིན་ཆེན་དཔག་ཚད་ཙམ། །
བསྒྲུབས་ནས་སྨོན་ལམ་མཛད་ལ་སྤྱི་བོས་འདུད། །སངས་རྒྱས་ཆོས་ཀུན་སྨོན་པའི་རྩ་བ་ཅན། །སྨོན་
ལམ་དབང་གིས་མཐར་ཕྱིན་འགྱུར་བའི་ཕྱིར། །བསྐལ་བ་གྲངས་མེད་སྨོན་ལམ་རྒྱ་ཆེན་མཛད། །
སྨོན་ལམ་མཐར་ཕྱིན་ཁྱེད་ལ་སྤྱི་བོས་འདུད།།ཟང་ཟིང་སྦྱིན་པས་ཆོས་ཀྱིས་སྦྱིན་པ་ནི།།ལྷ་དང་སྟོན་
པས་མཆོག་ཏུ་ལུང་བསྟན་ཏེ། །རབ་བྱུང་ཟབ་ཞིའི་ཆོས་ལ་བརྩོན་བྱས་པས །མངོན་ཤེས་གཞན་
དོན་མཛད་པའི་རྒྱལ་བོར་འདུད། །ཁྱོད་ནི་སེམས་ཅན་ཀུན་གྱི་དོན་གྱི་ཕྱིར། །བསོད་ནམས་ཡེ་ཤེས་
ཕ་རོལ་སོན་བྱས་ཏེ། །གཞོན་ནུ་སྤྲིན་ལ་སོགས་པར་གྱུར་པའི་ཚེ །ཡེ་ཤེས་ཕ་རོལ་ཕྱིན་པ་ཁྱོད་ལ་
འདུད། །དངོས་པོ་ཀུན་གྱི་ཁྱོད་ལ་ཕྱག་འཚལ་ཞིང༌། །ཕྱི་དང་ནང་གི་མཆོད་པ་ཀུན་གྱིས་མཆོད། །
རང་གཞན་སྡིག་པ་མ་ལུས་སོ་སོར་བཤགས། །དགེ་བ་ཀུན་ལ་རྗེས་སུ་ཡི་རང་། །ཆོས་ཀྱི་འཁོར་
ལོ་མ་ལུས་བསྐོར་དུ་གསོལ། །རྟག་ཏུ་མྱ་ངན་མི་འདའ་གསོལ་བ་འདེབས། །རང་གཞན་དགེ་བ་བྱང་
ཆུབ་ཆེན་པོར་བསྔོ། །ཡང་དག་པར་རྫོགས་པའི་སངས་རྒྱས་ལ་སྐྱེ་རབས་ཀྱི་སྒོ་ནས་བསྟོད་པ།རིན་
པོ་ཆེའི་ཕྲེང་བ་ཞེས་བྱ་བ་བཤེས་གཉེན་དམ་པ་འགས་གསོལ་བ་བཏབ་པའི་ངོར། སྙན་
པོ་འཇིགས་མེད་གྲགས་པས་ཆེད་དུ་བརྗོད་པའོ། །འདིས་བསྟན་པ་དང་སེམས་ཅན་ལ་ཕན་པར་
གྱུར་ཅིགལན་གཅིག་ཞུས་དག་། །།
༈ཐུབ་པའི་དབང་བོ་ལ་མཚུངས་པ་མ་མཆིས་པར་བསྟོད་པ་བཞུགས་སོ།།
རྒྱ་གར་སྐད་དུ།མུ་ནཱིནྟཱ་ཡཱ་ས་མ་སྟུ་ཏི་ནཱ་མ། བོད་སྐད་དུ ཐུབ་པའི་དབང་བོ་ལ་མཚུངས་
པ་མ་མཆིས་པར་བསྟོད་པ་ཞེས་བྱ་བ། བདེ་བ་གཤེགས་པ་ཁམས་གསུམ་གྱི་མགོན་པོ་ལ་ཕྱག་
འཚལ་ལོ། །སྔོན་ཆད་ཆོས་ནི་མ་བསྒྲུབས་ཤིང༌། །འཆི་བས་ངེས་པར་འཇིགས་གྱུར་ལ། །ངན་འགྲོར་
ལྟུང་བས་སྐྱོ་བ་དག །གང་ལ་སྐྱབས་སུ་འགྲོ་བར་བྱ། །ཉེས་པ་ཐམས་ཅད་རབ་སྤངས་ནས། །ཡོན་
363

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཏན་ཐམས་ཅད་རབ་རྫོགས་པ། །ཤཱཀྱ་སེངྒེ་ཞེས་པ་ཡི། །སྟོན་པ་ཁྱེད་ལ་བདག་སྐྱབས་མཆི། །ཐུབ་
པ་ཁྱེད་ལ་ཆགས་པ་མིན། །འགྲོ་བ་གཞན་ལ་སྡང་བ་ཡིན།།ཁྱོད་ལས་ལྷག་པའི་སྐྱབས་མེད་པས། །
དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས།།གཞན་ནི་རང་གི་འདོད་
པ་རྩོམ། །ཁྱོད་ནི་གཞན་དོན་ཁོ་ན་བཞེད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་
པ་གཞན་མེད་པས། །གཞན་ནི་རང་ལ་ཕན་པ་འདོད། །ཁྱོད་ནི་གཞན་དོན་ཁོ་ན་བཞེད། །དེ་ཕྱིར་
ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་རང་གི་བདེ་བ་
འདོད། །ཁྱོད་ནི་གཞན་རྣམས་བདེ་བ་འདོད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་
མཚུངས་པ་གཞན་མེད་པས། །གཞན་རྣམས་འཁོར་བ་སྤོང་བར་འདོད། །ཁྱོད་ནི་འཁོར་བ་སྐྱོབ་པར་
བཞེད།།དེ་ཕྱིར་ཁྱོད་ལ་བདག་སྐྱབས་མཆི།།ཁྱོད་དང་མཚུངས་པ་གཞན་མེད་པས། །གཞན་ནི་རང་
གི་ཁུར་ཙམ་འཛིན། །ཁྱོད་ནི་གཞན་གྱི་ཁུར་ཉིད་འཛིན། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད
དང་མཚུངས་པ་གཞན་མེད་པས །གཞན་ནི་སྡིག་པའི་གྲོགས་ལ་དགའ། །ཁྱོད་ནི་སྐྱེས་བུ་དམ་པ་
བསྟེན། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་
རང་ཉིད་བསྟོད་པར་བཞེད། །ཁྱོད་ནི་རང་བསྟོད་དྲེགས་པ་མེད། །དེ་ཕྱིར་ཁྱོད་ལ་བདག་སྐྱབས
མཆི། །ཁྱོད་དང་མཚུངས་པ་གཞན་མེད་པས། །གཞན་ནི་རང་ཉིད་སྨད་ལ་སྡང༌། །ཁྱོད་ནི་སྨད་ན་
ཐུགས་རྗེ་བསྐྱེད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །
གཞན་ནི་རང་ལ་བཀུར་སྟི་བྱེད། །ཁྱོད་ནི་གཞན་ལ་བསྔགས་པ་མཛད། །དེ་ཕྱིར་ཁྱོད་ལ་བདག་
སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་ནོར་རྣམས་རྩི་ལྟར་བསགས། །
ཁྱོད་ནི་ནོར་རྣམས་ཆར་ལྟར་འབེབས། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་
གཞན་མེད་པས།།གཞན་ནི་སྐྲ་རྣམས་སྣུམ་གྱིས་བྱུགས།།ཁྱོད་ནི་འཁྲིས་མེད་རལ་གྲིས་གཅོད།།དེ་
ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་མགོ་ལ་མེ་ཏོག་
འདོགས །ཁྱོད་ཀྱི་དབུ་ནི་སྟོང་ཕྲག་བསྩལ །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་
མཚུངས་པ་གཞན་མེད་པས། །གཞན་ནི་སྦྱིན་པས་ང་རྒྱལ་བྱེད། །ཁྱོད་ཀྱིས་དེ་ནི་དུག་ལྟར་སྨད། །དེ་
364

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་མིག་ལ་མིག་
སྨན་བྱུགས། །ཁྱོད་ནི་སྤྱན་ཡང་སྟོང་ཕྲག་བཏང༌། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་
མཚུངས་པ་གཞན་མེད་པས། །གཞན་ནི་ཡན་ལག་རྒྱན་ཆས་འདེབས། །ཁྱོད་ནི་ཡན་ལག་ལྷུག་པར་
གཏོང་། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་
ལུས་ལ་སྒེག་འཕྱོས་བྱེད། །ཁྱོད་ཀྱི་ལུས་ནི་རྩྭ་ལྟར་འདོར། །དེ་ཕྱིར་ཁྱོད་ལ་བདག་སྐྱབས་མཆི། །
ཁྱོད་དང་མཚུངས་པ་གཞན་མེད་པས། །གཞན་ནི་རང་གི་རྩ་ལགས་སོ །ཁྱོད་ནི་ཐམས་ཅད་འགྲོན་
དུ་གཉེར། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་
སྡུག་ཀྱང་ཆུང་མ་འདོད། །ཁྱོད་ནི་བདེ་ཡང་ཆུང་མ་འདོར། །དེ་ཕྱིར་ཁྱོད་ལ་བདག་སྐྱབས་མཆི། །
ཁྱོད་དང་མཚུངས་པ་གཞན་མེད་པས། །གཞན་ནི་བུ་དང་བུ་མོ་བསྟེན། །ཁྱོད་ནི་སྲས་ཀྱང་གཞན་ལ་
སྩོལ། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་ནོར་
གྱིས་ཚིམ་པ་མེད། །ཁྱོད་ནི་ཕངས་མེད་སྦྱིན་པ་མཛད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་
དང་མཚུངས་པ་གཞན་མེད་པས། །གཞན་ནི་སྲོག་ཆགས་གསོད་ཅིང་ཟ། །ཁྱོད་ནི་ཀུན་ལ་བུ་ལྟར་
བརྩེ། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་སྲོག་
ཆགས་གསོད་ཅིང་ཟ། །ཁྱོད་ནི་གཞན་ཕྱིར་གསོད་པ་སྟོན། །དེ་ཕྱིར་ཁྱོད་ལ་བདག་སྐྱབས་མཆི། །
ཁྱོད་དང་མཚུངས་པ་གཞན་མེད་པས། །གཞན་ནི་མ་བྱིན་པར་ཡང་ལེན། །ཁྱོད་ནི་རྐུ་བའི་གཏམ་
ཡང་སྤོང༌། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་
རྐུ་སྤོང་རང་དོན་། །ཁྱོད་ནི་གཞན་ཕྱིར་འཕྲོགས་པའང་སྟོན། །དེ་ཕྱིར་ཁྱོད་ལ་བདག་སྐྱབས་མཆི། །
ཁྱོད་དང་མཚུངས་པ་གཞན་མེད་པས། །གཞན་ནི་བུ་མོའི་གཏམ་ལ་དགའ །ཁྱོད་ནི་སྤྱན་གྱིས་
གཟིགས་པའང་སྤོང༌། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །
གཞན་ནི་འཁྲིག་སྤོང་རང་དོན་ཏེ། །ཁྱོད་ནི་གཞན་ཕྱིར་འཁྲིག་པའང་སྟོན། །དེ་ཕྱིར་ཁྱོད་ལ་བདག་
སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་གྱི་དོན་མེད་རྫུན་དུ་འང་སྨྲ། །ཁྱོད་ནི་
བཞད་གད་ཕྱིར་ཡང་སྤོང༌། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་
365

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པས། །གཞན་ནི་རྫུན་སྤོང་རང་དོན་ཏེ། །ཁྱོད་ནི་གཞན་ཕྱིར་རྫུན་ཚིག་གསུང༌། །དེ་ཕྱིར་ཁྱོད་ལ་
བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་རང་ལའང་ཚིག་རྩུབ་སྨྲ། །
ཁྱོད་ནི་མཐུན་ཚིག་བརྒྱུད་མར་གསུང༌། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་
གཞན་མེད་པས། །གཞན་ནི་ཕྲག་སྤོང་རང་དོན་ཏེ། །ཁྱོད་ནི་གཞན་ཕྱིར་འབྱེད་ཚིག་གསུང༌། །དེ་
ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ཀུན་ཏུ་ཀྱལ་
བ་སྨྲ།།ཁྱོད་ནི་ནམ་ཡང་དྲི་མེད་གསུང༌།།དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་
གཞན་མེད་པས། །གཞན་ནི་ཀྱལ་སྤོང་རང་དོན་ཏེ། །ཁྱོད་ནི་གཞན་ཕྱིར་འཁྲིག་པའང་གསུང༌། །དེ་
ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་བརྣབ་སེམས་
དབང་དུ་གྱུར། །ཁྱོད་ནི་གང་ལའང་ཆགས་པ་མེད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་
མཚུངས་པ་གཞན་མེད་པས། །གཞན་ནི་གནོད་སེམས་དབང་དུ་གྱུར། །ཁྱོད་ནི་གང་ལའང་ཞེ་སྡང་
མེད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་ལོག་
ལྟའི་དབང་དུ་གྱུར། །ཁྱོད་ནི་གང་ལའང་གཏི་མུག་མེད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་
དང་མཚུངས་པ་གཞན་མེད་པས། །གཞན་ནི་ཞི་དུལ་རང་དོན་ཏེ། །ཁྱོད་ནི་ཁྲོ་ཆགས་གཞན་དོན་
ལགས། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་མ་
ལའང་མི་བཟོད་ལ། །ཁྱོད་ནི་དགྲ་ལའང་ལྷག་པར་བྱམས། །དེ་ཕྱིར་ཁྱོད་ལ་བདག་སྐྱབས་མཆི། །
ཁྱོད་དང་མཚུངས་པ་གཞན་མེད་པས།།གཞན་ནི་ཡོ་བྱད་རྣམས་ལའང་ཁྲོ། །ཁྱོད་ནི་སེམས་ཅན་ཀུན་
ལའང་མིན། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་
ནི་ཚིག་ལའང་མི་བཟོད་ལ། །ཁྱོད་ནི་གསོད་ཀྱང་ཁྲོ་བ་མེད། །དེ་ཕྱིར་ཁྱོད་ལ་བདག་སྐྱབས་མཆི། །
ཁྱོད་དང་མཚུངས་པ་གཞན་མེད་པས། །གཞན་ནི་ཆོས་ལའང་མི་བཟོད་ལ།།ཁྱོད་ནི་ཆོས་ཉིད་རྣམས་
ལའང་བཟོད།།དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་
ནི་བདེ་ལའང་སྒྱིད་ལུག་ལ། །ཁྱོད་ནི་གཞན་ཕྱིར་སྡུག་བསྔལ་རྩོམ། །དེ་ཕྱིར་ཁྱོད་ལ་བདག་སྐྱབས་
མཆི། །ཁྱོད་དང་མཚུངས་པ་གཞན་མེད་པས། །གཞན་ནི་དགེ་བའི་བསམ་པའང་འདོར། །ཁྱོད་ནི་
366

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ
སྦྱོར་བས་ངོམས་པ་མེད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་
པས། །གཞན་ནི་རང་བདེའི་ཆའང་འདོར། །ཁྱོད་ནི་ཀུན་བདེའི་གོ་ཆ་བསྣམས། །ཕྱིར་ཁྱོད་ལ་
བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་ཞག་རེའི་སྒྲུབ་པས་སྐྱོ། །
ཁྱོད་ནི་གྲངས་མེད་བསྐལ་བར་མིན། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་
གཞན་མེད་པས། །གཞན་ནི་སྡུག་ཀྱང་འདུ་འཛིས་གཡེངས། །ཁྱོད་ནི་བདེ་ཡང་ཉེ་བར་ཞི །དེ་ཕྱིར་
ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་ཐུན་རེ་འང་བསྒོམ་
མི་ནུས། །ཁྱོད་ནི་རྟགས་ཀྱི་བར་དུ་བསྒོམ། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་
པ་གཞན་མེད་པས། །གཞན་ནི་བསམ་གཏན་སྐྱོན་མེད་འདོར། །ཁྱོད་ནི་སྲོག་ལ་བབ་ཀྱང་སྐྱོངས། །
དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་འདོད་པའང་
མི་སྤོང་ལ། །ཁྱོད་ནི་བསམ་གཏན་སྒྲིབ་ཀུན་བྲལ། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང
མཚུངས་པ་གཞན་མེད་པས། །གཞན་ནི་རང་བདེའི་གནས་པ་ཙམ། །ཁྱོད་ནི་ཀུན་བདེའི་བསམ་
གཏན་བསྒྲུབ། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་
ནི་རགས་པ་དག་ལ་རྨོངས། །ཁྱོད་ནི་ཕྲ་ལའང་ཐེ་ཚོམ་མེད། །དེ་ཕྱིར་ཁྱོད་ལ་བདག་སྐྱབས་མཆི། །
ཁྱོད་དང་མཚུངས་པ་གཞན་མེད་པས། །གཞན་ནི་བསྐུལ་ཡང་མི་སྤྱོད་པ། །ཁྱོད་ནི་མ་བསྐུལ་བར་
ཡང་སྤྱོད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་
ཐུན་རེའང་སྤྱོད་མི་ནུས། །ཁྱོད་ནི་གྲོལ་གྱི་བར་དུ་སྤྱོད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད
དང་མཚུངས་པ་གཞན་མེད་པས། །གཞན་ནི་ནོར་ཕྱིར་ཤེས་རབ་འདོར། །ཁྱོད་ནི་སྲོག་ལ་བབ་ཀྱང་
སྤྱོད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་རང་
བདེའི་ཐབས་ལ་རྨོངས། །ཁྱོད་ནི་གཞན་བདེའི་ཐབས་ཀྱང་མཁྱེན། །དེ་ཕྱིར་ཁྱོད་ལ་བདག་སྐྱབས་
མཆི། །ཁྱོད་དང་མཚུངས་པ་གཞན་མེད་པས། །གཞན་ནི་ཤེས་ཀྱང་མི་སྟོན་ལ།།ཁྱོད་ནི་ཀུན་ལ་ཚིམ་
པར་སྟོན། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་
རི་དྭགས་རྒྱར་ཚུད་འདྲ། །ཁྱོད་ནི་མཁའ་ལ་བྱ་བཞིན་རྒྱུ།།དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་
367

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དང་མཚུངས་པ་གཞན་མེད་པས། །གཞན་ནི་གཉིད་ཀྱི་ལོག་པ་བཞིན། །ཁྱོད་ནི་མཁའ་ལ་ཉི་ཤར་
འདྲ །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས། །གཞན་ནི་བུ་ཚ་
སྐྱོང་བ་བཞིན། །ཁྱོད་ནི་རྒྱལ་ཁམས་སྐྱོང་བ་འདྲ། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་
མཚུངས་པ་གཞན་མེད་པས །གཞན་ནི་ཐམས་ཅད་སྡུག་ལ་སྦྱོར། །ཁྱོད་ནི་ཐམས་ཅད་བདེ་ལ་
འགོད། །དེ་ཕྱིར་ཁྱོད་ལ་བདག་སྐྱབས་མཆི། །ཁྱོད་དང་མཚུངས་པ་གཞན་མེད་པས །ཁྱོད་ཀྱིས་
སྐད་ཅིག་རེ་རེ་ལའང༌། །ངན་འགྲོ་དཔག་མེད་ཐར་པར་བྱེད། །སྡིག་པ་ཆེ་བས་འཇིགས་པ་བདག །
དེ་བས་ཁྱེད་ལ་སྐྱབས་སུ་མཆི །ཁྱོད་ཀྱིས་སྐད་ཅིག་རེ་རེ་ལའང༌། །འགྲོ་བ་དཔག་མེད་བདེ་འགྲོར་
འགོད། །སྡིག་པ་ཆེ་བས་འཇིགས་པ་བདག །དེ་བས་ཁྱེད་ལ་སྐྱབས་སུ་མཆི །ཁྱོད་ཀྱིས་སྐད་ཅིག་
རེ་རེ་ལའང༌། །འགྲོ་བ་དཔག་མེད་ཆོས་ལ་འགོད། །སྡིག་པ་ཆེ་བས་འཇིགས་པ་བདག །དེ་བས་
ཁྱེད་ལ་སྐྱབས་སུ་མཆི །ཁྱོད་ཀྱིས་སྐད་ཅིག་རེ་རེ་ལའང༌། །འགྲོ་བ་དཔག་མེད་དོན་ལ་འགོད། །
ཆོས་ཀྱང་ལམ་དུ་མ་སོང་བདག །དེ་བས་ཁྱེད་ལ་སྐྱབས་སུ་མཆི །ཁྱོད་ཀྱིས་སྐད་ཅིག་རེ་རེ་ལའང་། །
འགྲོ་བ་དཔག་མེད་དབྱིངས་ལ་འགོད། །ལམ་ཡང་འཁྲུལ་བས་འཁྱེར་བ་བདག །དེ་བས་ཁྱེད་ལ་
སྐྱབས་སུ་མཆི། །ཁྱོད་ཀྱིས་སྐད་ཅིག་རེ་རེ་ལའང་། །འགྲོ་བ་དཔག་མེད་སྒོམ་ལ་འགོད། །འཁྲུལ་བ་
ཡེ་ཤེས་མ་ཤར་བས །དེ་བས་ཁྱེད་ལ་སྐྱབས་སུ་མཆི། །ཁྱོད་ཀྱིས་སྐད་ཅིག་རེ་རེ་ལའང་། །འགྲོ་བ་
དཔག་མེད་བྱང་ཆུབ་འགོད། །ཡེ་ཤེས་ལྷུན་གྲུབ་མ་ཐོབ་པས །དེ་བས་ཁྱེད་ལ་སྐྱབས་སུ་མཆི །
ཁྱོད་ཀྱིས་སྐད་ཅིག་རེ་རེ་ལའང་། །འགྲོ་བ་དཔག་མེད་བྱང་ཆུབ་འགོད། །མངོན་པར་སངས་རྒྱས་
དེང་གི་བར། །ཁྱོད་ཀྱིས་མཛད་ཚུལ་འདི་བསམས་ན། །མགོན་པོ་མཚུངས་མེད་ཁྱེད་ལ་ནི། །སུ་ཞིག་
དད་པ་སྐྱེ་མི་འགྱུར། །བཀའ་ལ་རིག་པས་མི་གནོད་གྲུབ། །མཁས་པ་ཞིག་ལགས་པར་འཁུམས །
གཞན་རྣམས་རྒོལ་ལམ་མི་རྒོལ་ཡང༌། །བདག་ནི་ཁྱོད་ལ་སྟོན་པར་འཛིན། །བདུད་ཀྱི་མཛེས་མའི་
ཟུར་མིག་གིས། །གང་གི་བ་སྤུའི་རྩེ་མ་གཡོས །བཙུན་པོ་ཞིག་ནི་ལགས་པར་འཁུས །གཞན་
རྣམས་བསྟོད་དམ་སྨད་ཀྱང་རུང་། །བདག་ནི་ཁྱོད་ལ་མགོན་དུ་འཛིན། །གཞན་ཕན་ཁོ་ན་མཛད་
ཚུལ་འདིས། །བཟང་བོ་ཞིག་ནི་ལགས་པར་འཁུམས། །གཞན་རྣམས་རེ་ཡང་མི་རེ་ཡང༌། །བདག་
368

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཁྱེད་ལ་སྐྱབས་སུ་འཛིན། །གང་ལ་རེ་བ་བཅས་གྱུར་ན། །གང་གིས་བསྡུས་པར་འགྱུར་རོ་ཞེས །
རྣམ་གྲངས་འདི་འདྲ་མ་མཐོང་བས། །བདག་ནི་ཁྱེད་ལ་རེས་ས་བགྱིད། །ཐོག་མཐའ་བར་རྣམས་
ཐམས་ཅད་དུ། །འགྲོ་ཀུན་ཐུགས་ལ་བཅངས་སོ་ཞེས །རྣམ་གྲངས་འདི་འདྲ་མ་མཐོང་བས །
བདག་ནི་ཁྱེད་ལ་བལྟོས་པ་བགྱིས །སྡུག་ཅིང་ཕོངས་པར་གྱུར་པ་ལ། །ཁྱོད་ནི་ལྷག་པར་བརྩེ་འོ་
ཞེས །རྣམ་གྲངས་འདི་འདྲ་མ་མཐོང་བས། །བདག་ནི་ཁྱེད་ལ་བློ་གཏད་བགྱིད། །བདག་ལས་
གཞན་གཅེས་མཐར་ཕྱིན་ཞིང༌། །གནོད་ལན་ཕན་པས་བསྒྲུབ་བོ་ཞེས། །རྣམ་གྲངས་འདི་འདྲ་མ་
མཐོང་བས། །བདག་ནི་ཁྱེད་ལ་སྙིང་གཏོད་དོ། །གལ་ཏེ་བདག་གིས་བློ་ཁེལ་ན། །ཁྱེད་ཀྱིས་ངེས་
པར་མི་བསླུ་ཞིང༌། །གང་ནའང་སྐྱབས་གཞན་མ་མཆིས་པས། །དེ་བས་ཁྱོད་ལ་སྐྱབས་སུ་མཆི །
བདག་གིས་ཁྱེད་ལ་སྐྱབས་སོང་ནས། །ཁྱེད་ཉིད་མཐོན་པོར་བྱེད་མིན་ཏེ། །ཁྱེད་ལ་སྐྱབས་སུ་མ་
སོང་ན། །བདག་དང་ངེས་པར་ཕུང་བར་འགྱུར། །རང་དབང་ཁོ་ནར་བདག་ཅག་གིས། །སྡུག་བསྔལ་
མེད་པར་འགྲུབ་མིན་ཏེ། །བདག་ནི་སྡིག་ལ་དགའ་བས་ན། །ངན་འགྲོར་གྱུར་མར་འཇོམས་པར་
འགྱུར། །དེས་ན་སྡུག་བསྔལ་མེད་པ་ནི། །འདོར་བྱ་སྟོན་པ་ཁྱོད་ཀྱིས་མཛད།།རྨོངས་པ་བདག་ལ་རེ་
བ་ནི། །ངན་འགྲོའི་གནས་ལས་ཐར་དུས་མེད། །དེས་ན་གསོད་པས་ཉེན་པ་འགའ། །འགའ་ལ་མྱུར་
དུ་སྐྱབས་འཚོལ་བཞིན།།བདག་རང་སྡིག་པས་འཇིགས་ནས་ནི། །ཁྱེད་ལ་སྐྱབས་སུ་སོང་བ་ལགས། །
ནར་བདག་ཅག་གིས
རང་དབང་ཁོ་ནར་བདག་ཅག་གིས། །སྐད་ཅིག་བདེ་བའང་མི་འགྲུབ་སྟེ། །བདག་ནི་དགེ་ལ་མི་
དགའ་བས། །བདེ་བའི་སྒྲ་ཡང་ཐོས་མི་འགྱུར། །དེས་ན་སྐད་ཅིག་བདེ་བ་ཡང་། །བླང་བྱ་སྟོན་པ་
ཁྱོད་ཀྱིས་མཛད། །སྐལ་ངན་བདག་ལ་རེ་ན་ནི། །བདེ་འགྲོའི་གནས་སུ་སྐྱེ་དུས་མེད། །དེ་ཕྱིར་ཤིན་
ཏུ་བཀྲེན་པ་འགའ །ནོར་ཅན་ལ་ནི་བརྟེན་པ་བཞིན། །བདག་རང་བདེ་བ་འདོད་ནས་ནི། །ཁྱོད་ལ་
སྐྱབས་སུ་སོང་བ་ལགས། །དེ་བས་ཁྱོད་ཉིད་ལྟ་བུ་ནི། །བདག་གི་སྙིང་ལ་གཞག་པར་རིགས། །སྲོག་
དང་གཉེན་འདུན་ནོར་སོགས་ཀྱིས། །དགོས་དུས་ཕན་པ་མ་ཡིན་ནོ། །འོན་ཀྱང་ཕོ་མོའི་གཟུགས་ལ་
ཆགས །རེས་འགའ་རང་ལུས་སྒེག་ཆོས་བྱེད། །གོས་དང་རྒྱན་གྱིས་རྩོལ་བསམ་ཀྱང༌། །ཁྱོད་ནི་
བརྗེད་ནས་མ་མཆིས་སོ །དྲན་བྱ་ནོར་བའི་ཡི་མུག་པོ། །འཆི་དང་ངན་འགྲོའི་སྡུག་བསྔལ་གྱིས། །
369

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཟུགས་ལ་ཞེན་གཏིང་མ་ལོག་གམ། །གཞན་རྣམས་གཟུགས་བརྙན་ལྟ་བུར་ལྟོས །དེ་ཚེ་ཐུབ་
དབང་དྲན་པ་ཡིན། །རེས་འགའ་དང་སྒྲ་ལ་གཡེངས། །རེས་འགའ་བྲེ་མོའི་གཏམ་ལ་གཡེངས། །
ངོ་ཚ་མེད་པའི་གླེང་བརྗོད་ཀྱིས། །ཁྱོད་ནི་བརྗེད་ནས་མ་མཆིས་སོ། །དྲན་བྱ་ནོར་བའི་ཡི་མུག་པོ། །
འཆི་དང་ངན་འགྲོའི་སྡུག་བསྔལ་གྱིས། །སྒྲ་ལ་ཞེན་གཏིང་མ་ལོག་གམ། །སྒྲ་རྣམས་བྲག་ཆ་ལྟ་བུར་
ལྟོས། །དེ་ཚེ་ཐུབ་དབང་དྲན་པ་ཡིན། །རེས་འགའ་བུ་མོའི་ཁ་ལ་མནོམས། །རེས་འགའ་ལུས་ལ་དྲི་
ཡིས་བྱུགས། །དྲི་མཆོག་ཐམས་ཅད་མནོམས་པ་ཡིས། །ཁྱོད་ནི་བརྗེད་ནས་མ་མཆིས་སོ། །དྲན་བྱ་
ནོར་བའི་ཡི་མུག་པོ། །འཆི་དང་ངན་འགྲོའི་སྡུག་བསྔལ་གྱིས། །དྲི་ལ་ཞེན་གཏིང་མ་ལོག་གམ། །དྲི་
རྣམས་རྨི་ལམ་ལྟ་བུར་ལྟོས། །དེ་ཚེ་ཐུབ་དབང་དྲན་པ་ཡིན། །རེས་འགའ་ཤ་དང་ཆང་ལ་ཆགས། །
རེས་འགའ་བུ་མོ་སོགས་ལ་ཆགས །བུ་མོའི་མཆུ་སོགས་འཇིབས་པས་ཀྱང་། །ཁྱོད་ནི་བརྗེད་ནས་
མ་མཆིས་སོ །དྲན་བྱ་ནོར་བའི་ཡི་མུག་པོ། །འཆི་དང་ངན་འགྲོའི་སྡུག་བསྔལ་གྱིས །རོ་ལ་ཞེན་
གཏིང་མ་ལོག་གམ། །རོ་རྣམས་རྨི་ལམ་ལྟ་བུར་ལྟོས། །དེ་ཚེ་ཐུབ་དབང་དྲན་པ་ཡིན། །རེས་འགའ་
བུད་མེད་རྣམས་དང་ཉལ། །རེས་འགའ་གཞོན་ནུ་སོགས་ལ་འཁྱུད། །འཇམ་གཉེན་འཁྲིལ་ཆགས་
འདོད་པ་ཡིས །ཁྱོད་ནི་བརྗེད་ནས་མ་མཆིས་སོ །དྲན་བྱ་ནོར་བའི་ཡི་མུག་པོ། །འཆི་དང་ངན་
འགྲོའི་སྡུག་བསྔལ་གྱིས། །རེག་ལ་ཞེན་གཏིང་མ་ལོག་གམ། །རེག་བྱ་སྒྱུ་མ་ལྟ་བུར་ལྟོས། །དེ་ཚེ་
ཐུབ་དབང་དྲན་པ་ཡིན། །སྡུག་དུས་ལན་འགའ་མ་ལགས་པ། །སྔར་ནི་མགོན་པོ་ཁྱེད་མ་དྲན།།ད་ནི་
དུས་སྐབས་ཐམས་ཅད་དུ །ཁྱོད་དང་ཁྱོད་ཀྱིས་ཆོས་དྲན་བགྱིད། །བརྗེད་ནའང་མྱུར་དུ་འགྱོད་བྱ་
བཞིན། །ཤེས་བཞིན་རྗེ་བོ་བཞག་ནས་སུ། །ཁྱོད་ལ་རྟག་ཏུ་སྐྱབས་སུ་མཆི། །རྣམ་པ་ཀུན་ཏུ་ཐུགས་
རྗེས་གཟུང༌། །དེ་ལྟར་ཁྱོད་ལ་གསོལ་བ་ཡིས། །ཀུན་གྱི་སྡིག་པ་བྱང་བ་དང༌། །ཆོས་རྣམས་མ་ལུས་
རྫོགས་པ་དང༌། །འགྲོ་བའི་སྒྲོན་མེར་རབ་བརྟན་ཤོག །ཐུབ་པའི་དབང་བོ་ལ་མཚུངས་པ་མ་མཆིས་པར་
བསྟོད་པ་སྙན་ངག་མཁན་པོ་དབྱངས་ཅན་དགའ་བས་སྦྱར་བའོ །ལན་གཅིག་ཞུས་དག་། །།
༈ཐུབ་པའི་དབང་བོ་ལ་བདེན་པ་གཉིས་ཀྱི་སྒོ་ནས་བསྟོད་པ་བཞུགས་སོ།།
རྒྱ་གར་སྐད་དུ། སུ་ག་ཏ་ཝ་ནི་སྟོ་ཏྲ།བོད་སྐད་དུ། བདེ་བར་གཤེགས་པ་ལ་བདེན་པ་
370

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ
གཉིས་ཀྱི་སྒོ་ནས་བསྟོད་པ། འཇམ་པའི་དབྱངས་དང༌། པདྨ་དཀར་བོ་ལ་ཕྱག་འཚལ་ལོ །མདོ་
རྣམས་ཀུན་ལ་རྣམ་དཔྱོད་ཀྱི། །བློ་གྲོས་ཉིད་ཀྱི་མཐུ་ལས་སྐྱེས། །དེ་ཕྱིར་ཅུང་ཟད་བསྟོད་མིན་པས། །
དེང་འདིར་བདག་གིས་རབ་ཏུ་བསྟོད། །མཁས་དང་མི་མཁས་ཐམས་ཅད་ཀྱིས། །བསྟོད་པའི་ཕྲེང་བ་
སྣ་ཚོགས་པ། །མཐོང་བས་མ་ཡིན་རང་ཉིད་ནི། །མིག་ཆུ་གཡོ་བས་བསྟོད་པར་འདོད། །ཅུང་ཟད་
ངག་འབྱིན་པ་ལ། །ཁྱོད་བསྟོད་པ་ལས་འབྲས་ཆེ་ཞིང༌། །དེ་ལྟ་མོད་ཀྱི་ནམ་མཁའ་ལ། །རི་མོའི་
རྣམ་འགྱུར་ཨེ་མ་མཚར།།རང་དོན་ཕྲ་མོའང་བསྙེལ་གྱུར་པ།།ཅི་ཁྱོད་གླེན་པ་ཡིན་ནམ་ཅི། །ཐམས་
ཅད་མཁྱེན་པར་མི་འདོད་པས། །འདི་ལས་ལྐུགས་པ་ཞིག་ཡོད། །འོན་ཀྱང་སྙིང་རྗེའི་ཤིང་རྟ་ཡིས། །
འགྲོ་བའི་ཁུར་ཀུན་ཁྱོད་ཀྱིས་བླངས། །སེམས་ཅན་འདོར་བཞེད་ཁྱོད་ལ་ནི། །རྨི་ལམ་དུ་ཡང་མངའ་
མ་ལགས། །དེ་ལྟ་མོད་ཀྱི་བྱང་ཆུབ་ཐུགས། །རི་དབང་ལྟ་བུར་གཡོ་བ་མེད། །རྨི་ལམ་འདམ་དུ་བྱིང་
བ་ཡི། །སྒྱུ་མའི་ཤིང་རྟ་འདྲེན་པ་ཁྱོད།།ནམ་མཁའི་ལམ་ནས་མིག་གཡོར་གྱི། །ཕྲེང་བའི་འཆར་ནུབ་
མཛད་པ་ཅི །ཁྱོད་ཀྱིས་སེམས་ཅན་དོན་དུ་ནི། །སྤྱན་ཆབ་རྒྱ་མཚོ་ལས་ཀྱང་བརྒལ། །འོན་ཀྱང་
སྐྱེས་བུར་དམིགས་པ་ཡི། །བུད་ཤིང་མཐའ་དག་ཁྱོད་ཀྱིས་བསྲེགས། །ཀུན་གྱི་འབངས་དང་ཞབས་
འབྲིང་བ། །མཛད་པས་ཁྱོད་ལས་དམའ་བ་ཅི། །འོན་ཀྱང་མཆོག་དམན་རྣམ་རྟོག་ནི། །ཁྱོད་ཀྱི་
མཆིལ་མ་ལྟ་བུར་སྤངས། །གང་ཟག་ཀུན་གྱིས་ཕྱག་བྱས་པས། །ཁྱོད་ལས་མཐོ་བ་སུ་ཞིག་ཡོད། །
འོན་ཀྱང་ལྷག་པའི་ང་རྒྱལ་ནི། །ཆ་ཤས་ཙམ་ཡང་ག་ལ་མངའ། །ཁྱོད་ནི་གཞན་ལ་ཁྱམས་པ་ལྟར། །
འགྲོ་བ་བདག་ལའང་བྱམས་མིན་ཏེ། །ཕོངས་པ་སོགས་ཀྱིས་ཉེན་པའི་ཚེ། །འགྲོ་བ་བདག་ཀྱང་
གཏོང་མོད་ཀྱི། །རྨི་ལམ་དུ་ཡང་ཁྱོད་ཉིད་ནི། །སྡུག་ཀྱང་སེམས་ཅན་འདོར་མ་ལགས །དེ་ལྟ་མོད་
ཀྱི་ཆགས་སྡང་གི །རབ་རིབ་ཁྱོད་ཀྱིས་རྩྭ་བཞིན་དོར། །ཁྱོད་སྐུ་གཞན་དོན་བཏང་བ་ཡི། །གྲངས་
ཙམ་ས་ཡི་རྡུལ་ལ་མེད། །དེ་ལྟ་མོད་ཀྱི་ཕན་སེམས་ཀྱི། །རེ་བ་རྒྱང་རིང་བོར་བ་ལགས། །གཞན་
ཁོ་ནར་ཚུལ་ཁྲིམས་ནི། །ཁྱོད་ཀྱིས་སྲོག་ལས་ལྷག་པར་བསྐྱངས །འོན་ཀྱང་རང་གཞན་སྲོག་ལ་
སོགས།།འཛིན་པའི་སྲུང་སྡོམ་ཁྱོད་མི་མཛད།།མཛེས་མ་སྟོང་གི་ཟུར་མིག་གིས། །ཁྱོད་ཀྱི་བ་སྤྲུའང་
གཡོ་བ་མེད། །ཤེས་རབ་ཕ་རོལ་ཕྱིན་ཡུམ་ལ། །ཉིན་མཚན་རྣམ་དབྱེར་མེད་པར་རོལ། །ཁྱོད་ཀྱི་
371

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཡན་ལག་ཀུན་བཅད་དེ། །ཁྲག་འཛག་གྱུར་ཀྱང་ཐུགས་ཞིག་མེད། །འགྲོ་ལ་གནོད་པའི་བདུད་
བཞིན་ནི།།ལྡང་བ་མེད་པར་འཇོམས་པ་ཅི། །ཁྱོད་ནི་བདུད་ལ་སྡང་བ་ལྟར །འགྲོ་བ་གཞན་ལ་སྡང་
མིན་ཏེ། །དེ་ཕྱིར་ཁྱོད་ཀྱི་ཁོང་ཁྲོ་ཡི། མཆོག་གི་རྩེ་ལ་སུ་ཡིས་འཛེགས། །ཁྱོད་ཀྱིས་གཞན་དོན་རྩོམ་
པ་ཙམ། །ཀུན་གྱིས་རང་དོན་ལ་ཡང་མིན། །འོན་ཀྱང་ཁྱོད་ཀྱིས་ལམ་བསྒྲུབས་པ། །རྨི་ལམ་དུ་ཡང་
བདག་མི་དྲན། །སྐུ་ལུས་རྡུལ་ཕྲན་ལྟར་བརླགས་ཀྱང༌། །བརྩོན་པ་ཡལ་བར་འདོར་མི་སྲིད། །འོན་
ཀྱང་གནས་འདིར་གང་ལ་ཡང་། །འབད་མེད་ལེ་ལོའི་མཐར་ཁྱོད་གཤེགས། །རྣམ་གཡེང་འཐོར་
རླུང་འབུམ་གྱིས་ཀྱང༌། །བསམ་གཏན་རི་དབང་གཡོ་བ་མེད། །དེ་ལྟ་མོད་ཀྱི་དམིགས་པ་ལ། །ཁྱོད་
ཀྱི་སྐད་ཅིག་བཞག་པ་མེད། །གང་ཕྱིར་དམིགས་དང་མ་དམིགས་ཀྱི། །བྱིས་པའི་རྣམ་ཤེས་སྨྱོན་
པ་སྟེ། །དྲང་སྲོང་རྣམ་པར་རྟོག་མེད་ཁྱོད། །གང་ལ་བསམ་གཏན་གང་ཞིག་མཛད། །ཕུང་བོ་ཁམས་
དང་སྐྱེ་མཆེད་རྣམས། །ཡོད་དང་མེད་དང་གཉིས་ཀ་དང༌། །གཉིས་མིན་ཁྱོད་ནི་མ་བཞེད་དེ། །
གཞན་དག་དེང་དེར་འཛིན་པ་ཡི། །དུག་རྣམས་ཐམས་ཅད་བདུད་རྩིས་སེལ། །ཡོད་དང་མེད་དང་
ཡོད་མེད་དང༌། །གཉིས་ཀ་མིན་ཞེས་ཀྱང་བསྟན་ཏེ། །ནད་ཀྱི་དབང་གིས་ཐམས་ཅད་ནི། །སྨན་དུ་
འགྱུར་བ་ཁྱོད་ཉིད་བཞེད། །བསོད་ནམས་མིན་པ་དང་བོར་ལྡོག །བར་དུ་བདག་གི་ཟློག་པ་དང༌། །
ཕྱིས་ནས་ལྟ་བ་ཀུན་ཟློག་པ། །ཁྱོད་ཀྱི་བདུད་རྩིའི་རིམ་པ་ལགས། །འདོད་ཡོན་རྣམས་ལ་ཆགས་པ་
དང༌། །སྡང་དང་སྡུག་བསྔལ་རབ་ཟློག་ཀྱང༌། །བསམ་གཏན་འགའ་ཞིག་ཐར་ལམ་གྱི། །ཆར་མི་
འགྲོ་བར་ཁྱོད་ཉིད་བཞེད། །ཡིད་ལ་དགའ་བའི་སྒྲོན་མེ་འབར། །ལུས་ཀུན་བདེ་བའི་བདུད་རྩིས་
ཁྱབ། །མཚོན་ཆ་བསྣུན་ཡང་དགའ་བདེ་ཅན། །བསམ་གཏན་དེ་འདྲ་ཐར་ལམ་ཡིན། །གང་ཕྱིར་
བསམ་གཏན་དང་བོའི་ཚོགས། །མ་བསྒོམས་སེམས་སུ་སུ་ཞིག་ཡོད། །འོན་ཀྱང་མནར་མེད་བུད་
ཤིང་སྟེ། །དེ་སླད་ཆ་ཙམ་ཡིད་གཏན་མེད། །རྟོག་དཔྱོད་རབ་ཞི་དང་བ་ཅན། །དགའ་བ་ཆགས་བྲལ་
བདེ་བས་གང༌། །བདེ་བའང་མ་ཞེན་ཤིན་ཏུ་དག །མི་གཡོ་བསམ་གཏན་ཐར་ལམ་མིན། །རྟོག་
དཔྱོད་མེ་དང་དགའ་བའི་ཆུ །དབུགས་རྔུབ་རླུང་ནི་རབ་ཞི་བ། །བསམ་གཏན་བཞི་བའི་རྩ་ནས། །
དམྱལ་བར་ལྷུང་བར་ཁྱོད་ཀྱིས་གསུངས། །གང་ཕྱིར་སྙོམས་འཇུག་འདི་དག་ནི། །ས་ཡི་རྡུལ་ཙམ་
372

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ
ཀུན་གྱི་ཐོབ། །འོན་ཀྱང་བདག་ཅག་མ་ཐར་པས། །ཕྱི་མའི་འགྲོ་བ་གཡོ་བ་མཚོན། །དེ་སླད་བདེ་
གསལ་ཞེས་བྱ་བའི །སྒོམ་པ་བླུན་པོས་མཆོག་འཛིན་ཀྱང་། །སྤྲོས་པའི་མུན་པ་འཇམ་དཔལ་གྱིས། །
མ་ཟློག་ཐར་པ་མེད་པར་བཞེད། །ལྟ་ངན་གོ་ཆ་བརྩེགས་པ་དག །རང་དགར་བྲལ་བ་ག་ལ་ཡོད། །
གང་དག་ཤེས་རབ་རལ་གྲིའམ། །རྡོ་རྗེའི་མེ་ཡིས་འཇིག་པར་བཞེད། །ཤེས་རབ་མེད་ན་ཡོན་ཏན་
གཞན། །ཐམས་ཅད་ལོང་བ་ལྟ་བུ་སྟེ། །དེ་སླད་མཐའ་གཉིས་མ་འདས་པར། །བགྲོད་དཀའི་ཐར་
པར་སུ་ཞིག་ཕྱིན། །འདི་ཀུན་སྟོང་ཞེས་མུ་སྟེགས་སྨྲ། །འགའ་ལ་ནམ་མཁའི་ཏིང་འཛིན་སྐྱེས། །རང་
རིག་ཙམ་ལ་མངོན་པར་གཞོལ། །ཅི་ཡང་མ་གྲུབ་ཞོན་པ་མེད།།ཏིང་འཛིན་དེ་འདྲ་ཐར་ལམ་མིན། །
ཡོད་མེད་གང་དུའང་མི་འཛིན་པའི། །སྙོམས་འཇུག་རབ་ཏུ་ཞི་བ་ཅན། །བསྐལ་ཆེན་བརྒྱད་ཁྲིར་ལྷ་
ཐོབ་པ། །ཀྱེ་མ་ངན་འགྲོར་འགྲོ་བར་གསུངས། །དེ་ཕྱིར་གཞན་པས་ཆོས་འདི་ཡི། །གཏིང་རྟོགས་
དཀའ་བར་མཁྱེན་གྱུར་ནས། །ཁྱེད་ཀྱི་ཐུགས་ནི་ཆོས་བསྟན་ལས །རབ་ཏུ་ཟློག་པར་འགྱུར་མ་
ལགས །སྣང་ལ་རང་བཞིན་མེད་ཅེས་དང༌། །གསལ་ལ་རྟོག་པ་མེད་ཅེས་པ། །འདི་ཀུན་བྱིས་བློ་
རབ་རིབ་ཀྱིས། །རྨོངས་པར་བྱེད་པའི་སྒྱུ་མར་བཞེད། །རང་བཞིན་མེད་ན་གང་ཅི་ཡོད། །གཏན་
མེད་གནས་ལུགས་སུ་ཡི་རྟོགས། །མ་རྟོགས་ཡེ་ཤེས་གང་སྨྲ་བ། །དེ་ཀུན་ཁྱོད་ཀྱིས་བྱིས་པར་
གསུངས །སེམས་མེད་པ་ལ་གསལ་བ་ཅི །སེམས་ཡོད་འཛིན་པ་མེད་པ་མཚར། །འཛིན་པ་རྣམ་
རྟོག་ཉིད་དུ་ནི།།རྣམ་གྲངས་དུ་མར་ཁྱོད་ཀྱིས་བཞེད། །གང་ཕྱིར་ཤེས་རབ་མེ་ཆེན་གྱིས། །སྤྲོས་ཀུན་
བསྲེག་པར་མི་ནུས་པ། །དེ་ཡི་རྣམ་པར་མི་རྟོག་དྲོད། །འགའ་ཡང་ཆ་ཙམ་ག་ལ་སྲིད། །རང་བཞིན་
སེམས་འགགས་གྱུར་པ་ནི། །གཉིད་མཐུག་ལོག་པ་སོགས་ལའང་ཡོད། །ཀྱེ་མ་སྒོམ་པ་ཕལ་ཆེར་
བླུན། །དུད་འགྲོའི་རྒྱུ་རུ་ཁྱོད་ཀྱིས་གསུངས །གནས་ལུགས་རྟོགས་ན་རྨོངས་པ་རྣམས། །སྒྲོ་
འདོགས་མི་ཆོད་ཇི་ལྟར་ཡིན། །ཁྱོད་དང་ཤིང་རྟ་ཆེ་རྣམས་བཞིན། །རྣལ་འབྱོར་པས་ཀྱང་ཐེ་ཚོམ་
སེལ། །གང་ཕྱིར་ཐེ་ཚོམ་མི་ཆོད་ན། །དེ་ནི་གནས་ལུགས་རྟོགས་མིན་ཏེ། །དེ་ཕྱིར་ཁྱོད་ནི་སངས་
རྒྱས་ནས། །གདུལ་བྱའི་སྒྲོ་འདོགས་ཐམས་ཅད་བཅད། །ཅི་ཕྱིར་ཞེ་ན་མ་རིག་པ། །གཅོད་བྱེད་ཤེས་
རབ་ལས་གཞན་མེད། །ཤེས་རབ་མེད་པས་མ་རིག་པ། །བཟློགས་ན་རྒྱུ་མེད་ཐར་པར་གསུངས། །
373

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཁྱེད་དང་མི་ཕམ་འཇམ་པའི་དབྱངས། །ཀླུ་སྒྲུབ་དང་ནི་འཇིགས་བྲལ་སོགས །ཀུན་གྱིས་མཐུན་
པར་འདི་བཤད་ན། །འབད་པས་ལོག་པའི་ལམ་དུ་འགྲོ། །ཀྱེ་ཧུད་སྒོམ་པ་རབ་བླུན་རྣམས །སྐལ་
མེད་བདུད་ཀྱིས་བསླུས་པ་། །ཡན་ལག་བརྒྱད་ལྡན་མཚོ་འགྲམ་དུ། །བ་ཚྭའི་ཁྲོན་པ་རབ་ཏུ་བརྐོ། །
འོན་ཀྱང་བདེན་ཏེ་དམུས་ལོང་གིས། །གླང་བོའི་གཟུགས་ལ་བརྟགས་པ་བཞིན།།བསམ་གཏན་འདི་
འདྲས་མཐོར་རློམ་ན། །དུད་འགྲོ་ཁོ་ན་ཡོད་ཏན་ཅན། །དེ་ལྟ་མོད་ཀྱི་སྣ་བཅད་མ།།གཡར་བོའི་རྒྱན་
གྱིས་རང་ཉིད་མགུ། །ཉུང་ངུའི་ཚིག་གིས་གྲོལ་འགྱུར་ན། །གསུང་རབ་རྒྱ་མཚོ་གསུངས་ནས་ཅིང་། །
ཁྱོད་ཀྱིས་སྒྲིབ་པ་གཅོད་པའི་ཐབས། །ཡོན་ཏན་ཤེས་རབ་སྐྱེད་པར་གསུང༌། །མི་དགོས་བཞིན་དུ་
འདིར་བཤད་ན། །སྨྱོན་པའི་རྣམ་ཐར་ཁོ་ནའི་ཕྱིར །ཤིང་རྟ་ཆེན་པོ་དེ་རྣམས་ཀྱང་། །ངལ་བ་འབྲས་
མེད་ཁོ་ནར་ཟད།།དེས་ན་ཚིག་མང་མི་དགོས་ཞེས།།ཐབས་ལ་བསླུ་བའི་བདུད་ཡིན་ཏེ། །རང་གིས་
མ་རྟོགས་ཁྱད་གསོད་པས། །ཚངས་པའི་གཡོ་སྒྱུ་འཛིན་པར་གསུངས། །ཁྱོད་སྒོམ་དེ་འདྲས་གྲོལ་
གྱུར་ན། །ཕྱི་ནང་ལྟ་བའི་ཁྱད་པར་ཅི། །ཡང་དག་ལྟ་བ་མ་ཐོབ་པར། །ཁྱོད་ཀྱིས་ཐར་པ་མེད་པར་
གསུངས །རླུང་ཙམ་བསྒོམས་པས་ལྟ་བ་འཆར་བ་དང༌། །རིག་བྱེད་རྣལ་འབྱོར་མ་གྲོལ་ཅིང༌། །
བསམ་གཏན་བསྒོམས་པས་ལྷག་མཐོང་ན། །ཁམས་གོང་མ་ལུས་མྱུར་དུ་གྲོལ །རྫུ་འཕྲུལ་ཐོབ་པ་
ཚད་ཡིན་ན། །ཡི་དྭགས་སྐྱབས་སུ་འཛིན་པར་གྱིས། །རྒྱང་རིང་མཐོང་བ་མཆོག་ཡིན་ན། །མཁའ་
ལྡིང་སོགས་ལ་བླ་མར་གྱིས། །དེ་སླད་གནས་ལུགས་མ་རྟོགས་ན། །ཁྱོད་ཀྱིས་བླ་མ་མིན་པར་
གསུང༌། །གང་ཕྱིར་རྣམ་པར་མི་རྟོག་ཡུམ། །ལས་གཞན་ཐར་ལམ་ཡོད་མིན་ལ། །དེ་ཡང་སྒྲོ་
འདོགས་མ་རིག་པ། །མ་བཟློག་བར་དུ་ག་ལ་ཐོབ། །འདི་ཉིད་སྐྱེས་བུའི་དོན་དུ་། །ཐབས་མཁས་
བརྒྱ་ཕྲག་ཁྱོད་ཀྱིས་གསུངས། །དེ་ཕྱིར་ཁྱོད་ཀྱིས་ཆོས་ཀྱི་སྐུ། །མཁའ་མཉམ་དཔག་མེད་ཡོན་ཏན་
ཅན། །རྒྱ་ཆེ་གཏིང་ཟབ་བགྲོད་དཀའ་བ། །དྲན་པས་ཉིན་མཚན་མཆི་མ་ལྷུང་། །ཁྱོད་ནི་དང་བོར་
སངས་རྒྱས་ཏེ །ཀུན་ཀྱང་མཉམ་ཉིད་མངོན་བྱང་ཆུབ། །དེ་ཕྱིར་རྐྱེན་གྱིས་སངས་རྒྱས་ཞེས །
འཇིག་རྟེན་རྣམས་ཀྱི་སྦྱར་བར་ཟད། །ཁྱོད་ཀྱིས་དེ་ཉིད་རྟོགས་སོ་ཞེས །སྨྲ་བ་དེ་ཡང་མཁས་
མིན་ཏེ། །དེ་ཉིད་ཡོན་ཏན་རྟག་པ་དང༌།།མེད་ན་ཆད་པའི་ལྟ་བར་འགྱུར།།དེ་ཕྱིར་དེ་ཉིད་རྟོགས་སོ་
374

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཞེས། །འཇིག་རྟེན་འགའ་ཞིག་སྨྲ་བར་བྱེད། །ཅེས་པ་ཕྱི་མོ་གཞན་ཞིག་ན་སྣང་།།༼སྨྲ་བ་འདི་དག་
རྨོངས་པ་ཡིན། །ཆོས་ཀུན་མངོན་པར་བྱང་ཆུབ་ན། །དེ་ལ་རྐྱེན་ནི་ཅི་ཞིག་དགོས། །དེ་ཕྱིར་ཁྱོད་ནི་
འཁོར་འདས་ཀྱི། །རྣམ་དབྱེ་འབྱེད་པ་བླུན་པོར་གསུངས། །ཁྱོད་ཀྱིས་དེ་ཉིད་རྟོགས་སོ་ཞེས། །སྨྲ་བ་
དེ་ཡང་མཁས་མིན་ཏེ། །དེ་ཉིད་ཡོད་ན་རྟག་པ་དང༌། །མེད་ན་ཆད་པའི་ལྟ་བར་གསུངས། །དེ་ཕྱིར་
ཁྱོད་ནི་སངས་རྒྱས་ཞེས། །འཇིག་རྟེན་རྣམས་ཀྱིས་སྦྱར་བར་ཟད། །༽ཡོད་མེད་གང་ཡང་མ་ཡིན་
པའི། །དེ་ཉིད་ཚད་མ་སུ་ཡིས་ཤེས།།ཁྱོད་ཀྱིས་དེ་ཉིད་མ་རྟོགས་ཞེས། །ལྟ་བ་དེ་ཡང་ཟློག་པ་སྟེ། །
ཡུལ་ལ་གང་དུ་མི་སྨྲ་ན། །ཡུན་རིང་གང་དུ་སྨྲ་བར་ནུས། །དེ་ཉིད་ཡོད་ན་ཡེ་ཤེས་ཡོད། །དེ་ཉིད་མེད་
ན་ཡེ་ཤེས་མེད། །གཉིས་ཀ་ཡིན་མིན་མཚུངས་པ་སྟེ། །གཉིས་མིན་ན་ཡང་དེ་བཞིན་ནོ། །དེ་ཕྱིར་
ཁྱོད་ཀྱི་ཡེ་ཤེས་ནི། །གང་དུའང་བདག་གིས་སྨྲ་མི་ཤེས །དེ་ཕྱིར་རྣམ་པར་མི་རྟོག་ཅེས། །ཐ་སྙད་
ཙམ་དུ་བློ་ལ་བརྗོད། །དེ་སླད་བློ་ལ་སྤྲོས་པ་རྣམས། །མཁའ་ལ་སྤྲིན་བཞིན་འཆར་ནུབ་ཅན། །ཁྱོད་
ལ་གཞན་ན་མི་གཡོ་ལ། །གཞན་དུ་ན་ནི་རྣམ་པར་གཡོ། །དེ་ཕྱིར་གཡོ་དང་མི་གཡོ་འདི། །མགོན་པོ་
ཁྱོད་ཀྱི་རྣམ་པ་བཞིན །ཆོས་སྐུ་མངོན་པར་མི་གཡོ་ཡང༌། །གཟུགས་སྐུ་སྤྲིན་བཞིན་མཁའ་ཁྱབ་
གཡོ། །ཇི་ལྟར་ཡིད་བཞིན་ནོར་བུ་འམ། །མཁའ་ལྡིང་འདས་པ་མཆོད་སྡོང་བཞིན། །རྣམ་པར་མི
རྟོག་མཐུ་ལས་ནི། །འགྲོ་བའི་དོན་དུ་ཅིར་ཡང་སྟོན། །བ་སྤུ་གཅིག་གི་ཁུང་བུར་ཡང༌། །བདེ་
གཤེགས་སྤྱོད་ཀུན་སྟོན་མཛད་པ །ཁྱེད་ཀྱིས་འགྲོ་དོན་རྣམ་འཕྲུལ་དུ། །མ་བསྟན་པ་ནི་ཅི་ཞིག་
ཡོད། །མཁའ་ལྡིང་རིང་དུ་འཕུར་ན་ཡང༌། །ནམ་མཁའ་ཟད་ནས་མི་ལྡོག་ལྟར། །ཀུན་གྱིས་ཁྱོད་
བསྟོད་བྱས་ན་ཡང་། །ཡོན་ཏན་ཟད་ནས་ག་ལ་ལྡོག །ཟབ་དང་རྒྱ་ཆེའི་ཚུལ་འདི་དག །ཀླུ་སྒྲུབ་སྙིང་
བོའི་མན་ངག་བཞིན། །འཇིགས་བྲལ་ཟླ་བ་ལས་བརྒྱུད་པ། །དགེ་སློང་བདག་གིས་བསྒྲགས་པ་
ཡིན། །གང་འདིར་རིགས་ཀྱི་མཚོ་ལས་མོས་པའི་སྤྲིན་ཆེན་རབ་གཡོ་དད་པའི་མིག་ནས་མཆི་མའི་
ཆར་བཟློགས་ཡང་འབབ་བཞིན་དུ །གུས་པའི་རླུང་གིས་མངོན་པར་བསྐུལ་བའི་ལུས་ཀྱི་བ་སྤུའི་
ཕྲེང་བ་གཡོ་ཞིང་ཡོན་ཏན་སྒྲོགས་པའི་ཚིག་གི་བྱིའུ་ངོ་མཚར་རྣམས །གྱེན་དུ་བལྟ་བས་ཆར་ཟིམ་
འཐུང་ཞིང་རྒྱལ་བའི་དབྱངས་ཀྱི་ཆར་སྡོད་རྣམས་དང་ལྷན་ཅིག་འགྲོགས་པའི་སྤོབས་པའི་གཤོག་རྩེ་
375

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འདར་བྱེད་ཅིང༌། །སྙིང་ག་ཚང་ནས་ཡིད་ཀྱིས་ངང་བའི་རྒྱལ་བོའང་བསྐུལ་ལུང་དང་རིགས་པའི་
བྱ་ཚོགས་རྣམས་ནི་རླབས་ཆེན་ལྡན་པས་རིང་དུ་བགྲོད། །ཆོས་སྐུའི་མཁའ་ལ་རབ་སྐྱོད་ཅིང༌། །
གཟུགས་སྐུའི་རྒྱ་མཚོར་འཇུག་འདོད་པ། །བསྟོད་ཚིག་ཡིད་ཀྱི་འདབ་ཆགས་དག །འདི་ལས་དོན་
ཡོད་དགའ་བ་ཅི། །དེ་ལྟར་ཁྱེད་ཀྱི་ཡོན་ཏན་མཁའ། །བདག་གིས་བསྟོད་པའི་ཟླ་ཟེར་གྱིས། །ཡིད་
ཀྱི་འདུན་པ་ཀུན་བསལ་ནས། །ཕན་བདེའི་ཀུ་མུད་ཚལ་རྒྱས་ཤོག །བདེ་བར་གཤེགས་པ་ལ་བདེན་
པ་གཉིས་ཀྱི་སྒོ་ནས་བསྟོད་པ་འདི་ནི། མང་དུ་ཐོས་པའི་དགེ་སློང་འཇིགས་མེད་གྲགས་པ། མིང་
གཞན་ཕྱོགས་ལས་རྣམ་རྒྱལ་ཞེས་བྱ་བས་ཆེད་དུ་བརྗོད་པ་དགེ་ལེགས་འཕེལ་བར་གྱུར་ཅིག ལན་
གཅིག་ནན་ཆེར་ཞུས་ཡོད་དོ །།
༈ བདེ་བར་གཤེགས་པ་ལ་སྦྱིན་པའི་སྤྱོད་ཚུལ་གྱི་སྒོ་ནས་བསྟོད་པ་དད་པའི་རྦ་རླབས་
བཞུགས་སོ །
ན་མཿཤཱཀྱ་མུ་ན་ཡེ། བཅོམ་ལྡན་འདས་ཐུབ་པའི་དབང་བོ་ལ་བསྟོད་པ། དད་པའི་རྦ་
རླབས་གཡོ་བ་ཞེས་བྱ་བ ཁམས་གསུམ་གྱི་མགོན་པོ་ཤཱཀྱ་སེངྒེ་ལ་ཕྱག་འཚལ་ལོ། །འགྲོ་ཀུན་
མཚན་མ་མེད་པ་དང༌། །རྨི་ལམ་འདྲ་བར་ཐུགས་ཆུད་པས། །བདག་མེད་ལམ་ལ་རབ་བསྔགས་པ། །
ཤཱཀྱ་སེངྒེ་རྒྱལ་གྱུར་ཅིག །ངང་བའི་རྒྱལ་བོ་དྲེགས་ལྡན་རྣམས །ཆུ་མཚོར་མགྲིན་པའི་རྫ་རྔ་
བརྡུངས། །འོན་ཀྱང་ཆུ་སྐྱར་གཞོན་ནུ་ཡང༌། །གླུ་དབྱངས་དྲིལ་ཆུང་འཁྲོལ་བར་མཐོང༌། །ཁམས་
གསུམ་དབང་ཕྱུག་ཐམས་ཅད་ཀྱིས། །བར་ཆད་མེད་པར་ཁྱོད་བསྟོད་མོད། །བསམ་པ་བླུན་ཡང་
གུས་པ་ཡིས། །བདག་ཀྱང་ཁྱོད་ལ་བསྔགས་པར་འདོད། །སྤྲིན་ཆེན་འབྲུག་སྒྲས་གང་ན་ཡང༌། །ཆར་
འདོད་བྱེ་འུ་ཅ་ཅོ་ཟེར། །མཛངས་པའི་ཚིག་ནི་མི་ཤེས་ཀྱང༌། །བྱིས་པ་མ་ཡི་གམ་དུ་སྨྲ། །མཁའ་ལྡིང་
འདབ་བཟང་འཕུར་མོད་ཀྱི། །བུང་བ་འཕུར་བར་མི་བྱེད་དམ། །དམ་པའི་བཀུར་སྟིའི་གནས་
ཁྱོད་ལ། །དམན་པ་བདག་ཀྱང་བསྟི་སྟང་བགྱིད། །དྲི་ཞིམ་གྱིས་བོས་པད་མཚོ་ལ། །ངང་བ་རྒྱུ་བ་སུ་
ཡིས་བཟློགས། །ཁྱོད་ཀྱི་ཡོན་ཏན་ཚོགས་འདི་ལ། །དད་པ་རང་དབང་མེད་པར་མཆིས། །གང་ཞིག་
ཕ་ནི་བྱམས་པ་ལྟར། །དེ་བཞིན་བུ་ཡང་གུས་པ་ཉིད། །འདི་ན་བདག་ཅག་འཁོར་བ་བ། །རྣམས་ལ་
376

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
བྱམས་པ་གཞན་མ་མཆིས། །ཁྱོད་ཉིད་འགྲོ་ལ་བྱམས་པ་ལྟར། །འགྲོ་བ་བདག་ལ་བྱམས་མིན་། །
ཕོངས་པ་སོགས་ཀྱིས་ཉེན་པའི་ཚེ །འགྲོ་བ་བདག་ཀྱང་གཏོང་མོད་ཀྱིས། །རྨི་ལམ་དུ་ཡང་ཁྱོད་
ཉིད་ནི། །སྡུག་ཀྱང་སེམས་ཅན་འདོར་མ་ལགས། །སེམས་ཅན་མགུ་བྱ་མ་གཏོགས་པ། །ཉིད་ནི་ཅུང་
ཟད་བགྱིད་མ་ལགས། །ཁྱེའུ་སྣང་བྱེད་ཅེས་པའི་ཚེ། །ཁྱོད་ཀྱིས་བྱང་ཆུབ་ཐུགས་བསྐྱེད་དེ། །བྲམ་ཟེ་
རྒྱ་མཚོར་གྱུར་པ་ན། །གཞན་ཡང་ལྷག་བསམ་དག་ལ་སྦྱར། །འགྲོ་ལ་ཕན་པའི་སྤྱན་ཆབ་ནི། །
ལ་བར་འཁྲུངས་པའི་ཚེ་ནའང་གཡོས། །ཤིང་རྟ་འདྲེན་པའི་ཕྱུགས་ཀྱི་ཚེ། །ཟླ་བོའི་སྡུག་བསྔལ་
མ་བླངས་སམ། །ཞིང་དང་བསམ་པའི་ཁྱད་པར་ལས །ཟན་འབྲས་ཙམ་ཞིག་བྱིན་པས་ཀྱང༌། །
འབྲས་ཆེན་འདི་འདྲ་འབྱུང་ངོ་ཞེས །སྦྱིན་པའི་ལམ་ལ་ཁྱོད་ཀྱིས་བསྔགས། །གཞན་གྱི་ཟློག་ཀྱང་མ་
གནང་བར། །དམྱལ་མེ་ལ་ཡང་རབ་བརྒལ་ནས། །དད་པས་འཕགས་པ་བསོད་སྙོམས་པ །ཁྱོད་
ཀྱིས་དགྱེས་པར་བགྱིས་པ་ལགས །བསགས་ན་གྲོག་མཁར་ལྟར་མཐོང་ཞིང༌། །སྤྱད་ན་མིག་སྨན
ལྟར་འཛད་ཅེས །གཞན་ལ་སྦྱིན་པ་ཕ་མས་ཀྱང་། །བསོད་ནམས་བཞིན་དུ་འགེགས་པར་བྱེད། །
བསགས་ན་ཟླ་བ་ལྟར་འཛད་ཅིང༌། །སྤྱད་ན་ཁྲོན་ཆུ་ལྟར་འཕེལ་ཞེས། །སྦྱིན་པའི་དྲིལ་ཆེན་རྔ་བོ་ཆེ། །
འདི་ཉིད་རྒྱལ་བ་ཁྱོད་ཀྱི་བསྒྲགས །ཁྱོད་ཉིད་ཕོངས་པར་གྱུར་ཀྱང་རུང༌། །སློང་བའི་སྐྱེ་བོ་མི་
སྤོང་སྟེ། །རྩྭ་ཙམ་བཙོངས་པའི་རིན་གྱིས་ཀྱང༌། །བཀྲེས་རྣམས་བསྐྱངས་པ་མ་ལགས་སམ། །ནགས་
་ཀྱང་གཏོང་ཕོད་ལ། །ནམ་ཡང་ཞུམ་པ་མི་མཛད་དེ། །ལོ་མ་རྙིང་བ་བཙོས་ནས་ཀྱང༌། །
གཞན་ལ་སྦྱིན་པར་བགྱིས་པ་ལགས །སྤྲིན་ཆེན་གངས་རི་འགྲོ་བ་ལྟའི། །གླང་བོ་ལ་ནི་བཅིབས་
བཞིན་དུ། །གཞན་དག་སློང་བར་བྱེད་པ་ལ། །མྱུར་དུ་བབས་ནས་དགྱེས་པར་བྱིན། །ཤིན་ཏུ་ཐག་
རིང་ལམ་དུ་ནི། །བུ་སྨད་བཅས་ཤིང་གྲོགས་མེད་ཀྱང༌། །རྟ་དང་ཤིང་རྟ་གང་ལ་སོགས །ཁྱོད་ཀྱིས་
ཐེ་ཚོམ་མེད་པར་བྱིན། །པད་གཞོན་ཁྲི་ཤིང་དང་མཚུངས་པའི། །ཡིད་འོང་བུ་དང་ཆུང་མ་ཡང༌།།ཚེར་
མ་དང་ནི་འགལ་དུམ་ལྟར། །ཁྱོད་ཀྱིས་ཚམ་ཚོམ་མེད་པར་བསྩལ། །ཁྱོད་ནི་རི་བོང་གྱུར་པའི་ཚེ། །
པདྨའི་མཚོ་ལ་ངང་བ་བཞིན། །མེ་ཡི་ནང་དུ་ལུས་ཞུགས་ནས། །བདག་ལུས་བསྲེགས་པ་འགྲོན་ལ་
བྱིན། །མྱ་ངན་འཁྱམས་པའི་སྐྱེ་བོ་ལ། །ང་ཡི་ཡིས་ལམ་རྒྱགས་དང༌། །རྒྱུ་མས་ཆུ་སྣོད་གྱིས་ཤིག་
377

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཅེས །གླང་བོའི་གཟུགས་ཀྱིས་རི་ནས་མཆོངས། །ཁྱོད་ནི་རུས་སྦལ་གྱུར་པའི་ཚེ། །གཟིངས་ཤིག་
ཚོང་བ་རབ་ཏུ་བསྒྲལ། །དེ་དག་ཁྱོད་ནི་གསོད་འདོད་ཚེ། །སླར་ཡང་བརྩེ་བས་རང་ལུས་བཏང༌། །
གྲོང་ཁྱེར་ནད་ཀྱིས་དཀྲུགས་པའི་ཚེ། །ཉ་ཆེན་རོ་ཧི་ཏར་སྨོན་ཏེ། །བ་གམ་སྟེང་ནས་རབ་མཆོངས་
ནས། །ཤ་ཡིས་ཐམས་ཅད་སོས་པར་བྱས། །ནགས་ན་བསྐམ་པའི་ཐུབ་པ་དག །གྲོང་དུ་འཇུག་པར་
འདོད་པ་ན། །ཁྱོད་ནི་རི་བོང་གྱུར་པའི་ཚེ། །རང་ཤ་གཏོང་ལ་གུས་པར་མཛད། །གསེར་གྱི་ཁབ་ལྟར་
རྣོ་བ་། །སྲིན་བུ་རྣམས་ཀྱི་ལུས་ཕུག་ཀྱང༌། །མགོན་པོ་སྙིང་རྗེའི་དབང་ཕྱུག་ཁྱོད། །ལུས་ལྡེག་
མཛད་པ་མ་ལགས་སོ། །མཆི་མ་ཅན་གྱི་བཟློགས་གྱུར་ཀྱང་། །བྱམས་ཆེན་ཤུགས་ནི་མ་ཁེགས་པར། །
ཤིན་ཏུ་རིད་པའི་སྲིན་པོ་ནི། །ཤ་དང་ཁྲག་གིས་ཚིམས་པར་མཛད། །རང་གི་མགྲིན་པའི་རྩ་གཏར་
ནས། །མིག་དམར་གནོད་སྦྱིན་རྣམས་ལ་བྱིན།།ཤ་ནི་ཁམ་དུ་བཅད་ནས་ཀྱང༌། །རང་གི་པདྨའི་ཕྱག་
གིས་བསྩལ། །གཙུགས་ན་སྐྱེས་པའི་ནོར་བུ་ནི། །ཤ་དང་འབྲེལ་བ་བཅད་ནས་བྱིན། །སྡུག་བསྔལ་
དྲག་པོས་སྤྱན་ཟུམ་ཡང༌། །དེ་ཚེ་ལྷག་པར་སྙིང་རྗེ་རྒྱས། །ཁྲག་རྒྱུན་མཚམས་སྤྲིན་དམར་བོ་ཡིས། །
བཞིན་རས་ཟླ་བ་བསྒྲིབས་གྱུར་ཀྱང༌། །མྱ་ངན་མེ་ཡིས་བསྲེགས་པ་རྣམས། །འཛུམ་དཀར་འོད་ཀྱིས་
ཞི་བར་མཛད། །འགྲོ་བ་དགའ་བའི་མིག་ཐོབ་ན། །ལོང་ཡང་མིག་ཅན་ཡིན་ཞེས། །ཁྱོད་ཀྱི་པདྨ
སངས་རྒྱས་སྤྱན། །རང་གིས་སློང་བ་དག་ལ་བསྩལ། །ཟླ་འོད་ཅེས་པར་གྱུར་པའི་ཚེ། །གཙུག་རྒྱན་
མཛེས་པ་ཇི་སྙེད་པ །གཅིག་ཏུ་བསྡུས་པའི་ཟུར་ཕུད་ཅན། །དབུ་ནི་གཉིས་སྐྱེས་ང
ཚེ་ཁྱོད་ཀྱི་ཅོད་པན་ནི། །རབ་གྲོལ་མུ་ཏིག་ཕྲེང་བ་རྣམས། །དབུ་དང་བྲལ་བའི་མྱ་ངན་གྱིས། །མཆི་
མའི་ཕྲེང་བ་འཛག་པ་བཞིན། །ཁྱོད་ཀྱིས་སྤྱན་ཆབ་འཁོར་བཞིན་དུ། །སྨོན་ལམ་བརྒྱ་ཕྲག་ཉེར་
བརྗོད་དེ།།ལྗོན་ཤིང་གཅིག་གི་དྲུང་དུ་ཡང་། །དབུ་ནི་ལན་སྟོང་བཏང་བ་ལགས། །ཐོག་བརྒྱ་དབུ་ལ་
བབ་ན་ཡང༌། །ཉིད་ཀྱི་གཞན་དོན་ཟློག་རེ་སྐན། །དེ་སླད་རྒྱལ་བའི་མཛད་པ་ནི། །གཞན་གྱིས་
བསམས་ཀྱང་ནུས་མ་ལགས །ཁྱོད་ནི་གསེར་ལྡན་མར་གྱུར་ཚེ། །སྙིང་རྗེའི་སྟོབས་ཀྱིས་ཤུམ་
བཞིན་དུ། །དབུལ་མོ་རང་བུ་ཟ་འདོད་ལ། །ནུ་མ་ཟུང་དག་བཅད་ནས་བྱིན། །ཚེར་མ་ཙམ་ཡང་མི་
བཟོད་ན། །ནུ་རྒྱས་གཅོད་པར་སུ་ཡིས་ནུས། །དམ་པ་རྣམས་ཀྱི་སྤྱོད་ཚུལ་ནི། །མཉན་པར་ཡང་ནི་
378

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ག་ལ་ནུས། །འདབ་ཆགས་མང་བོ་ལྟོགས་པའི་ཚེ། །ནགས་སུ་སྤུ་གྲིས་ལུས་བཀས་།གན་རྐྱལ་
གཟིམས་ནས་ཤ་ཟ་ཡི། །བྱ་རྣམས་ཉིད་ཀྱིས་ཚིམས་པར་མཛད། །རིམ་གྱིས་ཉིད་ཀྱིས་སྤྱན་གཡས་
ནི། །མཆུ་ཡིས་བྱུང་ཞིང་ཡང་ཡང་བཏང་། །མཁའ་འགྲོ་དགོས་པ་སྐྱེས་པ་ལ །ཉིད་ཀྱིས་འདི་ལྟར་
དབུགས་དབྱུང་མཛད། །ཐེ་ཚོམ་མེད་པར་ང་ལ་ཟོ། །ང་ཡིས་ཁྱེད་རྣམས་ཡོངས་མི་འཛིན། །རོ་འདྲ་
སྙིང་བོ་མེད་པའི་ལུས། །དེ་རིགས་སྙིང་བོ་ཐོབ་ཅེས་གསུངས། །ཀླུ་ནི་ཡོངས་སུ་བསྐྱབ་པའི་ཕྱིར། །
གདེངས་ཅན་གསོད་པའི་བ་ལ། །མགོན་པོ་རང་ཉིད་འཛེགས་ནས་ནི། །ནམ་མཁའ་ལྡིང་ལ་རང་
ལུས་བྱིན། །སྟག་མོ་བུ་ནི་ཟ་འདོད་ལ། །བརྩེ་བས་ལུས་ནི་བཏང་བ་ན། །མཆེ་བ་རྣོན་པོས་ཟོས་
པའི་། །དགྱེས་པའི་སྤུ་ལོང་གཡོས་པ་ལགས། །བརྩེ་བའི་དབང་དུ་གྱུར་པ་ན། །མི་སྦྱིན་པ་ནི་གང་
ཞིག་ཡོད། །སྐུ་ལུས་ཕྱེད་ནི་རབ་བཅད་ནས། །བྲམ་ཟེ་དག་ལ་རབ་ཏུ་བྱིན། །ཁྱོད་ཀྱི་སྦྱིན་པའི་ངང་
ཚུལ་གང༌། །མདོ་ཙམ་བདག་གིས་དྲན་གྱུར་ཏེ། །དགའ་དང་དད་པའི་མཆི་མ་དག །གཡོས་ནས་དེ་
སྐད་བརྗོད་པ་ལགས། །ཀུན་ཏུ་གཏོང་བའི་རྒྱ་མཚོ་ནི། །མུ་མཐའ་ཡོད་པ་མ་ཡིན་ཏེ། །དེ་སླད་
བསམ་གྱིས་མི་ཁྱབ་པས །བདག་གིས་བརྗོད་པར་མ་ནུས་སོ། །གྲགས་ཆེན་བྱང་ཆུབ་སེམས་
དཔའ་ཡི །ལྕེ་ནི་རྡུལ་གྱི་གྲངས་སྙེད་ཀྱིས། །ནམ་མཁའ་ཇི་སྲིད་བརྗོད་གྱུར་ཀྱང༌། །སྦྱིན་པའི
གྲངས་ལའང་ངལ་བར་མཆིས །བཅོམ་ལྡན་འདས་ཐུབ་པའི་དབང་བོ་ལ་སྦྱིན་པའི་སྤྱོད་ཚུལ་གྱི་སྒོ་
ནས་བསྟོད་པ་འདི་ནི། ཁམས་གསུམ་ན་འགྲན་ཟླ་དང་བྲལ་བའི་སྙན་ངག་མཁན་པོ་དབྱངས་ཅན་
དགའ་བས་སྦྱར་བའོ། །ལན་གཅིག་ཞུ་དག་ནན་ཏན་བྱས་སོ །།
༈སངས་རྒྱས་ཀླུ་དབང་རྒྱལ་བོའི་བསྟོད་པ་ཀླུ་སྒྲུབ་ལུགས་སུ་བསྒྲུབས་པ་བཞུགས་སོ། །
བདེ་བར་གཤེགས་པ་ལ་ཕྱག་འཚལ་ལོ། །སྤྲོས་ཀུན་ཉེར་ཞི་སྟོང་བའི་ངང་། །གཞན་དོན་
བསྒྲུབ་ཕྱིར་སྙིང་རྗེའི་མཐུས །འདབ་མ་སྟོང་ལྡན་པད་དཀར་རྩེར། །ཨ་དཀར་ལས་སྐྱེས་ཟླ་བའི་
སྟེང་། །ཧཱུཾ་ཡིག་ལས་བྱུང་རིན་པོ་ཆེ། །འོད་ཟེར་དུ་མ་འཕྲོས་པ་ཡིས། །སེམས་ཅན་ཀུན་གྱི་ལས་ཉོན་
དང༌། །ཀླུ་རིགས་ཀུན་གྱི་སྡིག་སྒྲིབ་སྦྱངས། །སྐད་ཅིག་ཉིད་ལ་རྒྱལ་བའི་སྐུ །བེ་ཌཱུརྱ་ཡི་ལྷུན་པོ་ནི། །
གངས་རིའི་ཅོད་པན་འཛིན་པ་བཞིན། །རིགས་བདུན་སྦྲུལ་གྱི་རྒྱབ་ཡོལ་ཅན། །ངུར་སྨྲིག་ཆོས་གོས་
379

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྐུ་ལ་གསོལ། །རིན་ཆེན་འོད་འཕྲོ་གཙུག་ཏོར་ཅན། །ཀླུ་རིགས་ཀླུ་ཡི་སྐྱེ་གནས་ལས། །ཐར་མཛད་
གཞན་ཡང་འགྲོ་བ་ཀུན། །ངན་འགྲོའི་སྐྱེ་གནས་མཐའ་དག་ལས། །སྒྲོལ་མཛད་ཕྱག་རྒྱ་ཐུགས་ཀར་
འཆང༌། །མདུན་ན་རྒྱལ་སྲས་སྒྲིབ་སེལ་ནི། །དཀར་བོ་རིན་ཆེན་སྨྱུ་གུ་འཛིན། །གཡས་ན་རྒྱལ་
མཚན་སྐུ་མདོག་དམར། །ཀླུ་ཤིང་མེ་ཏོག་རིལ་བ་འཛིན། །རྒྱབ་ན་འཇམ་དཔལ་གཞོན་ནུའི་སྐུ། །
ཨུཏྤལ་འཛིན་པ་གསེར་གྱི་མདོག །གཡོན་ན་འཕགས་པ་སྙིང་རྗེའི་གཏེར། །རབ་དཀར་པད་དཀར་
འཛིན་པ་བོ། །ཞིང་རྡུལ་གྲངས་དང་མཉམ་པ་ཡི། །དགྲ་བཅོམ་རང་རྒྱལ་ཀླུ་ཡི་ཚོགས། །ཐལ་སྦྱར་
གྱེན་དུ་ལྟ་བ་སོགས། །ཕུན་ཚོགས་རྒྱ་མཚོའི་དཔལ་འབར་བ། །གང་སྐུ་སྐད་ཅིག་གཅིག་སྒོམ་མམ། །
སྙིང་བོ་བཟླས་སམ་ཅུང་ཟད་དྲན། །སྐུ་ཡི་རྟེན་ནི་མཐོང་ངམ་དད། །གུས་པས་གསོལ་བ་འདེབས་
བྱེད་ན། །མཛེ་སོགས་ནད་གདོན་མཐའ་དག་ཞི། །མྱོང་བར་ངེས་པའི་ལས་ཀུན་མཛད། །ཅི་བསམ་
དོན་ཀུན་འགྲུབ་འགྱུར་ཞེས། །བདེན་པ་གསུངས་པའི་བཀའ་ལས་འབྱུང༌། །དེ་ཕྱིར་བདག་ཉིད་
ལེགས་འདོད་པ། །བློ་ལྡན་སྐལ་བཟང་རྣམས་ཀྱིས་འབད།།ཀླུ་སྒྲུབ་གཞུང་ལུགས་ཆུ་གཏེར་ལས། །
གོ་བདེའི་ཚིག་གིས་པདྨོ་འདི། །མི་དབང་བསོད་ནམས་སྟོབས་ལས་འཁྲུངས། །དགེ་འདིས་ཐར་
འདོད་རྐང་དྲུག་ལྡན། །གསུང་རབ་པདྨོའི་རྩི་བཅུད་ལ།།གེགས་མེད་རྟག་ཏུ་རོལ་པར་ཤོག།ཅེས་པ་
་དགེ་སློང་ཕྱོགས་ཐམས་ཅད་ལས་རྣམ་པར་རྒྱལ་བས་ཆེད་དུ་བརྗོད་པའོ །།
༈ ངམ་རིང་བྱམས་ཆེན་འགྲུབ་པར་གྱུར་པའི་བསྟོད་པ་སྨོན་ལམ་དང་བཅས་པ་དངོས་
གྲུབ་སྙེ་མ་བཞུགས་སོ །
རྒྱ་གར་སྐད་དུ།ཨརྱ་མཻ་ཡ་སྟ་ཝ་སིདྷི་མཉྫརཱི་ནཱ་མ།བོད་སྐད་དུ།འཕགས་པ་བྱམས་པ་
ལ་བསྟོད་པ་དངོས་གྲུབ་སྙེ་མ་ཞེས་བྱ་བ། མི་ཕམ་མགོན་པོ་ལ་ཕྱག་འཚལ་ལོ། །ཁྱོད་སྔོན་འཁོར་
ལོས་སྒྱུར་བའི་རྒྱལ་བོ་ནི། །རྣམ་སྣང་ཤེས་བྱ་རྒྱལ་ཁམས་གསལ་བྱེད་པས །སྔོན་གྱི་རྒྱལ་བ་མཐུ་
ཆེན་གྱུར་པ་ལ །རྒྱལ་སྲས་ཐུགས་བསྐྱེད་མཛད་པ་ཁྱོད་ལ་འདུད། །ལྷ་མིའི་སྐྱེ་བ་དཔག་མེད་
བཞེས་པ་ན། །ལྷ་སོགས་འཇིག་རྟེན་ཐམས་ཅད་བསྐྱབ་པའི་ཕྱིར། །ལྷ་ཡི་ལྷར་ནི་ཡང་ཡང་ཐུགས་
བསྐྱེད་ནས། །ལྷར་བཅས་འགྲོ་བའི་མགོན་གྱུར་ཁྱོད་ལ་འདུད། །ཁྱོད་ནི་བློ་གྲོས་བརྟན་པར་
380

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ
གྱུར་པ་ན །ཁྱོད་ཀྱིས་སྒོ་ཡི་ཐེམ་པར་ཞབས་བཞག་པ། །གྲོང་ཁྱེར་ས་ཀུན་བྱམས་དང་ལྡན་གྱུར་
པས །དེ་ནས་བྱམས་པར་མཚན་གསོལ་ཁྱོད་ལ་འདུད། །ཚད་མེད་འགྲོ་ལ་ཐུགས་རྗེས་ཉེར་
གཟིགས་ཏེ། །གྲངས་མེད་བསྐལ་བ་གསུམ་གྱི་ཚོགས་བསགས་ནས། །མཚུངས་མེད་མི་ཕམ་མགོན་
པོ་ཁྱོད་ལ་འདུད། །རང་དོན་མཐར་སོན་སྤངས་རྟོགས་མཐར་ཐུག་བརྙེས། །གཞན་དོན་མཐར་སོན་
ཟབ་རྒྱས་མཐར་ཐུག་སྐུ །གང་ལ་གང་འདུལ་དེ་ལ་དེར་སྟོན་པ། །དཔག་ཡས་འགྲོ་དོན་བསམ་
ཡས་མཛད་ལ་འདུད། །ནམ་མཁས་ཇི་སྙེད་ཁྱབ་པ་སྐུ་ཡིས་ཁྱབ །གསུང་གིས་ཇི་སྙེད་ཁྱབ་པ་
ཐུགས་ཀྱིས་ཁྱབ། །ཁྱབ་བདག་ཀུན་ཁྱབ་བྱམས་མགོན་ཁྱོད་ལ་འདུད། །མཁའ་ཁྱབ་འོག་མིན་
གནས་སུ་སངས་རྒྱས་ནས། །མཁའ་ཁྱབ་དག་པའི་གདུལ་བྱ་སྨིན་མཛད་ཅིང༌། །མཁའ་ཁྱབ་སྤྲུལ་བ་
རྣམ་པ་སྣ་ཚོགས་ཀྱིས །མཁའ་ཁྱབ་འགྲོ་བ་སྨིན་མཛད་ཁྱོད་ལ་འདུད། །གཞལ་ཡས་ཁང་བ་ཟབ་
རྒྱས་ཡིད་འཕྲོག་པར། །དཔག་ཡས་རིན་ཆེན་ཁྲི་སྟེང་པད་ཟླར་ནི། །མཐའ་ཡས་མཛེས་སྐུ་ཕུན་
ཚོགས་གསེར་མདོག་ཅན། །བསམ་ཡས་མཚན་དཔེས་རྣམ་བཀྲ་ཁྱོད་ལ་འདུད། །གཞོན་ནུས་ཚུལ་
འཆང་བཅུ་དྲུག་ལང་ཚོ་ཅན། །ལྟ་བས་མི་ངོམས་ཡིད་འོང་གཟུགས་མཛེས་ལྡན །མཛེས་སྡུག་ཕུན་
ཚོགས་འོད་ཀྱིས་ཐམས་ཅད་འགེངས། །ཞི་བ་ཟུར་ཕུད་ལྔ་ལྡན་ཁྱོད་ལ་འདུད། །ཐོར་ཅོག་ནོར་བུའི་
འོད་ཀྱིས་ཕྱོགས་ཀུན་གསལ། །དབུ་སྐྲ་མེ་ཏོག་ཚལ་ན་མཆོད་རྟེན་བཞུགས། །རིང་རྒྱས་ཡིད་འཕྲོག་
ལྕང་ལོའི་ཟར་བུ་རྣམས།།གསེར་རིའི་སྟོད་ལ་མིག་སྨན་འཆར་འབབ་འདྲ། །མཐོན་མཐིང་རྣམ་བཀྲ་
ཤིན་ཏུ་དཀྱུས་རིང་བའི། །སྤྱན་ཟུར་ཕོ་ཉས་འཕྲལ་དུ་བོས་པ་། །སྙན་གོང་ཡིད་འོང་ཨུཏྤལ་
སྔོན་པོ་ནི། །ཟུར་མིག་མཛེས་པས་ཤིན་ཏུ་བསྐྱེངས་པར་གྱུར། །དེ་ཕྱིར་ཟུར་ཕུད་གཡོ་བའི་གྲུབ་མར་
ཡིབ། །ཤངས་ཀྱི་གཟེངས་ནི་ཅུང་ཟད་མཐོ་བ་དག །ཡ་མཚན་སྐྱེས་ནས་དེ་ལ་ལྟ་བའི་ཚེ། །སྨིན་
དཀྱུས་རིང་མོ་ཤིན་ཏུ་འཁྱུགས་པ་ཉིད། །དེ་དག་གསལ་བར་སྟོན་ཕྱིར་འགྲོ་བ་བཞིན། །དེ་ལ་འཛུམ་
པ་སྐྱེས་གྱུར་ཚེམས་དཀར་གྱི། །གངས་རིའི་ཕྲེང་བར་མཆུ་ཡི་སྒྲོས་མཛེས་པའི །ཐུན་མཚམས་
དམར་བོ་ཆགས་པས་འཁྱུད་པ་འདྲ། །ཁྱོད་སྐུ་གསེར་གྱི་མཚོ་ལ་རྒྱན་ཕྲེང་གི།ཆུ་བྱ་སྣ་ཚོགས་འཕུར་
ལྡིང་སྒྲ་སྙན་སྒྲོག །དེ་ཡི་འཇུག་ངོགས་ལུས་སྐྱེས་ཕྱག་གཡས་ཀྱི། །གསེར་གྱི་ལྗོན་པ་སོར་མོའི་ལྕུག་
381

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཕྲན་ཅན། །མེ་ཏོག་རྒྱས་པའི་ལྟེ་བར་སྤྱི་བླུགས་ནི། །སྙེ་མ་རྒྱས་པའི་འབྲས་བཟང་སྩོལ་དེར་
འདུད། །ཕྱག་གཡོན་གསེར་གྱི་འཁོར་ལོ་གཏིང་ཟབ་ཏུ། །འཁྱིལ་བས་ཆོས་ཉིད་མཉམ་བཞག་ཉེ་
བར་མཚོན། །རྫུ་འཕྲུལ་ཞབས་གཉིས་གྱེན་དུ་མངོན་ཕྱོགས་པའི །སོར་མོ་འདི་དག་རྦ་རླབས་གཡོ་
བ་བཞིན། །རེས་འགའ་ཚངས་པར་སྤྱོད་པའི་ཆ་བྱད་འཛིན།།ལྕང་ལོ་ཕྱེད་ཀྱི་ཐོར་ཚུགས་མཆོད་རྟེན་
མཛེས། །གསེར་མདོག་ག་ཞ་དམར་བོའི་གོས་གྱོན་ཞིང༌། །དར་ལྭ་དམར་བོའི་སྟོད་གཡོགས་ཤིན་ཏུ་
མཛེས། །གནས་གསུམ་ཐལ་བའི་ཐིག་ལེ་གསུམ་གྱིས་མཚན། །ཕྱག་གཡས་དབྱུ་གུར་སྤྱི་བླུགས་
འཆང་བ་འཛིན། །གཡོན་པར་ཕྲེང་ཐོགས་རྒྱལ་ལ་ཕྱག་ཀྱང་མཛད། །རི་དྭགས་པགས་པ་ཐལ་གོང་
གཡོན་པར་བགོས། །པད་ཟླའི་གདན་ལ་རོལ་པའི་འགྱིང་བག་ཅན། །ལྟ་བས་མི་ངོམས་ཀུན་ཡིད་
འཕྲོག་པར་བྱེད། །གཟུགས་ཀྱི་སྐུ་ཡི་འབྱོར་པ་མ་ལུས་པས །ཀུན་གྱི་རེ་བ་སྐོང་མཛད་ཁྱོད་ལ་
འདུད། །ལ་ལར་བྱང་སེམས་རྒྱན་རྣམས་ཀུན་གྱིས་མཛེས། །གཞན་དུ་རབ་བྱུང་ཞི་བའི་ཆ་བྱད་ཅན། །
འགར་ནི་ཚངས་སོགས་ལྷ་མིའི་རྣམ་འཕྲུལ་འཛིན། །སྐུ་ཡི་གསང་བ་མཐའ་ཡས་ཁྱོད་ལ་འདུད། །ལྷ་
ཡི་སྐད་དང་ཀླུ་དང་གནོད་སྦྱིན་སྐད། །གྲུལ་བུམ་དག་དང་མི་ཡི་སྐད་རྣམས་དང༌། །འགྲོ་བ་ཀུན་གྱི་
སྐད་རྣམས་ཇི་ཙམ་པར། །དེ་སྙེད་སྐད་དུ་ཆོས་སྟོན་ཁྱོད་ལ་འདུད། །ཚངས་དབྱངས་ཀ་ལ་པིང་ཀ་
བུང་བའི་སྐད། །པི་ཝང་གླིང་བུ་ལ་སོགས་སིལ་སྙན་ཀུན། །དྲེགས་པ་འཇོམས་བྱེད་ཡན་ལག་དྲུག་
ན༵ལག་དྲུག
ཅུའི་གསུངས། །ཡིད་འོང་ཐོས་པས་ངོམས་མེད་དེ་ལ་འདུད། །རྣམ་རྟོག་མེད་ཀྱང་ལྷ་ཡི་སིལ་སྙན་
ཀུན། །ལྷ་ཡི་གནས་སུ་ཡང་ཡང་སྒྲག་པ་ལྟར། །ཀུན་ཁྱབ་རྣམ་རྟོག་མེད་པ་ཁྱོད་ཀྱི་གསུངས། །
འགག་མེད་འཆར་བའི་རོལ་མོ་དེ་ལ་འདུད། །ཤེས་བྱ་ཀུན་ལ་ཆགས་ཐོགས་མེད་པ་། །ཐབས་
ཤེས་ཉི་ཟླ་མཁའ་ཁྱབ་ཀུན་ཏུ་ཤར། །སྒྲིབ་གཉིས་མུན་ནག་ཐམས་ཅད་རབ་བཅོམ་ཞིང་། །ཡང་དག་
ལམ་ཀུན་སྣང་མཛད་ཁྱོད་ལ་འདུད། །སྟོབས་བཅུ་རབ་རྒྱས་འཇིགས་མེད་མཆེ་སྡེར་ཅན། །མ་
འདྲེས་བཅོ་བརྒྱད་རལ་བའི་ཁུར་གྱིས་བརྗིད། །སྲིད་ཞི་གླང་ཆེན་མྱོས་བུམ་ཀུན་བཅོམ་པ། །བྲལ་
འབྲས་སེངྒེའི་དབང་ཕྱུག་ཁྱོད་ལ་འདུད། །ཁྱོད་ཀྱི་རྣམ་སྨིན་ཡོན་ཏན་གཟུགས་བརྙན་ནི། །འགྲོ་
སེམས་གཙང་མའི་མེ་ལོང་ཀུན་ལ་འཆར། །དེ་ཕྱིར་ནམ་མཁའ་ཁྱབ་པའི་འཕྲིན་ལས་ཅན། །མི་ཕམ་
382

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཆོས་ཀྱི་རྗེ་ལ་ཕྱག་འཚལ་ལོ །ད་ལྟ་དགའ་ལྡན་ལྷ་ཡི་ཕོ་བྲང་ན། །ཆོས་ཀྱི་དགའ་བ་དོན་གཉེར་ལྷ་
ཚོགས་ལ །དམ་ཆོས་དགའ་སྟོན་རྟག་ཏུ་འགྱེད་མཛད་ཅིང༌། །འགྱུར་མེད་དགའ་བདེ་སྐྲུན་མཛད་
ཁྱོད་ལ་འདུད། །མི་རྣམས་ཚེ་ལོ་བཅུ་བར་གྱུར་པའི་ཚེ། །ཁྱོད་ཀྱིས་ཁྲུ་གང་ཚད་ཀྱི་སྐུར་བསྟན་ནས། །
ལུས་སྡིག་སྤངས་པས་འདི་ལྟར་འགྱུར་ཞེས་སོགས། །ཕུན་ཚོགས་ཡར་འཕེལ་མཛད་པ་ཁྱོད་ལ་
འདུད། །མི་རྣམས་ཚེ་ལོ་བརྒྱད་ཁྲི་ཚང་བའི་དུས། །ཚངས་པའི་ཕོ་བྲང་ཏོག་གི་བློ་གྲོས་སུ། །ཡབ་ནི་
ཚངས་བཟང་ཡུམ་ནི་ཚངས་བདག་མར། །བྲམ་ཟེ་ཚངས་པའི་རིགས་ཁྱོད་སྐུ་འཁྲུངས་ཏེ། །ཚངས་
པའི་འོད་ཟེར་དཔག་ཚད་འབར་ལ་འདུད། །ཁྱོད་ཀྱི་སྲས་ནི་བསོད་ནམས་སྟོབས་ཞེས་བྱ། །རིམ་གྲོ་
བ་ནི་རྒྱ་མཚོ་ཞེས་བྱ་སྟེ། །ཤེས་རབ་ཅན་མཆོག་ཡེ་ཤེས་འོད་ཅེས་བྱ། །རྫུ་འཕྲུལ་ཅན་མཆོག་བརྩོན་
འགྲུས་བརྟན་པར་འདུད། །འདུས་པ་རེ་རེར་དགྲ་བཅོམ་དུང་ཕྱུར་དགུ། །བྱེ་བ་ཕྲག་དྲུག་ཕྲག་བཞི་
ཕྲག་གཉིས་ཏེ། །གཞན་ཡང་རྒྱལ་སྲས་ཚད་མེད་གྲངས་མེད་སོགས། །དཔག་མེད་འཁོར་བསྡུས་
ཁྱོད་ལ་ཕྱག་འཚལ་ལོ། །སྐུ་ཚེའི་ཚད་ནི་བརྒྱད་ཁྲི་བཞི་སྟོང་ཉིད། །དམ་ཆོས་ལོ་ཡང་བརྒྱད་ཁྲི་བཞི་
སྟོང་གནས། །སྐུ་གདུང་རིལ་བོ་གཅིག་ཉིད་མཛད་ནས་ནི། །བསྟན་པ་གཅིག་སྒྲུབ་པ་ཁྱོད་ལ་
འདུད། །མཆོད་པ་ཀུན་འབུལ་སྡིག་པ་མ་ལུས་བཤགས། །དགེ་ལ་ཡི་རང་ཆོས་འཁོར་མ་ལུས་
བསྐོར། །རྟག་ཏུ་མྱ་ངན་མི་འདའ་གསོལ་བ་འདེབས། །འགྲོ་ཀུན་རྫོགས་པའི་བྱང་ཆུབ་བརྙེས་པར་
མཛོད། །ཁྱོད་སྐུ་ལོ་བརྒྱད་ལོན་པའི་རྗེས་མཐུན་པ། །མཚན་དང་དཔེ་བྱད་མངོན་སུམ་རྣམ་པ་ཅན། །
བདག་ཅག་དད་པས་མྱུར་དུ་སྒྲུབ་འདོད་ན། །བདག་གི་རེ་བ་ཐམས་ཅད་བསྐང་བར་མཛོད། །གང་
ལ་ནུ་ཞོ་འདོད་པ་མ་གྲུབ་ན། །བྱིས་པ་ངུ་བའི་ལམ་ལ་རྟེན་བྱེད་ཅིང༌། །མཆི་མའི་ཐིགས་པ་ཙམ་ཞིག་
འཐུང་བར་ཟད། །དེ་ཕྱིར་མ་ཡི་ཕྱོགས་སུ་འཛེགས་པར་བྱེད། །གང་ཚེ་བདག་གི་རེ་བ་འདི་མ་གྲུབ། །སྨྲེ་
སྔགས་བཟླས་བརྗོད་ཕྲེང་བ་བགྲང་བ་བཞིན། །ཉིན་མཚན་མཆི་མའི་ཟས་ལ་སྲོག་བརྟེན་པ། །དེ་
སླད་བདག་གི་རེ་བ་འདི་བསྒྲུབ་མཛོད། །འགྲོ་བ་ཀུན་དང་ཁྱད་པར་གཡས་རུ་ཀུན། །ཀུན་ནས་བདེ་
སྐྱིད་ཀུན་ཏུ་དར་རྒྱས་ཕྱིར། །ཀུན་ནས་མཁས་པས་ཀུན་ཏུ་འདི་བསྒྲུབས་ན། །བར་ཆད་ཚོགས་ཀུན་
ཀུན་ནས་ཞི་བར་མཛོད། །འདིར་གནས་ཚེ་སྲོག་ས་ལྟར་བརྟན་པ་དང༌། །ཕུན་ཚོགས་ཆུ་བོའི་རྒྱུན་
383

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལྟར་མི་འཆད་ཅིང༌། །བར་ཆད་ཀུན་སྲེག་མེ་ཆེན་འབར་འདྲ་དང༌། །སྙན་གྲགས་རླུང་ལྟར་ཀུན་ཏུ་
འཕྲོ་བར་མཛོད། །ཚེ་རིང་ནད་མེད་བདེ་སྐྱིད་ཕུན་ཚོགས་ཤིང༌། །འཆི་ཁར་ཁྱོད་ཀྱི་ཞལ་མཆོག་
མངོན་མཐོང་ནས།།ཕྱག་གཡས་གསེར་གྱི་མདོག་ཅན་གླང་བོ་ཡི། །སྣ་ལྟར་བརྐྱངས་བ་བདག་གི་སྤྱི་
བོར་ཤོག །ཡོན་ཏན་ཐམས་ཅད་བདག་ལ་མངོན་གྱུར་ནས། །འགྲོ་བ་ཀུན་གྱི་དོན་རྣམས་སྐད་
ཅིག་ལ །ཐོགས་པ་མེད་པའི་ཚུལ་གྱིས་འགྲུབ་གྱུར་ནས །མགོན་པོ་ཁྱོད་ཀྱི་གོ་འཕང་མྱུར་ཐོབ་
ཤོག །སེམས་དཔའ་ཆེན་པོ་གཞོན་ནུ་རྒྱལ་མཆོག་དང༌། །གནམ་སྲས་བདག་པོ་དཀོན་མཆོག་
ལེགས་པ་ཡི །བཀའ་ཡིས་བསྐུལ་ནས་རྗེ་བཙུན་བྱམས་པ་ལ །བསྟོད་པ་དངོས་གྲུབ་སྙེ་མ་འདི་
སྦྱར་རོ། །ལན་གཅིག་ཞུས་གྲུབ།། །།
༈ཁྲོ་ཕུ་བྱམས་ཆེན་ལ་བསྟོད་པ་དད་པའི་རྦ་རླབས་གཡོ་བ་བཞུགས་སོ།།
ན་མ་ཨཱརྱ་མཻ་ཡཱ་ཡ། བཅོམ་ལྡན་འདས་རྒྱལ་བ་མ་ཕམ་པ་ལ་བསྟོད་ཅིང་གསོལ་བ་
འདེབས་པའི་ཚིགས་སུ་བཅད་པ་དད་པའི་རྦ་རླབས་གཡོ་བ་ཞེས་བྱ་བ། རྒྱལ་བ་མ་ཕམ་པ་ལ་ཕྱག་
འཚལ་ལོ། །གང་སྐུ་ཉིན་བྱེད་མཚན་དཔེའི་འོད་སྟོང་ཅན། །གསུང་དབྱངས་བདུད་རྩིའི་འོད་ཅན་རྣ་
བའི་དཔལ། །འཁོར་འདས་མཉམ་ཉིད་རོ་གཅིག་ལྡན་པའི་ཐུགས། །མ་ཕམ་འགྲོ་བའི་བླ་མ་རྒྱལ་
གྱུར་ཅིག །གང་ཁྱོད་ཡིད་ལ་དྲན་པའི་ཕོ་ཉ་ཡིས། །རང་དབང་མེད་པར་མིག་ཆུའི་རྒྱུན་ཡང་ཕབ། །
ཇི་སྙེད་ལུས་ཀྱི་བ་སྤུའི་ཚོགས་ཀུན་བསླངས། །ཕན་ཚུན་ལག་པའང་སྤྱི་བོའི་གཞི་ལ་ཟུམ། །དྲི་ཞིམ་
དད་པའི་སྐྱེད་ཚལ་ཁ་ཕྱེ་ཞིང༌། །བསྟོད་དབྱངས་བུང་བའི་ང་རོ་ཡང་ཡང་སྒྲོག །རླུང་ཆེན་རྒྱུན་ལྟར་
བརྟན་པའི་གདུང་ཤུགས་ཀྱིས། །ཉིད་ལ་རེ་ལྟོས་བཅོལ་ལོ་མ་ཕམ་པ།།ཟོལ་མེད་དད་པའི་ཡིད་ཀུན་
བསླངས་པ་ཡི། །ལུས་ངག་སྤྱོད་པ་དེ་ལྟར་གྱུར་ལགས་པ། །རྒྱ་ཆེན་ཐུགས་རྗེའི་སྤྱན་གྱིས་གཟིགས་
ལགས་ན། །སྐྱོབ་པའི་དུས་ལ་བབ་པོ་མ་ཕམ་པ། །སྟོབས་བཅུ་མངའ་བ་ཤཱཀྱ་སེངྒེ་ཡི། །ཇི་སྙེད་སྲས་
ཀྱི་དོ་རར་མགོན་པོ་ཁྱོད། །གང་ཞིག་གསེར་རིའི་དབུས་ན་རི་དབང་ལྟར། །དགེ་ལེགས་བརྒྱ་ཕྲག་དུ་
མས་རབ་འཕགས་པ།།དེ་ཕྱིར་འོད་འབར་རྒྱལ་བའི་ཅོད་པན་ནི། །རང་གི་ཕྱག་གིས་ཉིད་ཀྱི་སྤྱི་བོར་
བཞག །ཆོས་ཀྱི་རྒྱལ་སྲིད་ཁྱོད་ལ་གཏད་དོ་ཞེས། །འཁོར་གྱི་དཀྱིལ་འཁོར་དབུས་སུ་ལེགས་
384

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
གསུངས་པ།།དེ་ཚེ་ལྷ་ཡི་ཚོགས་རྣམས་ངོ་མཚར་ཏེ། །ཨ་ལ་ལ་ཞེས་སྙན་པའི་སྒྲ་འབྱིན་ཞིང༌། །རོལ་
མོའི་སྒྲ་དང་ལྷ་རྫས་མེ་ཏོག་གིས། །མགོན་ཁྱོད་མཆོད་པས་མཉེས་པར་བགྱིས་ལགས་པ །དེ་བས་
ཁྱོད་ནི་རྒྱལ་བའི་རྒྱལ་ཚབ་སྟེ། །དེ་ཡི་བགྱིད་གང་ཉིད་ཀྱིས་འཚལ་ལགས་ན། །བདག་ཅག་ལས་ཀྱི་
གཟུང་བའི་འགྲོ་བ་རྣམས། །ཐུགས་རྗེའི་ཁྱོགས་ལ་ལོངས་ཤིག་མ་ཕམ་པ། །ཨུ་དུམ་ཝ་རའི་མེ་ཏོག་
དཔེར་མཚོན་ཏེ། །དལ་འབྱོར་འདི་དག་རྙེད་པར་དཀའ་ལགས་པ། །ད་ལན་སྣོད་ཀྱི་དམ་པ་ཐོབ་
དུས་འདིར། །ཐེག་མཆོག་དགའ་མཆོག་སྩོལ་ཅིག་མ་ཕམ་པ། །སྲིད་པ་གསུམ་གྱི་བདུད་པོ་འཆི་
བདག་སྟེ། །འོན་ཀྱང་དེ་ཉིད་དྲན་ན་ཉེས་ཀུན་ཟློག །དེ་ཕྱིར་ཉིན་མཚན་ཀུན་ཏུ་འཆི་བདག་དགྲ། །
དྲན་པར་བྱིན་གྱིས་རློབས་ཤིག་མ་ཕམ་པ །རྒྱུ་འབྲས་ལས་ལ་ཡིད་ཆེས་མ་རྙེད་པས། །བདག་གིས་
སྔོན་ཆད་ལོག་པར་སྤྱད་ལགས་པ། །སླད་མ་དཀར་ནག་ལས་ལ་ཡིད་ཆེས་པའི། །ཕུལ་བྱུང་དད་པ་
སྩོལ་ཅིག་མ་ཕམ་པ། །དེ་ལྟར་ལས་འབྲས་དག་ལ་ངེས་རྙེད་ནས། །སྲོག་གི་སླད་དུའང་ནོངས་པ་མི་
བགྱིད་ཅིང་། །རྒྱལ་བའི་སྲས་ཀྱི་སྤྱོད་པ་སྒྲུབ་པ་ལ། །རབ་དགའི་བརྩོན་འགྲུས་སྩོལ་ཅིག་མ་ཕམ་པ། །
སྡུག་བསྔལ་གསུམ་གྱི་མེ་ལྕེ་འབར་བ་ཡི། །འགྲོ་འདི་ཉམ་ཐག་གྱུར་པར་མཐོང་ལགས་ཀྱང་། །ཐ་
མལ་བདག་འདྲས་སྐྱོབ་པར་མ་ནུས་པས། །མཐུ་ལྡན་ཉིད་ཀྱིས་གཟིགས་ཤིག་མ་ཕམ་པ། །ཉོན་
མོངས་དགྲ་བོ་འདི་དག་སྟོབས་ལྡན་པས། །བདག་ཅག་རང་ལ་རང་དབང་མ་གྱུར་པས། །ད་ནི་
མགོན་ཁྱོད་དྲན་པའི་བཀའ་དྲིན་ལས། །ཉོན་མོངས་དགྲ་བོ་ཟློགས་ཤིག་མ་ཕམ་པ། །ཡིད་བརྟན་
མེད་པ་ཚེ་འདིའི་སྣང་བ་དང༌། །རྨི་ལམ་ནང་གི་བྱ་བྱེད་ཁྱད་མེད་ན། །མི་བདེན་བདེན་པར་འཛིན་
པའི་འཁྲུལ་ལུགས་ལ །འཁྲུལ་བའི་སྣང་བ་ཟློགས་ཤིག་མ་ཕམ་པ། །ཚུལ་མིན་ཡིད་བྱེད་འདི་དག་
རྒྱུན་བརྟན་པས། །འཇིགས་སུ་རུང་བ་སྲིད་པའི་བཙོན་ར་ལ། །ངལ་གསོའི་བསྟི་གནས་ལྟ་བུར་
མཐོང་ལགས་པ། །ལོག་པའི་ཡིད་རྒྱུན་ཆོད་ཅིག་མ་ཕམ་པ། །ཇི་སྙེད་འགྲོ་འདི་ཉམ་ངའི་གནས་ལ་
ཕབ།།བྲན་བཞིན་རང་དབང་མེད་པར་རྒྱུན་དུ་འཁོལ། །ཀྱེ་ཧུད་བདག་འཛིན་འདི་ཡི་ཕོད་ཚན་ལ།།
བདག་འཛིན་རྩ་ནས་ཆོད་ཅིག་མ་ཕམ་པ། །མདོར་ན་བདག་ཅག་རྣམས་ཀྱི་སྡུག་བསྔལ་སྒོ། །ཇི་སྙེད་
ཉེས་པ་སྐྱེད་པར་བྱེད་པའི་གཞི །མ་རིག་མུན་པ་མཐུག་པོ་འདི་ལགས་པ །མུན་སེལ་སྒྲོན་མེ་
385

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཛོད་ཅིག་མ་ཕམ་པ། །རང་ཕྱོགས་བག་ཡོད་གཉེན་པོ་སྟོབས་ཆུང་ཞིང༌། །གཞན་ཕྱོགས་ཚེ་འདིའི་
སྣང་བ་འབྲིད་མཁས་པས། །བདག་ཅག་མནར་མེད་འོབས་སུ་ལྷུང་གིས་དོགས། །ཐུགས་རྗེའི་ཕྱག་
གིས་ཟུངས་ཤིག་མ་ཕམ་པ། །གཏིང་ཟབ་སྲིད་པའི་རྒྱ་མཚོ་ལས་བརྒལ་ཞིང་། །མྱ་ངན་འདས་པའི་
གླིང་གི་མཆོག་བརྙེས་པ། །ཉིད་ཀྱི་ཇི་ལྟར་བགྱིས་པ་དེ་ལྟ་བུའི །ཐབས་དེ་བདག་ལའང་སྟོན་ཅིག་
མ་ཕམ་པ། །མགོན་པོ་སྔོན་ཆད་ཇི་ལྟར་གྱུར་ལགས་ཀྱང༌། །ད་ནི་ཁྱོད་ལས་གཞན་པའི་སྐྱབས་
མགོན་མེད། །དེ་ནས་ཁྱོད་རང་ལྟ་བུར་མ་གྱུར་པ། །དེ་སྲིད་བཤེས་གཉེན་མཛོད་ཅིག་མ་ཕམ་པ། །
དེ་ལྟར་བདག་གིསཤུགས་དྲག་སྙིང་གི་ཁོངས། །མཆི་མའི་རྒྱུན་དང་ལྷན་དུ་སྨྲས་པའི་དོན། །སྙིགས་
མ་ལྔ་ཡི་དུས་ཀྱི་འགྲོ་བ་འདིས །སྐྱབས་མགོན་རེ་ས་གཞན་ནས་མ་རྙེད་ཅིང༌། །ལས་དང་ཉོན་
མེད་ཅི་ཏོལ་བསྲེད་ནས་གཡོབ་
མོངས་དབང་དུ་གྱུར་མཐོང་ནས། །ཡུས་མེད་ཅི་ཏོལ་བསྐྱེད་ནས་གཡོབ་ལགས་པ། །མཆོག་ཏུ་བརྩེ་
བའི་ཐུགས་ཀྱིས་དགོངས་ནས་སླར། །སྙིགས་དུས་འགྲོ་ལ་གཟིགས་ཤིག་མ་ཕམ་པ། །དེ་ལྟར་
བདག་གི་གསོང་བོར་སྨྲས་པའི་ཚིག །གལ་ཏེ་འདི་ལ་དགེ་བའི་ཚོགས་མཆིས་ན། །དེས་ནི་ཉེས་
བརྒྱའི་རྦ་རླབས་གཡོ་བ་ཡི། །སྡུག་བསྔལ་རྒྱ་མཚོ་བསྐམ་པའི་རྒྱུར་གྱུར་ཅིག །གཞན་ཡང་བསྟན་
པའི་སྒྲོན་མེ་གསལ་འབར་ཞིང༌། །བསྟན་འཛིན་རྣམས་ཀྱི་ཞབས་པད་བརྟན་པ་དང༌། །འགྲོ་འདི་
བག་ཡོད་ལམ་ལས་ཐར་པ་། །ཁང་བཟང་དམ་པར་ཕྱིན་པའི་རྒྱུར་གྱུར་ཅིག །བདག་ཀྱང་སྐྱེ་བ་
ཀུན་ཏུ་མ་ཕམ་པས། །དངོས་སུ་རྗེས་གཟུང་ཐེག་མཆོག་འདོམས་པ་དང་། །མགོན་ཁྱོད་རྒྱལ་བའི་
སྤྱོད་ལ་གཞོལ་བའི་ཚེ། །འཁོར་གྱི་ཐོག་མར་གསུང་མཆོག་མཉན་པར་ཤོག །གང་ཞིག་བསྟོད་པ་
འདི་ཡིས་མགོན་ཁྱོད་ལ། །དང་བའི་ཡིད་ཀྱིས་རྟག་ཏུ་བསྟོད་བྱེད་གང་། །དེ་ནི་རིང་བོར་མི་ཐེགས་
ཆོས་ཀྱི་རྗེ །ཁྱེད་རང་ལྟ་བུར་མཛོད་ཅིག་མ་ཕམ་པ། །བཅོམ་ལྡན་འདས་རྒྱལ་བ་མ་ཕམ་པ་ལ་
བསྟོད་པ་དད་པའི་རྦ་རླབས་གཡོ་བ་ཞེས་བྱ་བ་འདི་ནི་ཕུའི་བྱམས་ཆེན་གྱི་དྲུང་དུ།བཙུན་པ་ཕྱོགས་
ཐམས་ཅད་ལས་རྣམ་པར་རྒྱལ་བས་གསོལ་བ་བཏབ་པའོ། །ལན་གཅིག་ཞུས་གྲུབ་པའོ །།
༈རྗེ་བཙུན་མ་ཕམ་པ་ལ་བསྟོད་པ་འཆི་བླུ་མ་བཞུགས་སོ།།
རབ་གསལ་པདྨའི་གུར་གྱི་ལྟེ་བར་ནི། །དྲི་མེད་ཟླ་བའི་གདན་ལ་རྣམ་པར་འགྱིང༌། །ཞལ་
386

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
གཅིག་ཕྱག་གཉིས་གསེར་མདོག་ཉི་འོད་འཕྲོ། །ཞི་བ་ཟུར་ཕུད་ལྔ་ལྡན་ཁྱོད་ལ་འདུད། །མིག་སྨན་
མདོག་ཅན་ལྕང་ལོའི་རླུང་ཡབ་ནི། །དལ་བུར་འབབ་པའི་སྙན་གོང་ཨུཏྤལ་གྱི། །གེ་སར་དགོད་པའི་
རྩེ་ལ་ཟློས་གར་མཁན། །བུང་བ་གཞོན་ནུའི་དར་དིར་ཅན་དེར་འདུད། །སྐུ་ལུས་གསེར་གྱི་ལྗོན་པ་
རྒྱས་པ་ལ །རིན་ཆེན་བྱེ་འུ་སྣ་ཚོགས་སིལ་སྙན་ཅན། །རྣམ་བཀྲ་དར་གྱི་ལོ་འདབ་ཅི་ཡང་གཡོ། །
ལང་ཚོའི་གཡུར་ཟ་ལྡེམ་པ་ཁྱོད་ལ་འདུད། །ཕྱག་གཡས་སྐྱབས་སྦྱིན་འདབ་མའི་གྲིབ་བསིལ་ཅན། །
ཕྱག་གཡོན་པདྨའི་ལྟེ་བར་སྤྱི་བླུགས་ནི །སྙེ་མ་རྒྱས་པའི་འབྲས་བཟང་སྩོལ་བ་ཅན། །མི་ཕམ་
དཔག་བསམ་དབང་བོ་ཁྱོད་ལ་འདུད། །མཆོད་པ་ཀུན་འབུལ་སྡིག་པ་ཐམས་ཅད་བཤགས། །དགེ་
ལ་ཡི་རང་ཆོས་འཁོར་མ་ལུས་བསྐོར །རྟག་པར་མྱ་ངན་མི་འདའ་གསོལ་བ་འདེབས། །འགྲོ་ཀུན་
རྫོགས་པའི་བྱང་ཆུབ་བརྙེས་པར་མཛོད། །ཚེ་རིང་ནད་མེད་བདེ་སྐྱིད་ཕུན་ཚོགས་ཤིང་། །འཆི་ཁར་
ཁྱེད་ཀྱི་ཞལ་མཆོག་མངོན་མཐོང་ནས། །ཕྱག་གཡས་གསེར་གྱི་མདོག་ཅན་གླང་བོ་ཡི། །སྣ་ལྟར་
བརྐྱངས་པ་བདག་གི་སྤྱི་བོར་ཞོག །ཡོན་ཏན་མ་ལུས་བདག་ལ་མངོན་གྱུར་ནས། །འགྲོ་བ་ཀུན་གྱི་
དོན་ཀུན་སྐད་ཅིག་ལ། །ཐོགས་པ་མེད་པའི་ཚུལ་གྱིས་འགྲུབ་འགྱུར་ནས། །མགོན་པོ་ཁྱོད་ཀྱི་གོ་
འཕངས་མྱུར་ཐོབ་ཤོག །ཅེས་པ་འདི་ནི་དཀའ་བཞི་བ་ངག་དབང་རྒྱལ་མཚན་གྱིས་བསྐུལ་བའི་ངོར
སྙན་ངག་མཁན་པོ་དབྱངས་ཅན་དགའ་བས་སྦྱར་བའོ །གཅིག་ཞུས།། །།
༈བྱ་རྒྱུད་ཀྱི་བྱམས་པ་ལ་བསྟོད་པ་བཞུགས་སོ། །
ན་མོ་བུད་དྷཱ་ཡ། མ་ཕམ་ཚངས་པར་སྤྱོད་པའི་ཆ་ལུགས་ཅན། །ཕྱག་གཡས་དབྱུ་གུ་རིན་
ཆེན་སྤྱི་བླུགས་ལྡན། །གཡོན་པ་བགྲང་ཕྲེང་ཐལ་མོ་ཕྱེད་པས་འཛིན། །རི་དྭགས་པགས་པས་ཐལ་
གོང་གཡོན་པ་བཀལ། །དཀར་དམར་བོའི་ན་བཟའ་ལྷབ་ལྷུབ་ཅན། །དར་ལ་རླུང་གིས་ཅུང་ཟད་
བསྐྱོད་པ་ནི། །གསེར་རིའི་ངོས་ལ་ཐུན་མཚམས་གཞོན་ནུའི་ཚུལ །རྣམ་པར་རོལ་པའི་དཔལ་
མངའ་ཁྱོད་ལ་འདུད། །ཅེས་པ་འདི་ནི་བྱ་བའི་རྒྱུད་ཀྱི་འཕགས་པ་བྱམས་པ་ལ། དགེ་སློང་ངག་གི་
དབང་བོས་གསོལ་བ་བཏབ་པའི་ངོར། དབྱངས་ཅན་དགའ་བས་སྦྱར་བའོ །ལན་གཅིག་ཞུས་གྲུབ་
པའོ །།
387

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
༈འཇམ་དབྱངས་དཀར་བོའི་བསྟོད་པ་དོན་རྒྱན་གྱི་སྙེ་མ་བཞུགས་སོ། །
རྒྱ་གར་སྐད་དུ ཨརྱ་མཉྫུ་གྷོ་ཥ་སྟོ་ཏྲཱརྦྷ་ལཾ་ཀཱ་ར་མཉྫ་རི་ནཱ་མ། འཕགས་པ་འཇམ་པའི་
དབྱངས་ལ་བསྟོད་པ་དོན་རྒྱན་གྱི་སྙེ་མ་ཞེས་བྱ་བ། ངག་གི་དབང་ཕྱུག་ལ་ཕྱག་འཚལ་ལོ། །གང་སྐུ་
མཚན་དང་དཔེ་བྱད་དཔལ་འབར་ཞིང༌། །གང་གསུང་ཡན་ལག་དྲུག་ཅུའི་དབྱངས་དང་ལྡན། །གང་
ཐུགས་མཁའ་ལྟར་སྤྲོས་པ་ཉེར་ཞི་བའི །མགོན་པོ་ཀུན་ལ་སྤྱི་བོས་ཕྱག་འཚལ་ལོ། །མ་བསྒྲལ་པ་
རྣམས་བདག་གིས་བསྒྲལ་ཕྱིར་དང༌། །མ་གྲོལ་བ་རྣམས་བདག་གིས་གྲོལ་ཕྱིར་དང༌། །དབུགས་མ་
ཕྱིན་རྣམས་བདག་གིས་དབུགས་དབྱུང་ཕྱིར། །མཉམ་མེད་བྱང་ཆུབ་སེམས་མཆོག་བསྐྱེད་པར་བགྱི། །
བཾ་ཡིག་ལས་བྱུང་ཆུ་གཏེར་དཀར་བོས་བཀང༌། །མཐོང་ན་བདེ་སྟེར་པད་དཀར་ཕྲེང་བ་དང༌། །རེག་
ན་བདེ་སྟེར་ལྷ་ཡི་བུ་མོ་དང༌། །རོལ་པས་དྲེགས་སྐྱེ་གླང་ཆེན་འགྱིང་ལ་འདུད། །ཨ་དཀར་པདྨོའི་སྐྱེ་
གནས་དབུས་ན་བཞུགས། །ཞལ་གཅིག་ཕྱག་གཉིས་གཡས་པ་མཆོག་སྦྱིན་མཛད། །གཡོན་པ་
ཨུཏྤལ་སྔོན་པོ་ཐུགས་ཀར་འཛིན །གཞོན་ནུའི་ལུས་འཆང་འཇམ་པའི་དབྱངས་ལ་འདུད། །སྐུ་
མདོག་ངང་བའི་བུ་མོ་བཞིན་དུ་དཀར། །ཞལ་རས་དྲི་མེད་ཟླ་བ་ཤར་བ་བཞིན། །བུང་བ་ལྟ་བུར་དབུ་
སྐྲའི་ཚོགས་རྣམས་གནག །སྨིན་འཁྱུག་ཕན་ཚུན་འཁྲི་ཤིང་འདྲ་ལ་འདུད། །སྤྱན་གཉིས་རི་དྭགས་
མིག་ཅན་ཁོ་ན་འདྲ། །ཨུཏྤལ་མཐོན་མཐིང་ལ་ཡང་འགྲན་པ་བཞིན། །དཀར་བར་མ་ཟད་མངོན་
པར་འཁྱིལ་བས་ཀྱང༌། །མཛོད་སྤུ་དྲི་མེད་དུང་དང་འདྲ་ལ་འདུད། །སྐྱེས་པ་བུད་མེད་རྣམ་པ་མ་
གཏོགས་པ། །མཁུར་ཚོས་དཀར་དམར་འཛུམ་མདངས་ལ་སོགས་པ། །ཡིད་འཕྲོག་ཚངས་པའི་བུ་
མོ་ཁོ་ན་སྟེ། །མཛེས་མ་ཀུན་གྱི་སྙིང་གཟུགས་མཛེས་ལྡན། །ཤངས་ཀྱི་གཟེངས་མཐོ་ལ་སོགས་
བཞིན་དཔལ་མ། །འཆི་མེད་གཞོན་ནུ་འགྲན་པའི་ངལ་འདི་མཐོང༌། །ཡུལ་གྱི་བཟང་མོ་ལ་ཡང་འདི་
མེད་པས། །ཡིད་འཕྲོག་ཀུན་གྱི་ཐལ་སྦྱོར་ཁྱོད་ལ་འདུད། །ཆུ་སྐྱེས་འཛུམ་པ་ཕྲེང་ལྡན་གྱུར་ན། །
ཁྱེད་ནི་ཞལ་རས་མཛེས་པའི་འགྲོས་ཅན་ཡིན། །ཚེམས་དཀར་བཞད་པ་མུ་ཏིག་ཕྲེང་བ་དང༌། །
གཅིག་ཏུ་འཁྲུལ་བར་མཛད་པ་དེ་ལ་འདུད། །མཚོ་སྐྱེས་རྒྱས་པ་ཡིན་ནམ་སྙན་ཡིན་ཞེས།།བདག་གི
ཡིད་ནི་སྤྱང་བོ་ཡུག་ཏུ་གྱུར །ཟླ་འོད་ཤར་ཡང་ཟུམ་པར་མི་བྱེད་པས། །དཀར་མཛེས་རིང་ཞིང་རྒྱས་
388

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
པའི་སྙན་ལ་འདུད། །ལྷུན་གྲུབ་བདེ་བའི་འདུ་བྱེད་ཆགས་པ་ཡི། །འགུལ་བའི་འགྱིང་བག་མཐོ་རིས་
སྒེག་མོ་བཞིན། །ཕྱག་གཡས་གླང་བོས་སྣ་ལྟར་བརྐྱངས་པ་ཡིས །མངོན་པར་འཁྲུགས་པའི་ཚོགས་
རྣམས་སེལ་ལ་འདུད །པདྨར་འཕྲལ་དུ་རྙིང་བ་འདི་དག་དང༌། །ཁྱོད་ཀྱི་ཕྱག་མཐིལ་ཆ་ཡིས་མི་
མཚུངས་ཏེ། །འཇམ་ཞིང་གཞོན་ཤ་རྟག་ཏུ་ཆགས་པ་གང༌། །བདག་གི་སྤྱི་བོར་འཇོག་པ་དེ་ལ་འདུད། །
ཆུ་ཤེལ་སྡོང་བོ་ལྕུག་ཕྲན་རྒྱས་པ་ལ། །མེ་ཏོག་ཆགས་པ་ཀུན་གྱི་སྙིང་སྡུག་ཡིན།།ཕྱག་གཡོན་སོར་མོ་
རྒྱས་པ་ཨུཏྤལ་གྱི །ཡུ་བ་འཛིན་པ་དེ་དང་མཚུངས་ལ་འདུད། །ཇི་ལྟར་གྱུར་ཀྱང་འོ་མའི་རྒྱ་མཚོ་
ལས། །ངང་མོ་གཤོག་བརྐྱངས་མེ་ཏོག་འཛིན་པ་དང༌། །ཕྱག་གཡོན་ཐུགས་ཀར་ཨུཏྤལ་འཛིན་པ་
འདི། །བདག་ཅག་མཚུངས་པར་སེམས་སོ་བཅོམ་ལྡན་འདས། །སེན་མོ་འོད་ཟེར་ཟངས་མདོག་དང་
འདྲ་ཞིང༌། །རིང་རྒྱས་དྲ་བས་འབྲེལ་ཡང་དཀར་ལ་འཇམ། །བྱིན་གྱིས་ཕྲ་བའི་སོར་མོའི་དཔལ་འདི་
དག །ངང་བའི་རྒྱལ་ལ་ཡང་མེད་མོད་ཀྱི། །མགོན་པོ་བཞུགས་ནས་སྐུ་སྟོད་སྒེག་པ་དང༌། །གར་
མཁན་ལངས་ཏེ་ལུས་ཀུན་སྒེག་པ་དག །མཚུངས་ནའང་ཕ་རོལ་ལྷག་པ་མ་མཆིས་པས །ལྟ་བས་
ངོམས་པ་མེད་དོ་མཛེས་གཟུགས་ཅན། །དཀར་ཟླུམ་མཐོ་རྒྱས་རི་དྭགས་གངས་རི་མིན། །ཉིད་ཀྱི་
དཔུང་བའི་མགོ་ཟླུམ་ཐལ་གོང་སྟེ། །གཡས་གཡོན་མུ་ཏིག་རྡོག་པའི་རྣམ་པ་འདི། །རྒྱུ་སྐར་ཐིག་ལེ་
མ་ཡིན་ནུ་མའོ་ཀྱེ། །ལྷ་མོ་སིད་དྷིའི་སྐེད་ལས་ལྟ་ན་སྡུག །ཕྲ་ཞིང་སྟ་ཟུར་ལྡེམ་པའི་སྐེད་སྐབས་ཅན། །
འདི་འདྲའི་ཡིད་འོང་གཞན་ན་མཆིས་པས། །ཁྱོད་ནི་ཁྱོད་ཉིད་མཚུངས་སོ་འཇམ་པའི་དབྱངས།།
པདྨ་ཀུན་གྱི་མཛེས་སྡུག་བསྡུས་པ་བཞིན། །དཀར་འཇམ་བདེ་བའི་འདུ་བྱེད་ཆགས་པའི་ཞལ། །ཞོ་
འཐུང་བྱིས་པ་དྲེགས་པའི་རྣམ་པ་ཅན། །དཀྱིལ་ཀྲུང་མཛད་པས་ཡིད་ནི་ཕེབས་སོ་ཀྱེ །ཉི་མའི་
དཀྱིལ་འཁོར་དག་ནི་ཟད་པ་བཞིན། །ཁྱོད་ཀྱི་ཆུ་སྐྱེས་དག་ནི་སྙིངས་མ་མཆིས། །ཁ་བ་དུང་དང་ཟླ་
བ་ཆུ་ཤེལ་བཞིན། །དུང་གི་ཆུ་གཏེར་དཀར་དགེ་ལེགས་ཅན། །མཐའ་དག་སྐྱེད་མོས་ཚལ་དེ་ལྷ་
ཡུལ་གྱི། །དགའ་ཚལ་ནང་ནས་བྱུང་བ་ལྟ་བུ་སྟེ། །མཛེས་མས་གཞོན་ནུ་གཞོན་ནུས་ཁང་མཛེས་
བཞིན། །ཁྱོད་ཀྱིས་འགྲོ་འདི་མཛེས་པར་གྱུར་ཏོ་ཀྱེ། །མེ་ཏོག་རྒྱས་པའི་ནགས་སྟོད་མིག་སྨན་གྱིས། །
རི་ཡི་རྩེ་མོར་ཟླ་བ་ཤར་བ་བཞིན། །སྔོ་དམར་བཀྱེ་བའི་ཕྲེང་བས་བརྒྱན་པ་ཡི། །ཐོར་ཅོག་ནོར་བུས་
389

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཛེས་སོ་ཟུར་ཕུད་ཅན།།སྙན་གོང་ཨུཏྤལ་རྨ་བྱ་ལྟ་བུ་སྟེ། །མཇུག་སྒྲོ་བསྐྱོད་ལྟར་སྙན་ལྟག་ཅོད་པན་
གཡོ། །དེ་ཉིད་མེ་ཏོག་བཟུང་ནས་མཚོར་འཇུག་ལྟར། །གཡོ་བའི་པདྨས་སྤྱན་བར་མཛེས་སོ་ཀྱེ། །
གསེར་གྱི་སྙན་ཆ་གཡོ་བ་མིན་ན་ཡང༌། །ཉི་ཟླའི་འོད་འཕྲོག་འདི་དག་གང་དུ་མཆིས། །ཀུན་གསལ་
བུ་མོའི་བཞིན་ལ་ཟླ་བ་ཡི། །ཐིག་ལེ་གཉིས་པ་མེད་མོད་རྒྱན་གྱི་གཏེར། །ཁྱེད་ཀྱི་མགུལ་རྒྱན་རིན་
ཆེན་ཕྲེང་བ་ཡིས །ལྷ་མི་ཀུན་གྱི་ཡིད་རབ་འཕྲོག་བྱེད་ཅིང་། །བརྒྱ་བྱིན་མགྲིན་པའི་རྒྱན་གྱིས་ལྷ་
ཡུལ་གྱི། །བུ་མོའི་ཚོགས་ཙམ་དགའ་བར་བྱེད་དོ་ཀྱེ། །དཔུང་གདུབ་རིན་ཆེན་ཕྲེང་བས་མཛེས་པ་
འདི། །ལུས་ལ་འཁྲིལ་བ་མཛེས་མ་ལྟ་བུ་སྟེ། །གངས་ཅན་རི་དྭགས་དབང་བོ་གཞུ་རྒྱན་བཞིན། །
སྟོད་གཡོགས་ན་བཟའ་མཛེས་སོ་གོས་བཟང་ཅན། །ཐུབ་དབང་ལྟ་བུར་རང་བཞིན་དུལ་ན་ཡང་། །
འཇམ་མཉེན་འཁྲིལ་ཆགས་གསེར་གྱི་གདུ་བུ་འཁྲོལ། །སོར་གདུབ་ཕྲེང་བ་སྤེལ་ལེགས་བཀོད་པ་ནི། །
མཛེས་སྡུག་མཚར་ལེགས་ན་ཆུང་མཚུངས་སོ་ཀྱེ །ཁྱོད་སྐུ་འོ་མའི་རྒྱ་མཚོ་རྒྱས་པ་ལ །གསེར་ཕྲེང་
དོ་ཤལ་ངུར་བའི་ཕྲེང་བ་ཆགས། །ཤེལ་ཕྲེང་དོ་ཤལ་ངང་རྣམ་པར་རྒྱུ། །བྱི་རུའི་ལྦུ་བ་འཁྲིགས་སོ་
སྒེག་པ་ཅན། །མུ་ཏིག་ཕྲེང་བའི་དོ་ཤལ་རྒྱུ་སྐར་གྱིས། །གཟུགས་བརྙན་ཤར་བས་ནུ་མའི་འཇུག་
ངོགས་མཛེས། །རྒྱན་ཆ་ཕན་ཚུན་འཐབ་པ་རྒྱུ་སྐར་གྱི། །མཛེས་མ་གླུ་དབྱངས་སྒྲོག་པས་ཁྱབ་པོ་ཀྱེ། །
དྲི་མེད་གསེར་གྱི་སྐ་རགས་འཁྲི་ཤིང་ཅན། །སྐེད་སྐབས་ཆུ་ཤེལ་སྡོང་བོ་རྒྱན་སྤྲས་ལྡན།།ཤམ་ཐབས་
ལོ་མ་སྔོ་ལྗང་བསྐྱོད་པ་གང༌། །དྲིལ་ཆུང་ཁུ་བྱུག་ལ་ཆགས་སྒེག་པ་ཅན། །ཁྱོད་ཞབས་སོར་མོའི་
འདབ་ཕྲེང་རྒྱས་པ་ལ། །རིན་ཆེན་གདུ་བུའི་བུང་བའི་ཕྲེང་བས་འཁྱུད། །རྒྱན་གྱི་ཆུ་གཏེར་སྔོ་དམར་
མདངས་གསལ་ཞིང༌། །རིན་ཆེན་བྱེ་བ་འཁྲིགས་པས་ཁྱབ་པོ་ཀྱེ །འཇམ་མཉེན་འཁྲིལ་ཆགས་སྐུ་
ལུས་རིམ་པ་འཚལ །ཕོ་ལགས་ཡངས་ཤིང་ཟུར་མིག་སྐར་མདའ་གཡོ། །མཚན་དཔེའི་དཔལ་གྱིས་
ཀུན་ནས་མཛེས་པའི་སྐུ །འགྲོ་བའི་མིག་གི་བདུད་རྩི་ཁྱོད་ལ་འདུད། །ཞལ་གྱི་ནམ་མཁའ་ཚེམས་
དཀར་ཆུ་འཛིན་ཅན། །ལྗགས་ཀྱི་གློག་ཕྲེང་ཚངས་དབྱངས་འབྲུག་སྒྲ་སྒྲོག །སྙན་གྱི་གསུང་སྙན་བུང་
བ་གཞོན་ནུའི་གླུ། །མགྲིན་པའི་ངང་མོ་ལེན་ནོ་ངག་གི་གཏེར། །ཡན་ལག་དྲུག་ཅུའི་ཟླ་ཟེར་རབ་
འགྱེད་ཅིང༌། །ཐོས་ན་བདེ་སྟེར་སྣང་བའི་བདུད་རྩི་གང༌།།ཁྱོད་གསུང་རི་བོང་འཛིན་པའི་གདུལ་
390

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
བྱ་ཡི། །སྙིང་གི་ཀུ་མུད་རྒྱས་པར་བྱེད་ཀྱེ། །རྗེས་འཛིན་གསུང་ནི་འགྲོ་བའི་སྤྱི་བོར་ལེན། །འབྱུང་
བོ་ཀུན་གྱི་གཙུག་གི་ནོར་བུར་གྱུར། །ཚར་གཅོད་གསུང་གིས་ཀུ་མུད་མི་འབྱེད་ཀྱང༌། །ཐེ་ཚོམ་རྩིག་
པ་འཇིག་གོ་འཇམ་པའི་དབྱངས། །ཁྱོད་གསུང་མི་འཇིགས་བསྒྲགས་པས་སེངྒེའི་སྒྲ། །རྟག་ཏུ་ཞུམ་
པ་མེད་པ་ཁྱུ་མཆོག་གསུང༌། །སྙིང་ལ་འབབ་པས་ཀ་ལ་པིང་ཀའི་། །ཟབ་པས་ངང་བའི་རྒྱལ་བོ་
ཟིལ་གྱིས་གནོན། །རིང་འགྲོ་སྤངས་པས་ཁྱོད་གསུང་དུང་གི་སྒྲ། །ནམ་མཁའི་མཐའ་ལ་ཞིང་རྙོག་
པ་སྐམ། །གསལ་ཞིང་རྒྱས་པར་ཁྱོད་དབྱངས་དྲིལ་ཆེན་སྒྲ། །ནམ་མཁར་མི་ཤོང་རོལ་མོར་སྒྲོག་ལ་
འདུད། །ཁྱོད་ཀྱི་གསུང་ལ་འགྲན་པར་མ་ནུས་ནས། །ཚངས་པ་མཐོ་རིས་ཉི་ཟླ་ནམ་མཁར་བྲོས། །
བུང་བ་ནགས་དང་ངང་མོ་མཚོ་ལ་ཡིབ། །གླིང་བུ་ཤུགས་རིངས་སྐྱེད་མཛད་ཁྱོད་ལ་འདུད། །ཁྱོད་
གསུང་སིལ་སྙན་འདི་ལྟར་སྒྲོག་བཞིན་དུ །པི་ཝང་རོལ་མོ་འཁྲོལ་བས་ཅི་ཞིག་བྱ། །རྟ་བདུན་རྒྱལ་
བོ་མཁའ་ལ་ཤར་བ་ཡིས། །རྒྱུ་སྐར་ཟིལ་གྱིས་མནན་འདྲ་དེ་ལ་འདུད། །ཁྱོད་ཀྱི་མཁྱེན་པ་ཉི་མའི་
དཀྱིལ་འཁོར་འདྲ། །མི་ཤེས་མུན་པའི་ཚོགས་རྣམས་འཇོམས་བྱེད་ཅིང༌། །རྟག་ཏུ་མི་སྒྲིབ་འཆར་
ནུབ་བྲལ་བའི་ཕྱིར། །ཚ་ཟེར་ཅན་ཡང་སྐྱེངས་མཛད་ཁྱོད་ལ་འདུད། །དང་བོར་ཤར་རིའི་རྩེ་ནས་མ་
བྱུང་ཞིང༌། །གང་གི་དཀྱིལ་ན་ནག་པོའི་མཚན་མ་མེད།།དུས་སྐབས་ཀུན་འགྲིབ་མེད་གང་བ་ཅན། །
སྔོན་མེད་སྙིང་རྗེའི་ཟླ་བ་དེ་ལ་འདུད། །གང་གི་རྩ་བ་ངན་འགྲོའི་བར་དུ་འཁྱམས །ལོ་མ་འབྲས་བུ་
སྲིད་རྩེའི་བར་དུ་གཡོ། །ཀུན་གྱི་རེ་འདོད་སྐོང་བའི་དཔག་བསམ་ཤིང་། །ཕན་བདེ་ཀུན་གྱི་རྩ་ལག་
ཁྱེད་ལ་འདུད། །ཁྱོད་ཀྱི་འཕྲིན་ལས་དཔག་མེད་མ་ཤོང་བར། །ནམ་མཁའ་གཟུགས་མེད་གོ་སྐབས་
བྱེད་པ་སྙམ། །ཆར་སྤྲིན་གཡོ་བའི་ངང་ཚུལ་རྣམ་ཐར་གྱིས། །གང་གི་མཛད་སྤྱོད་སྟོན་པ་དེ་ལ་འདུད། །
མེ་ཏོག་པདྨ་འདི་ལ་ཅི་ཞིག་བྱུང་། །ཡང་ཡང་ཕྱིས་ཀྱང་མི་ཟད་མཆི་མ་གཡོ། །རྒྱུ་མེད་ཉིད་དུ་ལུས་
འདི་བ་སྤུ་ལྡང༌། །མིག་ཀྱང་ཟུམ་པ་བསྐྱེད་མཛད་ཁྱོད་ལ་འདུད། །ཁྱོད་ཉིད་མཐོང་ན་བདག་ནི་འཆི་
བར་འདོད།།དེ་ནི་རྫུན་དེ་རི་དྭགས་མིག་ཅན་དང༌།།བྲལ་བ་འདི་ཡིས་བདག་ནི་ངེས་པར་འཆི།།དེ་
ཡི་མྱ་ངན་སེལ་མཛད་ཁྱོད་ལ་འདུད། །ཁྱོད་མ་གྲུབ་ན་བདག་གི་ལུས་ངག་ཡིད། །ཤི་དང་ཆད་དང་
སྟོངས་པར་གྱུར་ཀྱང་ལེགས། །ཀྱེ་མ་ཀྱེ་ཧུད་རྗེ་བཙུན་འཇམ་པའི་དབྱངས། །བསླུ་མེད་སྙན་གྲགས་
391

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མངའ་བ་ཁྱོད་ལ་འདུད། །ནམ་ཞིག་ཁྱོད་ཀྱི་ཞལ་རས་མཐོང་གྱུར་ན། །སྲེད་ལྡན་ཡིད་འཕྲོག་དགའ་
མ་མཐོང་བ་དང༌། །ལེགས་ལྡན་བསམ་གཏན་གསུམ་ལ་ཞུགས་པ་ཡི། །བདེ་ལ་སྨོན་པ་མ་གོས་ཁྱོད་
ལ་འདུད། །ལྟ་བས་མི་ངོམས་ཁྱོད་སྐུ་མཐོང་གྱུར་ན། །བདག་གིས་མིག་འདིས་རྣམ་འགྱུར་ཅི་ཡང་
ཤེས། །བསྡམས་ཀྱང་འདི་ཡི་འཛུམ་བུ་སུ་ཡིས་ཐུབ། །མཚུངས་མེད་ཡ་མཚན་ལྡན་པ་དེ་ལ་འདུད། །
ཁྱོད་མ་མཐོང་ན་བཟའ་བའང་ཅི་ཞིག་དྲན། །བཟློག་མེད་མཆི་མ་འབྱུང་བ་བདག་ཅག་གི།སྐྱབས་ནི་
ངུ་བ་ལས་གཞན་ཅི་ཞིག་ཡོད། །མགོན་མེད་དབུགས་འབྱིན་མཛད་པ་ཁྱོད་ལ་འདུད། །ཁྱོད་མཐོང་
གྱུར་ན་སུ་ལ་བདག་ཅག་འཇིགས། །རླུང་ཡང་བདག་གི་སྟེང་ནས་ག་ལ་འགྲོ། །བདག་ལ་མ་བཏུང་
གྱུར་པ་སུ་ཞིག་ཡོད། །དེ་ལྟར་མི་ཕམ་མགོན་པོ་ཁྱོད་ལ་འདུད། །ཀྱེ་མ་མགོན་པོ་ཇི་ལྟར་བཞེད་པ་
མཛོད། །བསྐལ་ངན་བདག་གི་འགྲོས་པ་ངན་འགྲོས་ཏེ། །ལྟོས་མེད་རྣམས་ལ་སུ་ཞིག་སྐྱབས་སུ་
གྱུར། །འོན་ཀྱང་བདག་གིས་དད་པས་ཁྱོད་ལ་འདུད། །མགོན་ཁྱོད་སྒྲུབ་ཀྱང་མ་གྲུབ་མྱ་ངན་ནི། །ས་
འདིར་ཤོང་བར་གྱུར་པ་ཅི་ཞིག་ཡིན། །འོན་ཀྱང་ནམ་མཁའི་ཁམས་སུ་མི་ཤོང་བའི། །ཚད་མེད་
ཐུགས་རྗེ་མངའ་བ་དེ་ལ་འདུད། །བདག་གི་སེམས་འདི་ཐོགས་བྱེད་མ་ཡིན་། །མགོན་པོ་སྒྲིབ་པར་
བྱེད་པའི་ཡོལ་བར་ཟད། །ཁྱོད་ཐུགས་གཟུགས་མེད་མ་ཡིན་སྐལ་ལྡན་ཀུན། །གསལ་བྱེད་ཉི་ཟླའི་
དཀྱིལ་འཁོར་ཁྱོད་ལ་འདུད། །ལས་ངན་བསྒྲིབས་ཤིང་མཐོན་པོས་བསྒྲིབས་པའི་ཕྱིར། །ཁྱོད་ཀྱིས་
སྣང་བ་སྤྲོས་ཀྱང་བདག་ཉིད་ནི། །ལོང་བ་བཞིན་དུ་ད་དུང་མངོན་མ་གྱུར། །དེས་ན་ཁྱོད་ནི་འཁང་
བའི་གནས་མིན་ནོ། །མཚོན་ཆ་མེད་པར་ཉོན་མོངས་གཡུལ་ལས་རྒྱལ། །བྱི་དོར་མེད་པར་རྟག་ཏུ་
འཚེར་བའི་སྐུ། །བསྣུན་མཁན་མེད་པར་གྲགས་པའི་རྔ་བོ་ཆེ། །སྔོན་མེད་ཁམས་གསུམ་དབང་ཕྱུག་
དེ་ལ་འདུད། །ཁྱོད་དང་རི་དྭགས་མིག་ཅན་མ་གཏོགས་པ། །གཞན་གྱིས་འགྲོ་བའི་ཡིད་འཛིན་ནུས་
མ་ཡིན། །ཟླ་ལྟར་བསིལ་ཡང་སྒྲིབ་གཉིས་བསྲེགས་པའི་མེ། །འགྲོ་ལ་ཆགས་ཀྱང་ཆགས་མེད་ཁྱོད་
ལ་འདུད། །རྒྱ་ཆེན་ཉི་མའི་དཀྱིལ་འཁོར་ཤར་ཙམ་གྱིས། །བདག་ཅག་པདྨའི་ཚོགས་རྣམས་རབ་
དགའ་སྐྱེས། །མོས་པའི་འོད་ཟེར་ཁྱོད་ལ་ཞུགས་པ་ཡིས། །བྱིན་རླབས་གནང་བས་བདག་ཚིམས་
ཁྱོད་ལ་འདུད། །ཁྱོད་དང་ལྷན་ཅིག་དཀར་བའི་དད་པ་ཡིས། །ཚེ་རབས་ཀུན་ཏུ་སྒྲིབ་པ་མེད་པར་
392

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཤོག།དེ་ལྟར་བསྟོད་པའི་དགེ་བའི་ཉི་འོད་ཀྱིས། །སྐྱེ་དགུ་ཕན་བདེའི་ལོ་ཏོག་འཕེལ་བར་ཤོག །ཕ་
དང་མ་དང་རྒྱལ་བ་འཁོར་དང་བཅས །བཅོམ་པས་རང་སེམས་རྣམ་པར་དག་གྱུར་ནས། །སྙིང་བོ་
མེད་ལ་སྙིང་བོ་རབ་ཤེས་ཏེ། །བླ་མེད་བྱང་ཆུབ་སྙིང་བོ་འཐོབ་པར་ཤོག །འཇམ་དབྱངས་དཀར་བོའི་
བསྟོད་པ་དོན་རྒྱན་གྱི་སྙེ་མ་ཞེས་བྱ་བ། མི་དབང་དཀོན་མཆོག་ལེགས་པའི་བཀའི་དྲི་བཞོན་གྱིས་
བསྐུལ་ནས། དཔལ་ལྡན་འཇིགས་མེད་གྲགས་པའི་བློ་གྲོས་ཀྱི་ཞིང་དུ་འཕེལ་བ་ཡིན་། །ལན་
གཅིག་ཞུས་དག །།
༈འཇམ་དབྱངས་དམར་སེར་གྱི་བསྟོད་པ་ཆོས་རྗེ་མཁས་གྲུབ་པས་བསྐུལ་བ་བཞུགས་
སོ།།
ན་མོ་མཉྫུ་ཤྲཱི་ཡེ། མདངས་བཟང་ཞིམ་ཡིད་འཕྲོགས་པདྨོར་ནི། །ཟླ་བའི་གདན་ལ་
འགྱིང་ཞིང་རྣམ་པར་སྒེག །གཞོན་ནུ་གཟུགས་མཛེས་ལྟ་བས་ཆོག་མི་ཤེས། །འཇམ་དཔལ་གཞོན་
ནུའི་སྐུ་ལ་ཕྱག་འཚལ་ལོ །ཕྱག་གཡས་གསེར་གྱི་ལྗོན་པའི་ལྕུག་ཕྲན་ནི། །དྲི་མེད་རལ་གྲིའི་ལོ་
འདབ་སྔོ་བསངས་གཡོ། །གཡོན་པའི་ཨུཏྤལ་ལྟེ་བར་གསེར་གྱི་ནི། །འདབ་ལྡན་གླེགས་བམ་བུང་
བའི་སིལ་སྙན་འཛིན །སྐུ་ལུས་གསེར་གྱི་རྒྱ་མཚོའི་འཇུག་ངོགས་ལ། །རིན་ཆེན་ཆུ་བྱ་འཕུར་ལྡིང་
སྒྲ་སྙན་སྒྲོག །ཡོན་ཏན་རིན་ཆེན་རྒྱ་མཚོའི་གཏེར་ཆེན་ཕྱིར། །རྒྱན་གྱི་རྦ་རླབས་ཀུན་གཡོ་ཁྱེད་ལ་
འདུད།།གཅིག་ཞུས་གྲུབ་པའོ
༈འཇམ་དཔལ་སྨྲ་སེང་གི་བསྟོད་པ་བོ་དོང་ཆོས་རྒྱལ་གྱིས་མཛད་པ་བཞུགས་སོ། །
རབ་གསལ་པདྨའི་ལྟེ་བར་བུང་བའི་ཚོགས །ཆར་སྤྲིན་སྔོ་བསངས་ལྟར་འདུས་རི་
དྭགས་ཀྱི། །དབང་བོའི་གདན་ལ་མིག་སྨན་རི་བོའི་རྩེར། །ཉི་གཞོན་འོད་ཟེར་འཆར་ཁའི་དབང་
བོར་འདུད། །ཐུན་མཚམས་ལི་ཁྲིའི་མདོག་ལྡན་གཞོན་ནུ་ཁྱོད། །རབ་མཛེས་ན་བཟའ་དབང་བོའི་
གཞུ་འདྲ་ཞིང༌། །འཆི་མེད་སྐྱེངས་པའི་རྒྱན་གྱིས་བཀོད་པ་བཀྲ། །ལྷ་བརྒྱའི་དབུས་ན་རྣམ་རོལ་ཁྱོད་
ལ་འདུད། །ཐོར་ཅོག་ནོར་བུའི་འོད་ཀྱིས་ཉི་ཟླ་འཇོམས། །དྲི་མེད་རལ་གྲིའི་མདངས་ཀྱིས་ནམ་
མཁའ་འཕྲོག །མང་ཐོས་གླེགས་བམ་སྙན་གྱི་པདྨར་གསལ། །ཞི་བ་ཟུར་ཕུད་ལྔ་ལྡན་ཁྱོད་ལ་འདུད། །
393

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྤྲོས་མེད་ཆོས་སྐུའི་ངང་ལ་རྟག་བཞུགས་ཤིང་། །དཔག་མེད་གཟུགས་སྐུ་ཉི་ཟླའི་དཀྱིལ་འཁོར་རྒྱས། །
ཚད་མེད་འཕྲིན་ལས་སྣ་ཚོགས་འོད་ཟེར་འགྱེད། །མངོན་མེད་འཇིག་རྟེན་སྒྲོན་མེ་ཁྱོད་ལ་འདུད། །
ནམ་མཁའ་མཉམ་པའི་ལུས་བཏུད་ཕྱག་འཚལ་ཞིང་། །ནམ་མཁའ་ཁྱད་པའི་མཆོད་སྤྲིན་རྒྱ་མཚོས་
མཆོད། །ནམ་མཁའི་ངང་དུ་སྡིག་པ་ཐམས་ཅད་གཤེགས། །ནམ་མཁའ་ལྟར་དག་དགེ་ལ་རྗེས་ཡི་
རང༌།།རྟག་ཆོས་ཀྱི་འཁོར་ལོ་སྐོར་མཛད་ཅིང་།།རྟག་པར་མྱ་ངན་མི་འདའ་བཞུགས་སུ་གསོལ།།
བདག་སོགས་སྤྲོས་དང་བྲལ་བའི་བྱང་ཆུབ་ཏུ། །རྟག་པར་དགེ་བ་ཐམས་ཅད་རབ་ཏུ་བསྔོ། །ཡོན་
ཏན་ཐམས་ཅད་བདག་ལ་མངོན་གྱུར་ནས། །འགྲོ་བ་ཀུན་གྱི་དོན་རྣམས་སྐད་ཅིག་ལ །ཐོགས་པ་
མེད་པའི་ཚུལ་གྱི་འགྲོ་གྱུར་ནས །མགོན་པོ་འཇམ་དབྱངས་གོ་འཕངས་མྱུར་ཐོབ་ཤོག །འཇམ་
དབྱངས་སྨྲ་བའི་སེངྒེ་ལ་བསྟོད་པ་འདི་ནི། ཐམས་ཅད་མཁྱེན་པ་བོ་དོང་ཆོས་ཀྱི་རྒྱལ་བོའི་ཞལ་སྔ་
ནས་མཛད་པའོ། །བཀྲ་ཤིས།། །།
༈ འཕགས་པ་སྤྱན་རས་གཟིགས་སེངྒེ་སྒྲས་ཞལ་གཟིགས་ཤིང་དུག་གི་བསྙུན་ལས་གྲོལ་
དུས་དེའི་ཉམས་དང་སྦྱར་བའི་བསྟོད་པ་པདྨ་དཀར་བོའི་ཕྲེང་བ་བཞུགས་སོ།།
རྒྱ་གར་སྐད་དུ། ཨཱརྱ་ལོ་ཀེ་ཤྭ་ར་སིཾ་ཧ་ནཱ་ད་སྟ་ཝ་པུཎྜ་རཱི་ཀ་མཱ་ལཱ་ནཱ་མ། བོད་སྐད་དུ།
འཕགས་པ་སྤྱན་རས་གཟིགས་དབང་ཕྱུག་སེངྒེ་སྒྲ་ཡི་བསྟོད་པ་པདྨ་དཀར་བོའི་ཕྲེང་བ་ཞེས་བྱ་བ།
སྙན་ངག་མཁན་གྱི་ཆར་སྟོད་བྱིའུ་རྣམ་དཔྱོད་མིག་བཀྲ་གྱེན་དུ་གཡོ་བའི་འོད་ཟེར་དང་ལྡན་སྤོབས་
པའི་འདབ་གཤོག་རྣམ་པར་རྒྱས་པའི་ཕྲེང་བ་རབ་ལྟར་ཁྱོད་ཀྱི་ཡོན་ཏན་ཆུ་འཛིན་དབང་བོ་གསལ་
བར་བརྗོད་པའི་སྙན་ཚིག་གླུ་དབྱངས་རྣ་བའི་བདུད་རྩི་ཅི་ཡང་སྤྲོ་བ་དཔག་ཡས་ཀྱང་། །རྣམ་མང་
ནད་ཀྱིས་ཉེར་བར་ཐེབས་པའི་བྱིས་པ་ཆུང་ངུ་བདེ་བླག་སྨྲ་བའི་ནུས་དང་བྲལ་བའང་ཤིན་ཏུ་བྱམས་
པའི་མ་ཡི་དྲུང་དུ་ཅི་ཡང་རབ་འགོག་ངུ་བའི་མོད་ལ་འཛུམ་བུ་བསྟན་ནས་ཨ་ཨིའི་ཚིག་ཙམ་ཡང་ཡང་
བརྗོད་པས་མ་ལ་རེ་བའི་མདུན་པ་གསལ་བར་སྟོན་པ་ལྟར །སྡུག་བསྔལ་མཐའ་ཡས་བརྒྱུད་མས་
རབ་བཅོམ་དཔུང་གཉེན་བྲལ་བའི་བྱིས་ངན་ཐ་ཆད་རྨོངས་པ་བདག་ཀྱང་རེ་གནས་བསླུ་མེད་མགོན་
ཁྱོད་དྲན་པས་དད་པའི་མིག་ཆུ་རབ་ཏུ་གཡོ་ཞིང་སྤོབས་པའི་མགྲིན་པ་ཅུང་ཟད་བཏེགས་ནས་བསྟོད་
394

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ
ཚིག་མེ་ཏོག་སྣ་མས་མཆོད་དོ་འཇིག་རྟེན་དབང་བོའི་སྤྱན་རས་གཟིགས། །མི་བཟད་སྡིག་པའི་ལས་
ཀྱི་ཕོ་ཉས་ངན་འགྲོའི་བཙོན་རར་ངེས་པར་དྲངས་གྱུར་མཐའ་ཡས་སྡུག་བསྔལ་གནག་དཀའི་
འཇིགས་ལྡན་ཤིན་ཏུ་སྐྱོ་བའི་མོའི་ཆོ་ངེས་རིང་ནས་འདེབས་སོ་རྡེག་པ་བྲང་དང་འབལ་བ་སྐྲ་ཙམ་
ཀྱེ་མ་ཧོ་གནམ་སྐོས་ལྐོག་མར་སྲོག་ཕྱིན་བདག་ནི་ཁྱོད་ལ་ཕྱག་འཚལ་ལོ། །དཔག་བསམ་ཤིང་ཆེན་
དོ་ར་རྒྱ་ཆེན་ཡལ་གའི་ལག་སྦྲེལ་ཤིན་ཏུ་རབ་རྒྱས་ལོ་འདབ་སྟོད་གཡོགས་རྣམ་པར་གཡོ་ལྡན་
འབྲས་བུའི་དོ་ཤལ་མངོན་པར་འཕྱང་ཞིང་བྱ་དང་བུང་བའི་སིལ་སྙན་རབ་རྡུང་མེ་ཏོག་ལན་ཚར་ཕྲེང་
བས་མཛེས་པའི་དཀྱིལ་འཁོར་དབུས། །རལ་པའི་ཆུ་འཛིན་ཕུང་བོའི་དབུས་ནང་མིག་གཉིས་ཉི་ཟླའི་
དཀྱིལ་འཁོར་རབ་ཤར་ལྕེ་ཡི་གློག་ཕྲན་སྟོང་ཕྲག་འཕུར་ལྡན་འཆི་བ་རྡོ་རྗེའི་གནམ་ལྕགས་འབེབས་
བྱེད་ལུས་ཅན་སྤྲིན་གྱི་རྩ་ལག་རབ་རྒྱས་གདེངས་ཅན་དབང་བོའི་རྒྱབ་བརྒྱད་སྨན་ལྗོངས་དགའ་
ཚལ་དུ། །གཡུར་ཟ་ལྡེམ་པའི་པད་དཀར་རབ་རྒྱས་འདབ་མ་འབུམ་ཕྲག་ཁ་ཕྱེའི་དབུས་ན་རབ་
གསལ་གེ་སར་སྙེ་མའི་ཕུང་བོ་བུང་བ་མྱོས་པའི་ཟློས་གར་དོ་རར་ཁྱོད་ཞབས་ཆུ་ཤེལ་ལྗོན་པའི་ཡལ་
འདབ་རོལ་པས་མཛེས་ཤིང་རྣམ་མང་རྒྱན་གྱི་ཆུ་བྱ་རྣམས །སྐུ་ལུས་འོ་མའི་མཚོ་སྟོད་ནས་འདབ་ལྟེ་
བའི་འཁོར་མོར་ཕྲེང་བ་འཁོར་ལྡན་སྣ་ཚོགས་ཤམ་ཐབས་ཆུ་འདབ་ཚལ་གྱིས་འཇུག་ངོགས་རབ
མཛེས་ཕྱག་གཉིས་ཤེལ་གྱི་ལྕུག་ཕྲན་འཁྲི་ཤིང་པདྨ་དཀར་བོའི་སྙེ་མ་རབ་རྒྱས་དགའ་ཚོགས་དབང་
བོ་ཁྱོད་ལ་འདུད། །ཕྱག་ཡས་མཆོག་སྦྱིན་ཡལ་འདབ་གཡོ་ལྡན་འོག་ཏུ་རབ་འགྲོ་ངང་བའི་དེད་
དཔོན་མགྲིན་པ་རབ་བརྐྱངས་པད་མཚོར་འཇུག་འདྲ་ཕྱག་གཡོན་སྐྱབས་སྦྱིན་འདབ་མའི་གྲིབ
བསིལ་རྣམ་པར་གཡོ་བས་ཐུགས་མཚོར་བསྡུས་པའི་འགྲོ་བ་མ་ལུས་བསིལ་བའི་བདེ་བ་སྟེར་
མཛད་ལ། །གང་གི་གཡས་ན་རྩ་གསུམ་དྲི་མེད་སྟེང་དུ་སྒྲེང་བར་གདེངས་ཅན་དཀར་བོ་མངོན་པར་
འཁྱིལ་བ་ནོར་བུའི་གདེངས་ཀ་ཤིན་ཏུ་མཛེས་ལྡན་རྣམ་བཀྲའི་མིག་གཉིས་ཅི་ཡང་འབར་བྱེད་ལྕེ་
གཉིས་ཕུད་སྒྲ་གཡོ་བས་སྒྲུབ་པོའི་དུག་རྣམས་འཐུངས་ནས་མདངས་གསལ་ཞིང༌། །གཡོན་ན་སྐྱོན་
བྲལ་པདྨའི་སྟེང་ན་དྲི་མེད་རལ་གྲི་གྱེན་དུ་གཡོ་ལྡན་སྐབས་ལྡན་སྒྲིབ་པའི་གོ་ཆ་རབ་བཤིག་འཇིག་
རྟེན་དབང་བོ་སེངྒེ་སྒྲ་ཞེས་ཀུན་ནས་གྲགས་པ་རྣམ་རྒྱས་ཁྱོད་ལ་ཕྱག་འཚལ་སྙིང་ནས་དོད་འབོད་
395

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དོ་བརྟན་གཡོ་ཡི། །དུག་རྣམས་མ་ལུས་ངེས་པར་བཅོམ་ནས་འཆི་མེད་བདུད་རྩིའི་བདེ་བ་བབ་ཕྱིར་
མཆོད་སྤྲིན་རྒྱ་མཚོས་མངོན་པར་མཆོད་ཅིང་སྡིག་པ་མཐའ་དག་དག་པར་བཤགས་ནས་དགེ་བ་ཀུན་
ལ་ཀན་ན འངའ་བཞགས་ས་གསོལ།
ལ་ཀུན་ནས་ཡི་རང་ཆོས་འཁོར་ཀུན་བསྐོར་ཆོས་དབྱིངས་མི་འདའ་བཞུགས་སུ་གསོལ། །དེ་ལྟར་
ཁྱོད་བསྟོད་དགེ་བའི་ཚ་ཟེར་གྱིས། །མ་རིག་མུན་པ་མཐའ་དག་རབ་བསལ་ནས། །ཀུན་ཏུ་ཕན་
བདེའི་པད་ཚལ་རབ་རྒྱས་ཏེ། །མི་ནུབ་ཆོས་ཀྱི་སྣང་བས་ཁྱབ་པར་ཤོག །འཕགས་པ་སྤྱན་རས་
གཟིགས་དབང་ཕྱུག་སེངྒེ་སྒྲའི་བསྟོད་པ་པདྨ་དཀར་བོའི་ཕྲེང་བ་ཞེས་བྱ་བ། སྙན་ངག་གི་མཁན་པོ་
དབྱངས་ཅན་དགའ་བས་སྦྱར་བའོ།།ཞུས་དག་གོ །།
༈ཕྱག་ན་རྡོ་རྗེ་འཆི་བདག་འཇོམས་པ་ལྷ་བཅུ་གསུམ་མ་ལ་བསྟོད་པ་བཞུགས་། །
ཕུན་ཚོགས་འོད་ཀྱི་གཞལ་ཡས་ཁང་བ་ནས །ཟག་མེད་བདེ་ཆེན་ཟླ་བའི་གདན་ལ་
བཞུགས། །འཆི་བདག་མུན་པ་མ་ལུས་སེལ་མཛད་པའི། །རབ་དཀར་སྣང་བ་མཐའ་ཡས་འཆར་ལ་
འདུད། །ཕྱག་གཡས་ཚེ་ཡི་རྡོ་རྗེ་ཐུགས་ཀར་འཛིན།།གཡོན་པ་ཡེ་ཤེས་དྲིལ་བུ་སྙེམས་ཚུལ་མཛད།།
རྣམ་བཀྲ་དར་དང་རིན་ཆེན་དུ་མས་སྤྲས །མགོན་པོ་འཆི་བདག་འཇོམས་ལ་ཕྱག་འཚལ་། །ཁྱོད་
སྐུའི་འོད་ཟེར་མཐའ་ཡས་རབ་འཕྲོས་པས །རྒྱལ་བ་ཀུན་གྱི་ཚེ་དང་ཡེ་ཤེས་རྣམས། །མ་ལུས་
བདག་ལ་གཅིག་ཏུ་བསྡུས་ནས་ནི། །འཆི་བདག་འཇོམས་པ་ཁྱོད་ལ་ཕྱག་འཚལ་ལོ། །ཁྱོད་གསུང་
གསང་སྔགས་སྤྲིན་ཆེན་རབ་གཡོས་པས། །འཆི་མེད་བདུད་རྩིའི་ཆུ་ཆར་ཕབ་ནས་ནི། །བདག་
སོགས་ལུས་ཀྱི་ཞིང་ཀུན་སིམ་བྱས་ཏེ། །ཚེ་ཡི་འབྲུ་བཅུད་དཔག་མེད་རྒྱས་པར་མཛོད། །ཁྱོད་ཐུགས་
ཡིད་བཞིན་ནོར་བུ་ཆུ་དྭངས་ཀྱི། །འཆི་བདག་རྙོགས་པ་མ་ལུས་ཞི་མཛད་ནས། །འཆི་མེད་བདུད་རྩི་
དཔལ་ཀུན་རབ་རྒྱས་ཏེ། །ཚེ་འདི་ཉིད་ལ་འཆི་མེད་འགྲུབ་པར་མཛོད། །ལུས་དང་ལོང་སྤྱོད་མཆོད་
པ་ཐམས་ཅད་འབུལ། །སྡིག་དང་སྒྲིབ་པ་ཐམས་ཅད་བཤགས་པར་བགྱི། །དགེ་བ་ཀུན་ལ་རྟག་པར་
རྗེས་ཡི་རང༌། །ཆོས་འཁོར་མ་ལུས་རྒྱུན་དུ་བསྐོར་དུ་གསོལ །རྟག་པར་མྱ་ངན་མི་འདའ་བདག་
གསོལ་འདེབས། །དགེ་ཀུན་རྫོགས་པའི་བྱང་ཆུབ་ཆེན་པོར་བསྔོ། །ཞེས་ཚེ་དཔག་མེད་འཆི་བདག་
འཇོམས་པ་ལ་བསྟོད་པ་འདི་ནི། དཔལ་འཆི་བ་མེད་པའི་སྡེ་ཕྱོགས་ཐམས་ཅད་ལས་རྣམ་པར་རྒྱལ་
396

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
བས་བོ་དོང་ཨེའི་གཟིམས་ཁང་དཀར་བོར་སྦྱར་བའོ། །ཡི་གེ་བ་ནི་དཀོན་ནེའོ། །ལན་གཅིག་ཞུས
གྲུབ་པའོ །།
༈མི་གཡོ་དཀར་བོས་ཞལ་གཟིགས་དུས་གནས་གཙང་མའི་ལྷ་རྣམས་ཀྱིས་བསྐུལ་ནས་
དེའི་བཀོད་པ་དང་སྦྱར་བའི་བསྟོད་པ་མེ་ཏོག་གི་ཆུན་འཕྱང་བཞུགས་སོ།།
རབ་དཀར་སྐུ་ཡི་ནམ་མཁའ་ཀུན་ཁྱབ་ཆུ་འཛིན་ཉིད་དམ་ཁྲོ་གཉེར་འོ་མའི་རྦ་རླབས་གཡོ་
བས་འཇིགས་རུང་ཆུ་མཚོ་སྤྱན་གསུམ་བསྐལ་བའི་ཉི་མ་རླབས་ཆེན་སྣང་བའི་ཕུང་བོ་རྒྱ་ཆེན་
མདངས་འབར་ཀུན་ནས་གེགས་མེད་ཅི་ཡང་ཤར་ཅི་སྨ་ར་སྨིན་མ་རལ་བའི་ཕྲེང་བའི་མེ་ལྕེ་དཔག་
ཡས་གྱེན་དུ་མཆོངས་པས་བསྐལ་བ་འཇིག་པའི་དུས་སམ་ཅི། །ལྷ་ཡི་རྔ་སྒྲའི་ང་རོ་མཐའ་ཡས་དྲིལ་
ཆེན་སྒྲོག་པའི་འུར་ཆེན་ཡིན་ནམ་མ་ལུས་གནམ་ས་ཕྱེ་མར་གྲུག་བྱེད་འཇིགས་རུང་ཆུ་འཛིན་ནག་པོ་
སྒྲོག་པའི་འབྲུག་སྒྲ་འབུམ་ཕྲག་མཁའ་ལ་གཡོ་བ་ཅི་ཡིན་རབ་བསྟེན་ཁྱོད་གསུང་ཧ་ཧ་གསལ་བོར་
དགོད་པའི་གད་མོ་ཆེན་པོས་ཕྱོགས་ཀུན་འགེངས་བ་གང་ཞིག་ལགས་ཤེས་ཐེ་ཚོམ་འགོག་མེད་ཅི་
ཡང་སྐྱེས། །མཆེ་བའི་སེར་རྐང་མི་བཟད་འཁྲིགས་ཤིང་ཧཱུཾ་ཡིག་རྡོ་རྗེའི་གནམ་ལྕགས་འབར་བས་ང་
རྒྱལ་རྩེ་མོ་མངོན་པར་མཐོ་བའི་བགེགས་ཀྱི་རི་རྣམས་ཐལ་བར་རློག་བྱེད་ལྗགས་ཀྱི་གློག་སྟོང་བདེ་
བར་འཁྱུག་པའི་ཉི་མའི་ཞགས་པས་འགྲོ་བ་ཀུན་སྟོད་ཁྲག་གི་ལམ་གྱི་གཤིན་རྗེའི་ཕོ་བྲང་རྟ་བབས་
མཐོན་པོས་སྐྱི་ཡང་གཡའ་བའི་སྒོ་འམ་ཅི། །བདུད་རྩིའི་ཆུ་གཏེར་མངོན་པར་འཁོར་བའི་འཁོར་མོ་
འམ་ནི་གཡས་སུ་འཁྱིལ་བའི་དུང་ཉིད་ལགས་སམ་རིམ་པར་བཀྲ་བའི་མགུལ་བའི་རྣམ་འགྱུར་གང་
ཞིག་ཡིན་ཞེས་ཀུན་ཏུ་རྨོངས་ཀྱང་རྨོངས་པའི་འཁྲུལ་བས་ནམ་ཡང་མི་གཡོ་མི་གཡོ་མགོན་པོའི
ཞབས་ལ་མགོན་འཛིན་སྣད་དེ་གུས་པའི་མཚོ་ལས་སྙིམ་པའི་མེ་ཏོག་མཐོན་པོར་བཀོད་ནས་མིག་ཆུ་
གཡོ་བས་ཕྱག་འཚལ་ལོ །དུང་མཚོ་འཁྱིལ་བའི་འཇུག་ངོགས་ལས་སྐྱེས་ཆུ་ཤེལ་ལྗོན་པ་གྱེན་དུ་
རྒྱས་པར་ཡལ་ག་བསངས་གཡོ་བ་ཉིད་དམ་གཉིས་འཐུང་དབང་བོ་ཤིན་ཏུ་དྲེགས་པའི་སྣ་ཡི་
ཁྱོགས་ནི་གནམ་དུ་བསླངས་པས་མཚོན་ཆུའི་འཕྲུལ་འཁོར་འཕེན་པའམ་ནི་ཉིད་ཀྱི་ཕྱག་གཡས་
རལ་གྲི་འཕྱར་བ་གང་ཞིག་ཡིན་ཞེས་རྣམ་པར་བརྟགས་ཀྱང་འདི་ཞེས་རྣམ་གཡེངས་སུ་ལ་ཡོད། །རྭ་
397

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཉིས་གདེངས་གྱུར་མཁའ་འགྲོའི་དབང་བོ་མཚོ་དབུས་རབ་བཞུས་གདེངས་ཅན་བཟུང་ནས་གྱེན་
དུ་འཕུར་བའམ་མགོན་པོའི་ཕྱག་གཡོན་སྡིགས་མཛུབ་བསྒྲེངས་པས་ཉེ་བར་གཡོ་བའི་སྦྲུལ་ཞགས་
འཛིན་པ་ཅི་ལགས་གྲང་སྟེ་འོན་ཀྱང་འདབ་གཤོག་གཡོ་བ་རྣམ་བྲལ་གདུ་བུའི་སྣང་བ་ཅི་ཡང་འཆར་
ཞིང་གཡོ་མེད་ཐུགས་ཀར་ལེགས་པར་གཅོད་ཕྱིར་ཁྱོད་ཀྱི་ཕྱག་རྒྱ་ཉིད་དུ་ངེས། །གང་དེ་ཉིད་སྐུའི་ཆ་
བས་རྣམ་བརྒྱད་ཉེ་བར་བཀྲ་བའི་སྦྲུལ་ཆེན་རྣམས་ཀྱིས་རྣམ་པར་སྒེག་པ་ཅི་ཞིག་ལགས་ཏེ་རྒྱ་ཆེན་
ཡན་ལག་བརྒྱད་ལྡན་མཚོ་ལ་ཕྱོགས་ཆ་རྣམས་སུ་ཀླུ་ཡི་དབང་བོ་གདེངས་ཀ་ནོར་བུའི་སྣང་བ་
བསྒྲིབས་མེད་ཀུན་ནས་སྤྲོ་ཞིང་མྱུར་དུ་བདེ་བླག་གྱ་གྱུར་བགྲོད་པའི་ལུས་ཀྱི་མདུད་པ་ཆུ་མཚོར་ཡང་
ཡང་འདེབས་པ་ཉིད། །ལྟོ་མཐར་དཀྲིས་པའི་སྟག་ལྤགས་འཇིགས་རུང་བསུས་གཉེར་རྦ་རླབས་ཕྲེང་
བ་གཡོ་བའི་ཆུ་ཡི་གཡང་ས་དྲག་པོའི་མཐར་ནི་རྟ་གདོང་མེ་ལྕེ་འོད་ཀྱི་དུ་རིས་ཀུན་རྟོག་པིར་གྱིས་
གསལ་བར་བྲིས་པའི་གཟུགས་བརྙན་མཚམས་ལས་ཤེས་རབ་ཞབས་ཀྱིས་ཆུ་བོ་འབབ་ཅིང་འཁོར་
བའི་མེ་དཔུང་ཉེ་བར་ཞི་བྱེད་བརྩེ་བའི་ཆུ་བོ་གྱེན་དུ་གཡོ་ཞབས་ཉེར་ཞིའི་མཐའ་ཡས་སློང་བར་
འདུད། །སྒོ་གསུམ་ཀུན་གྱིས་ཀུན་ཏུ་ཕྱག་འཚལ་མཆོད་པ་ཀུན་གྱིས་ཀུན་ཏུ་མཆོད་ཅིང་སྡིག་པ་ཀུན་
ནི་ཀུན་ནས་བཤགས་བྱས་དགེ་བ་ཀུན་ལ་ཀུན་ཏུ་ཡི་རང་ཆོས་འཁོར་ཀུན་ནི་ཀུན་ནས་བསྐོར་མཛད་
མྱ་ངན་ཀུན་ལ་ཀུན་ནས་མི་འདའ་བཞུགས་སུ་གསོལ་ཞིང་རང་དང་གཞན་གྱི་དུས་གསུམ་བསགས་
ད་ང་བ་ཞུག་ལ་ར
པའི་དགེ་བ་ཀུན་ནི་ཀུན་ནས་སེམས་ཅན་དོན་དུ་བསྔོ། །དེ་ལྟར་བདག་གིས་དེ་བཞིན་བསྟོད་པས་
ཆོས་ཀྱི་དེ་ཉིད་དེ་ལྟར་མཆོད་ལ་དེ་བཞིན་གཤེགས་པའི་མན་ངག་དེ་ཐོབ་དེ་ཡི་གཞུང་ལུགས་དེ་ལྟར་
གཟུང་ནས་དེ་ལ་རྒོལ་བ་དེ་ཀུན་འཇོམས་ཤིང་དེ་ཡིས་བསྟན་པའི་དེ་ཉིད་རྩོམ་པ་དེ་ལྟར་མཁས་པའི་
དབྱངས་ཅན་དེ་ཡང་དེ་མ་ཐག་ཏུ་གསལ་བར་མཐོང་ནས་དེ་ཡི་ཡོན་ཏན་ཀུན་རྩོལ་ཞིང༌། །ཁྱད་པར་
འཁོར་བའི་གཡོ་བ་ཀུན་གྱིས་བདག་ནི་ཀུན་ནས་གཡོ་མེད་གྱུར་ནས་གཡོ་བའི་འདུ་འཛི་ཐམས་ཅད་
སྤངས་ཏེ་ཀུན་ནས་གཡོ་མེད་ནགས་ཀྱི་ནང་དུ་ཏིང་འཛིན་མི་གཡོ་བརྟན་པ་ཐོབ་ནས་ཕྱོགས་མཐའ་
གཡོ་མེད་ལྷག་མཐོང་འབར་བས་ཀུན་ནས་གཡོ་བའི་སྐྱོན་ཀུན་སྤངས་ཏེ་སྙིང་རྗེའི་གར་གྱིས་ཀུན་ཏུ་
གཡོ་ལྡན་མི་གཡོ་མགོན་པོའི་ས་ཐོབ་ཤོག །བཅོམ་ལྡན་འདས་མི་གཡོ་མགོན་པོ་ལ་བསྟོད་པ་མེ་
398

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཏོག་གི་ཆུན་འཕྱང་ཞེས་བྱ་བ་འདི་ནི། ལྷ་རྣམས་ཀྱིས་ཉེ་བར་བསྐུལ་བའི་ངོར་ཐམས་ཅད་མཁྱེན་པ་
ཕྱོགས་ཐམས་ཅད་ལས་རྣམ་པར་རྒྱལ་བའི་ཞལ་སྔ་ནས དཔལ་མངའ་རིས་ཀྱི་ཁྱུང་རྫོང་དཀར་
བོའི་ཆོས་གྲྭར་སྦྱར་བ་དགེ་ལེགས་སུ་གྱུར་ཅིགགཅིག་ཞུས་པའོ །།
༈རྗེ་བཙུན་མི་གཡོ་སྔོན་པོ་ལ་བསྟོད་པ་ཚིག་དོན་དངོས་གྲུབ་ཀྱི་སྙེ་མ་བཞུགས་སོ།།
ན་མ་ཤྩཎྜ། མ་ཧཱ་ཥ་ཎཱ་ཡ། ནགས་མེ་རླུང་གིས་གྱེན་དུ་བསྐྱོད་མཚུངས་རལ་བའི་ཕྲེང་བ་
དམར་སེར་འབར་ཡང་གཙུག་གི་ནོར་བུ་མཐོན་ཁའི་དྲི་མེད་ཆུ་ཤེལ་ཐིགས་པ་འབབ་པ་བཞིན། །
སྤྱན་གསུམ་བསྐལ་བའི་ཉི་མ་རླབས་ཆེན་སྣང་བའི་ཕུང་བོ་ཅི་ཡང་ཤར་ཡང་ཁྲོ་གཉེར་དུས་མཐའི་ཆུ་
འཛིན་ནག་པོ་འཇིགས་རུང་མུན་ཆེན་ཉེ་བར་འཁྲིགས། །ལྗགས་ཀྱི་གློག་སྟོང་ཕྲེང་བའི་འདུ་འགོད་རྒྱ་
ཆེན་སྤྲོ་ཡང་སྲིད་གསུམ་མ་ལུས་གདུག་པའི་ཚོགས་རྣམས་དབུགས་ཀྱི་ཞགས་པས་འཇིགས་རུང་
ཞལ་སྒོར་ཉེ་བར་སྡུད། །སྤྱི་བོ་དང་ནི་སྙན་ཆ་ལ་སོགས་དྲག་པོའི་གདེངས་ཅན་མེད་ནོར་བུའི་སྣང་
བས་མཛེས་ལྡན་ཕུད་སྒྲས་སྐྱོད་ཀྱང་ཀུན་ནས་མི་གཡོ་ཁྱོད་ལ་འདུད། །སྐུ་ཡི་མཚོ་སྔོན་འཇུག་ངོགས་
ལས་སྐྱེས་ཕྱག་གཡས་ལྗོན་པ་གྱེན་དུ་གཡོ་བྱེད་སོར་མོའི་ལྕུག་ཕྲན་ཡལ་འདབ་རྒྱས་ལྡན་དྲི་མེད་
རལ་གྲིའི་ཡལ་ག་འཕྱར།།ཕྱག་གཡོན་འཇིགས་རུང་འདབ་བཟང་དབང་བོ་སྡིགས་མཛུབ་རྭ་གཉིས་
མངོན་པར་གདེངས་ལྡན་མཚོ་དབུས་བཞུགས་ནས་གུང་མཐེབ་མཆུ་ཡིས་སྦྲུལ་གྱི་ཞགས་པ་འདྲེན་པ་
བཞིན། །ནོར་བུའི་དོ་ཤལ་ཆུ་བྱའི་ཚོགས་རྣམས་དེ་ལ་འཇིགས་པས་ཅ་ཅོའི་སྒྲ་ཆེན་ཅི་ཡང་སྒྲོག་བྱེད་
ལྟོ་མཚོའི་འཁོར་མོར་ཉེ་བར་འཇུག་པའི་གྱ་གྱུ་ཅན། །གསུས་གཉེར་ཆུ་ཡི་རླབས་ཆེན་འཁྲིགས་པས་
གཡེངས་པའི་མཐར་ནི་སྟག་གི་པགས་པའི་རྟ་གདོང་མེ་ལྕེ་དུ་མ་རྒྱས་པའི་རི་མོའི་སྣང་བ་ཅི་ཡང་
འབར། །ཞབས་གཡས་ཆུ་བོ་པདྨའི་ཚལ་ནི་མངོན་པར་འབབ་ཀྱང་གཡོན་པའི་ཆུ་ཀླུང་སླར་ཡང་
ཟློག་བྱེད་གྱེན་དུ་མཆོང་བའི་སོར་མོའི་ཆུ་རླབས་ཕྲེང་བ་གཡོ། །སྟོབས་ཆེན་གང་གིས་ཚ་ཟེར་རྒྱལ་
བོ་མཁའ་ལ་བགྲོད་པའི་གོགས་པ་ཕྲོགས་ནས་པདྨའི་ལྟེ་བ་གེ་སར་སྙིང་བོ་མཐའ་ཡས་འདབ་མ་
གསལ་ལྡན་པ །ཕུན་ཚོགས་འབྲས་བཟང་སྙེ་མའི་རྩེ་ལ་ཡིད་འོང་བུང་བ་ཟློས་གར་བསྒྱུར་བའི་དོ་
རའི་དབུས་སུ་མངོན་པར་ཕབ་སྟེ་སྟེང་རྣམ་རོལ་ཁྱོད་ལ་འདུད། །ཇི་སྲིད་བྱང་ཆུབ་མ་ཐོབ་དེ་སྲིད་
399

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འགྲོ་བ་མ་ལུས་ཀུན་ལ་ལུས་པ་མེད་པའི་མཆོད་སྤྲིན་བསྡུས་ཏེ་ཁྱོད་ལ་ཕྱག་འཚལ་ཉེ་བར་མཆོད། །
མཆོད་པའི་སྟོབས་ཀྱིས་སྡིག་པའི་སྟོབས་ཀུན་མངོན་པར་བཅོམ་ཞིང་ཞིང་ཁམས་རྣམ་དག་རྣམ་པར་
སྣང་ལྡན་སྣང་བ་མཐའ་ཡས་ཞིང་དེ་ཉིད། །དེ་ཉིད་རྟོགས་པའི་རྟོགས་པ་མཐའ་དག་དག་པར་ཐོབ་
ནས་དགེ་བ་ཀུན་ལ་ཀུན་ནས་དང་བའི་ཡིད་ཀྱིས་མེ་ལོང་རབ་གསལ་བ །གསལ་བའི་ཆོས་ཀྱིས་
ཆོས་མིན་དྲི་མ་མ་ལུས་དག་པའི་ཡི་རང་ལྡན་པས་རྒྱལ་བ་ཀུན་ལ་ཆོས་འཁོར་རྒྱུན་དུ་བསྐོར་བར་
གསོལ། །གསོལ་བ་བཏབ་པས་འགྲོ་བའི་སྒྲོན་མ་འགྲོ་ཀུན་ཀུན་མཁྱེན་གོ་འཕང་འཐོབ་ཕྱིར་མྱ་ངན་
མི་འདའ་རྟག་པར་འབར་བའི་ཆོས་ཀྱི་ལམ། །ལམ་དང་ལམ་མིན་ཤིང་རྟའི་སྲོལ་རྣམས་རྣམ་པར་ཕྱེ་
ནས་སེམས་ཅན་ཀུན་གྱི་སེམས་ཀྱི་གནས་ཚུལ་ཇི་བཞིན་རྟོགས་པའི་གྲུབ་པའི་མཐའ །མཐའ་དག་
གཞུང་ལུགས་གཞུང་བརྒྱ་སྨྲ་བའི་སྤོབས་པའི་དཀྱིལ་འཁོར་འཁོར་གསུམ་ཡོང་དག་རྒོལ་དང་ཕྱི་
རྒོལ་རྩོད་པའི་ཁྲི་ལ་འཇིགས་མེད་གནས། །གནས་སྐབས་ཀུན་ཏུ་ཀུན་ནས་སྤེལ་ལེགས་ལེགས་
བཤད་སྩོལ་བས་བཤད་པའི་བསྟན་འཛིན་མཐར་ཐུག་གྲུབ་པ་མཐར་ནི་ཕྱིན་པའི་དོན་འགྲུབ་ཤོག །
བཅོམ་ལྡན་འདས་མི་གཡོ་བ་སྔོན་པོ་ལ་ཚིག་དང་རྒྱན་གྱི་སྒོ་ནས་བསྟོད་པ་དངོས་གྲུབ་ཀྱི་དགའ་སྟོན་
ལེན་པ་འདི་ནི།དཔལ་ལྡན་མཐུ་སྟོབས་གྲུབ་པས་སྦྱར་བ་དགེ་ལེགས་འཕེལ།ཞུས་དག་།།
༈ མི་ཕམ་གཡག་དང་རྩོད་པ་མཛད་དུས་རྗེ་བཙུན་མི་གཡོ་བས་ཞལ་གཟིགས་པའི་ཚེ་
བསྟོད་པ་བཞུགས་སོ། །
རྗེ་བཙུན་མི་གཡོ་མགོན་ལ་ཕྱག་འཚལ་ལོ། །འཇིགས་རུང་རྗེའི་མཚོན་ཆའི་འཕྲུལ་
འཁོར་རྙོག་མེད་ཡེ་ཤེས་དུས་མཐའི་མེ་ཆེན་མཁའ་ལ་ཅི་ཡང་མཆོངས་པ་ཡིས། །རབ་ཏུ་དྲག་པོའི་
བདུད་ཀྱི་ཡི་དེད་དཔོན་ཁྱོཤུགས་བྱིས་པ་དང་བཅས་ངུ་མོའི་སྒྲ་སྒྲོག་ཤིན་ཏུ་རིང་བར་འབྲོས་པ་ཅི། །
ཕས་རྒོལ་སེངྒེའི་ཁྲི་ལ་རབ་འདུག་སྨྲ་བའི་དྲེགས་པས་མིག་རྩ་དམར་བོའི་རི་མོ་མཐའ་ཡས་སྣང་བ་
རབ་འཆར་གདུགས་ཀྱི་དཀྱིལ་འཁོར་མཐོ་བར་གཡོ་ལྡན་མདུན་དུ་བུབ་ནས་ཐལ་མོ་རབ་སྦྱར་གང་
དེ་ཅི། །གང་དུ་ཆེ་བའི་རིན་ཆེན་ཐེམས་སྐས་རྒྱ་ཆེན་འོད་ཟེར་ཅི་ཡང་འཕྲོ་བར་ཞབས་ཟུང་པདྨོ་ཉེ་
བར་བཀོད་ནས་འཆི་མེད་མཛེས་མའི་རླུང་ཡབ་གྲིབ་མར་ངལ་སོས་དགེ་བའི་ལྷ་མཆོག་རྣམས་ཀྱང་
400

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་།
མྱུར་དུ་མཆོད་པའི་བྲེལ་བ་སྣ་ཚོགས་ཅི་ཞེས་བགྲང་། །འདི་ཞེས་རྣམ་བརྟགས་དད་པའི་སྒྲོན་ཆེན་
ཤེས་རབ་སྣང་བ་ཐོག་མེད་སྤྲོ་བའི་རྩ་ལག་མཆོག་གྱུར་སྤོབས་པའི་མིག་གྱེན་དུ་གཡོ་བས་མངོན་
པར་བལྟས་ཚེ་འདབ་སྟོང་གེ་སར་ཕྱོགས་བཅུར་རྒོད་པ་ཐུན་མཚམས་གཞོན་ནུའི་སྣང་བའི་དྲེགས་
འཇོམས་ཚ་ཟེར་རྒྱས་པའི་དཀྱིལ་འཁོར་ལ། །གཡས་གཡོན་བརྐྱངས་བསྐུམས་གར་གྱིས་རོལ་པའི་
ཞབས་གཉིས་ཆུ་མོའི་འདུ་བྱེད་ལྷུར་ལེན་འོག་ཏུ་འབབ་ཅིང་སྟེང་དུ་འཕྲོ་ལྡན་གང་ཞིག་འདུས་པའི་
འཇུག་ངོགས་ན། །བསུས་ཁྱིམ་རྒྱས་པའི་རྒྱ་མཚོའི་འཁོར་མོའི་ཆུ་གཏེར་སྒྲ་སྒྲོག་དྲག་པོའི་གཡང་
སར་རྟ་གདོང་མེ་ལྕེ་གསལ་བོར་འབར་བའི་དུ་བའི་རི་མོ་ཅི་ཡང་འཁྱིལ། །མཚོ་སྐྱེས་ཕྱག་གཡས་
དཔལ་ལྡན་ལྗོན་པ་རྒྱན་དུ་རྒྱས་པའི་སོར་མོའི་ལྕུག་ཕྲན་ཡལ་གའི་རྩེ་ལ་དྲི་མེད་རལ་གྲིའི་འདབ་མ་
སྔོ་བསངས་འཕྱར་ཞིང་གཡོ། །གང་འདིར་རིན་ཆེན་ཕྲེང་བའི་ཆུ་བྱ་མཐའ་ཡས་སྙན་པའི་སྒྲ་སྒྲོག་
འཕུར་ལྡིང་འབབ་པའི་ཐུགས་མཚོའི་དབུས་ན་སྡིགས་མཛུབ་རྭ་གཉིས་འཇིགས་རུང་གདེངས་ལྡན་
སོར་ལྷག་མ་རུངས་རྡོ་རྗེའི་མཆུ་ཡིས་ལྟོ་འགྲོའི་དབང་བོའི་ཞགས་པ་འཛིན་བྱེད་གཞན་ཡང་འགའ་
ཞིག་སྨ་ར་སྨིན་མ་རལ་བའི་ཕྲེང་བའི་དུས་མཐའ་འབར་བའི་དཀྱིལ་འཁོར་ན། །ཀྱེ་མ་ཅི་ཡང་
འཇིགས་པའི་སྒྲ་སྒྲོག་ཁྲོ་གཉེར་ཆུ་འཛིན་མུན་པའི་དབུས་ནའང་ཐུན་གསུམ་དབང་ཕྱུག་བསྐལ་བའི
ཉི་མ་རྣམ་གསུམ་འཆར་བྱེ་མཆེ་བའི་གངས་རིའི་ཕྲེང་བའི་རྩེ་མོས་མཆུ་འགྲོས་སྤྲིན་དམར་རྒྱ་ཆེན་
དཀིགས་ལན་དེ་ལ
དཀྲིགས་ལྡན་དེ་ལས་ཀྱང་ནི་ལྗགས་ཀྱི་གློག་གི་འདུ་འགོད་དཔག་ཡས་གར་ལྟར་གཡོ། །སྲིད་
གསུམ་རླུང་གིས་ཀུན་ནས་གཡོ་མེད་རྗེ་བཙུན་མཐའ་ཡས་ཁྲོ་བོའི་དབང་བོའི་དེད་དཔོན་ཆེན་པོར་
ཀུན་ནས་གྲགས་པའི་རྔ་སྒྲ་གསལ་ལྡན་འཁོར་ཡུག་རི་བོའི་བར་དུ་སྒྲོག་བྱེད་མི་གཡོ་མགོན་ཁྱོད་
ཉིད་རབ་མཐོང་དགའ་དང་དད་པའི་མིག་ཆུ་གཡོ་ལྡན་མཆི་མའི་རླབས་ནི་སུ་ཡིས་འགོག།སྒོ་གསུམ་
ཀུན་ནས་གུས་པས་ཕྱག་འཚལ་ཀུན་ཏུ་ཁྱབ་པའི་མཆོད་སྤྲིན་འབུལ་ལོ་ཀུན་ནས་བསགས་པའི་སྡིག་
པ་མཐའ་ཡས་ཀུན་ཏུ་བཤགས། །མ་དག་སྡིག་བྲལ་དགེ་ལ་ཡི་རང་མ་ལུས་ཆོས་འཁོར་ཀུན་ནས་
བསྐོར་ཞིང་མར་གྱུར་སེམས་ཅན་ཀུན་གྱི་དོན་དུ་མྱ་ངན་མི་འདའ་བཞུགས་སུ་གསོལ། །དེ་ལྟར་ཁྱོད་
ལ་དེ་བཞིན་གཤེགས་པའི་དེ་ཉིད་མཐའ་ཡས་དེ་ཡིས་བསྟོད་པས་འཆད་རྩོད་རྩོམ་པའི་དེ་ཉིད་ཐོབ་
401

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ནས་གནས་དེ་ཉིད་དུ་ཕྱོགས་རྣམས་ཀུན་ལས་རྣམ་རྒྱལ་ཏེ། །མི་ཤེས་གཉིད་ལས་འགྲོ་ཀུན་སད་བྱས་
མི་དང་མི་མིན་འབྱུང་བོ་ཀུན་གྱི་བདུད་དང་རྒོལ་བས་ཀུན་ནས་མི་གཡོ་མི་གཡོ་མགོན་པོའི་གོ་འཕང་
གཡོ་མེད་ཐོབ་པར་ཤོག །བཅོམ་ལྡན་འདས་མི་གཡོ་མགོན་པོ་ལ་རྨ་བྱའི་འགྲོས་ཞེས་བྱ་བའི་སྡེབ་
སྦྱོར་གྱི་སྒོ་ནས་བསྟོད་པའི་སྙན་དངགས་འདི་སྙན་དངགས་སྨྲ་བ་བོ་དབྱངས་ཅན་དགའ་བ་ཞེས་བྱ་
བས། རང་གི་སློབ་མ་དད་པའི་མེ་ཏོག་གི་ཡལ་འདབ་ནམ་མཁའ་དྲི་མ་མེད་པའི་དཔལ་གྱི་མཐོང་སུ་
མངོན་པར་ཁྱབ་པ་དག་གིས་སྤྲོ་བའི་འདབ་གཤོག་གཡོ་བ་དང་ལྡན་པའི་ཚིག་གི་བུང་བ་བཟང་བོ་
སྙན་པོར་སྒྲོག་པའི་དགའ་བའི་ཚལ་དུ་མངོན་པར་འབབ་པའི་ཆེད་དུ་བརྗོད་པ་ལས། གློག་གི་འདུ་
བྱེད་ལས་མྱུར་དུ་སྤྲོས་པའོ། །ལན་གཅིག་ནན་ཏན་ཞུས་པའོ །།
༈གཙུག་ཏོར་རྣམ་པར་རྒྱལ་མའི་བསྟོད་པ་བཞུགས་སོ། །
རྣམ་པར་རྒྱལ་མ་ལ་བསྟོད་པ།རྒྱལ་བའི་གཙུག་ཏོར་གཡས་སུ་འཁྱིལ་བའི་རྩེར།།མཐོན་
མཐིང་བོའི་ཏོག་ལས་ལེགས་འཁྲུངས་ཤིང་།།ཚེ་དང་བསོད་ནམས་བསྟོད་སྟེར་བདུད་དཔུང་ལས། །རྣམ་
པར་རྒྱལ་མའི་ཞབས་ལ་ཕྱག་འཚལ་ལོ །ཐུགས་རྗེའི་ཆུ་འཛིན་དཔག་ཡས་དབང་དང་། །གནོད་
སྦྱིན་བདག་པོ་ན་བཟའ་སྔོན་པོར་བཅས། །སེམས་ཅན་དོན་ལ་སྐྱོད་དུབ་མི་མངའ་བའི། །མཐའ་
ཡས་འཕྲིན་ལས་མཛད་ལ་ཕྱག་འཚལ་ལོ །ཕྱོགས་ཀྱི་ཁྲོ་རྒྱལ་འཇིགས་པའི་ཆ་ལུགས་ཅན །རྣམ་
ཐར་བཞི་ལྡན་གདུང་བའི་ང་རོ་ཅན། །བདུད་བགེགས་ལོག་པར་འདྲེན་པའི་དགྲ་བཅོམ་ནས། །བྱིན་
རླབས་དངོས་གྲུབ་སྟེར་ལ་ཕྱག་འཚལ་ལོ།།ནམ་མཁའི་དཀྱིལ་ན་གནས་གཙང་ལྷ་ཡི་བུ།།བདུད་རྩི
ཆུ་རྒྱུན་འབེབས་ལ་མགོས་ཕྱག་འཚལ། །སྲིད་མཐའི་འཆིང་བ་ཆུ་སྲིན་གྱིས་འཇིགས་པ། །གང་གིས་
ཁྱོད་དྲན་གསོལ་བ་འདེབས་པ་ལ །ཡེ་ཤེས་ཅན་མས་ཐུགས་རྗེའི་ཕྱག་སྐྱོང་ལ། །ཚེ་དང་བསོད་
ནམས་ཐར་པའི་གླིང་དུ་སྐྱོལ །ཞེས་པ་འདི་ཕྱོགས་ལས་རྣམ་པར་རྒྱལ་བས་སྦྱར་བའོ། །ལན་
གཅིག་ལེགས་པར་ཞུས་སོ།། །།
༈སྒྲོལ་མ་དཀར་མོའི་བསྟོད་པ་བཞུགས་སོ །པདྨ་དཀར་དང་ཟླ་བའི་གདན་སྟེང་ནས། །
ལྷ་མོ་སྤྱན་ཡངས་ནུ་འབུར་རྒྱས་མ་ནི། །ཕྱག་གཡས་མཆོག་སྦྱིན་གཡོན་པ་སྐྱབས་སྦྱིན་མཛད། །
402

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཞབས་གཉིས་བདེ་རྒྱས་དཀྱིལ་ཀྲུང་ཅན་དེར་འདུད། །ཏཱ་ལ་སོགས་སྔགས་ཀྱིས་འོད་ཟེར་གྱིས། །
ལུས་ལ་སྐུ་དང་ངག་ལ་གསུང་དང་ནི། །སེམས་ལ་ཐུགས་ཀྱི་དངོས་གྲུབ་སྩོལ་མཛད་ཅིང༌། །བདག་
གི་འཆི་བདག་འཇོམས་མཛད་ཁྱོད་ལ་འདུད། །སྟོང་བ་ཉིད་དང་མཚན་མ་མེད་པ་དང༌། །སྨོན་པ་
མེད་དང་མངོན་པར་འདུ་མི་བྱེད། །རྣམ་ཐར་སྒོ་བཞིའི་སྤྱན་གྱི་ཕྱག་དང་ཞབས། །མངོན་པར་མཚན་
པའི་ལྷ་མོ་ཁྱོད་ལ་འདུད། །ཚེ་སྩོལ་བར་མཛད་པའི་སྒྲོལ་མ་དཀར་མོ་ལ་བསྟོད་པ་དཔལ་འཆི་བ་
མེད་པའི་སྡེ་ཡིས་སྦྱར་བའོ། །ལན་གཅིག་ཞུས་དག་གོ།།
༈སྒྲོལ་མ་སེང་ལྡེང་ནགས་སྒྲོལ་གྱི་བསྟོད་པ་བཞུགས་སོ། །
ན་མ་སྟྭ་རཱ་ཡཻ། མདངས་ལྡན་པདྨ་འདབ་སྟོང་དབུས་ན་བསིལ་ཟེར་བྱེད་པའི་གདན་
སྟེང་དུ། །ཏཱཾ་ཡིག་ལྗང་ལས་འཁྲུངས་པའི་ལྷ་མོ་ཡིད་འཕྲོག་འགྱིང་ལྡེམ་ཉམས་ལྡན་མ།།ལང་ཚོ་དར་
བབ་དཀར་དམར་མིག་ཅན་མཐོ་རིས་དབང་བོའི་དཔལ་འཕྲོག་མ། །སྐྱེ་དགུའི་དཔལ་མོ་སྒྲོལ་མའི་
ཞབས་ལ་ཟོལ་མེད་གུས་པས་ཕྱག་འཚལ་ལོ། །ཁུ་བྱུག་བུང་བ་སྔོན་པོ་ལྟ་བུར་འཇམ་ནག་འཁྱིལ་
བའི་དབུ་སྐྲ་ཡིས། །གདོང་ལྔ་བ་ཡི་རོ་སྟོད་ལྟ་བུར་ཡངས་པའི་སྐུ་སྟོད་མཛེས་པར་ཁེབས། །ལྷབ་
ལྷུབ་དར་གྱི་ན་བཟའ་ལེགས་སྤྲས་ཟླ་བ་གང་བའི་ནུ་འབུར་ཅན། །རིན་ཆེན་མང་བོའི་རྣ་རྒྱན་གྱིས་
མཛེས་མཆུ་ནི་བིམ་པ་ལྟར་དམར་ཞིང་། །ངོས་དམར་མཚམས་ཀྱི་ཉི་མ་དམར་བས་ཁྱབ་པ་ལྟ་བུའི་
མར་སེན་མོ་མན་ཤེལ་མདངས་ལས་ལྷག་པར་མཛེས་ཤིངམཁུར་ཚོས་དམར །དཀར་དམར་སེན་མོ་མན་ཤེལ་མདངས་ལས་ལྷག་པར་མཛེས་ཤིང་ཐལ་གོང་
རྒྱས། །རབ་རྒྱས་ཨུཏྤལ་སྔོན་པོའི་འདབ་ལྟར་སྲབ་གཉེན་ཤིན་ཏུ་རིང་བའི་ལྗགས། །དབང་བོའི་གཞུ་
ལྟར་སྣ་ཚོགས་འོད་འགྱེད་ཚད་མཉམ་ཐག་བཟང་བཞི་བཅུའི་ཚེམས། །སྐར་མ་སྟོང་ཕྲག་ཚོགས་པའི་
མདངས་འཕྲོག་འཛུམ་ཞིང་འགྱིང་བ་རྒྱས་པའི་མགུར། །ཁ་བ་དུང་འདྲ་ཟབ་ཅིང་རྒྱ་ཆེའི་སྙན་པའི་སྒྲ་
སྒྲོག་བྲང་གོང་ནི། །དྲི་མེད་བེ་ཌཱུར་སྔོན་པོའི་རི་ལྟར་རབ་རྒྱས་ཡིད་འོང་མཛེས་པའི་ཕྱག །གླང་བོའི་
སྣ་འདྲ་གཡས་པའི་ཞབས་ཀྱི་ཆུ་སྐྱེས་སྟེང་ན་མཆོག་སྦྱིན་གྱི །ཕྱག་རྒྱ་ལེགས་བྱས་ཨུཏྤལ་སྔོན་པོའི་
ཡུ་བ་ལེགས་འཛིན་གཡོན་པའི་ཕྱག །གཡས་བརྐྱངས་གཡོན་བསྐུམས་རུས་སྦལ་ཞབས་ནི་རྩིབས་
སྟོང་འཁོར་ལོས་རྣམ་པར་མཚན། །ངང་བའི་རྒྱལ་བོའི་སོར་མོ་ལྟ་བུར་དྲ་བས་ལེགས་འབྲེལ་གླང་བོ་
403

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དང༌། །སེངྒེའི་སྟོབས་གཤེགས་བེེ་ཌཱུར་སྔོན་པོ་མརྒད་མདངས་ཀྱི་རབ་བཀྲ་མ། །ཁྱོད་སྐུ་པདྨའི་ཚལ་
རབ་དེ་ན་མཚན་དཔེའི་བུང་བ་གར་སྟབས་མཉེན། །མགུལ་མཆོག་ཆུ་འཛིན་འཁྱིལ་བའི་ཀློང་དེར་
ཚངས་དབྱངས་འབྲུག་སྒྲ་དར་དིར་སྒྲོག །ཡོན་ཏན་འཇུག་ངོགས་མཁྱེན་རྩེའི་ཀློང་དེར་སྣ་ཚོགས་
ཤེས་བྱའི་གཟུགས་བརྙན་གསལ །སྒོམ་པ་ཉི་གཞོན་བཀྲ་བའི་དཔལ་འདི་བདེ་ཆེན་ཐང་ལ་ལྷག་
པར་མཛེས །དེ་ལྟའི་ཡི་དམ་རྗེ་བཙུན་མ་ཁྱོད་བདག་གི་སྙིང་ལ་འཇུག་པར་མཛོད། །ཕན་སེམས་
ལག་འགྲོ་སྟོང་ཉིད་གདེངས་ཀས་རབ་བརྗིད་ངེས་ལེགས་ཟུར་ཕུད་ཅན། །ཁྱོད་ཉིད་བདག་གི་སྙིང་
ལ་མི་འཇུག་གང་ཕྱིར་བདག་ལ་སྐྱབས་གཞན་ནི། །ཁུ་བྱུག་དུང་མདོག་རི་བོང་རྭ་དང་ནམ་མཁའི་མེ་
ཏོག་ཉི་མའི་བསིལ་ཟེར་བཞིན། །གང་ཕྱིར་བདག་ཡིད་བདག་ལྟའི་རི་བརྟན་དུག་གསུམ་སུལ་གྱིས་
བརྗིད་པ་འདི། །བདག་མེད་རྟོགས་པའི་རྗེ་ཆོམས་ཤིག་བདག་གི་ཡི་དམ་རྗེ་བཙུན་མ། །གཞན་
ཕན་བློ་བྲལ་དཔག་བསམ་ནོར་བུ་རིན་ཆེན་ལྷ་ཡི་ལྗོན་ཤིང་ཡང༌། །འདོད་ཡོན་བྱེ་བའི་དཔལ་བསོད་
སྟེར་ན་བདག་གི་ཡི་དམ་རྗེ་བཙུན་མ། །བརྩེ་ལྡན་རྒྱལ་ཡུམ་ཉི་མོའི་མགོན་ཁྱོད་བདག་བློའི་པད་
ཚལ་རྒོད་མི་མཛད། །མགྲིན་སྔོ་བདེ་འབྱུང་གླང་གདོང་གདོང་དྲུག་དབང་དབང་བོའི་སྒྲ་སོགས་
ཀྱང༌། །འཚལ་བའི་དངོས་པོ་ལེགས་པར་བསྒྲུབས་ན་བཅོམ་ལྡན་མ་ཁྱོད་སྨོས་ཅི་དགོས། །ཐུབ་
བསྟན་ཉིན་མོ་ནུབ་རིར་ལྷུང་ཞིང་བསྟན་འཛིན་སྐྱེས་བུ་ཕལ་ཆེར་འདས། །བདུད་བཞིའི་གཡུལ་དེ་
ཕྱོགས་བཅུར་འཕྱོ་ཞིང་སྡིག་ཆེན་སྐྱེས་བུ་འཆི་དུས་མེད། །ཚོང་འདུས་མགྲོན་པོའི་ཚུལ་ལྟར་མཚུངས་
ཤིང་སྤྲིན་ལྟར་གཡོ་བའི་མཛའ་ཤེས་དང༌། །ཆུ་ཤིང་ལྟ་བུར་སྙིང་བོ་མེད་ཅིང་སྦྲང་རྩི་དང་མཚུངས་
ལོངས་སྤྱོད་དང༌། །སྒྱུ་མའི་འགྲོ་ལྟར་རང་བཞིན་མེད་ཅིང་དབང་བོའི་གཞུ་མཚུངས་ལང་ཚོ་རྣམས། །
རྟག་འཛིན་རྟོག་པའི་དྲ་བ་རྩ་ནས་ཆོད་ཅིག་བཅོམ་ལྡན་མ། །མ་ལྟར་བརྩེ་བའི་ལྷ་མོ་ཁྱོད་ཀྱི་ཕྱག་
གིས་རྒྱུན་དུ་མ་བཟུང་ན། །ན་རྒ་འཆི་དང་ངན་འགྲོའི་གཡང་སར་འཆོར་བར་ངེས་སོ་རྗེ་བཙུན་མ། །
སྐད་ཅིག་ཙམ་ཡང་གཡེལ་བ་མེད་པར་ཐུགས་རྗེའི་སྤྱན་གྱིས་ལྷག་པར་གཟིགས། །སྙན་དངགས་
དོན་བཟང་སྤྲིན་དཔུང་རབ་འཁྲིགས་ཤིང༌། །ཚིག་བཟང་གློག་ཕྲེང་འགྱུ་བས་རབ་རྩེན་པ། །མགྲིན་
པའི་ཀློང་ལས་ཆར་བཞིན་ཟེགས་པ་མཐོང༌། །འདི་ཡི་ཕན་བདེའི་ལོ་ཏོག་འཕེལ་བར་།ཅེས་པ་
404

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
འདི་ནི་སྙན་དངགས་མཁན་དྷརྨ་དྷྭ་ཛས་དཔལ་ཤེལ་དཀར་གྱི་ཆོས་གྲྭ་ཆེན་པོར་སྦྱར་བའོ། །ལན་
གཅིག་ནན་ཏན་དུ་ཞུས་དག་གོ །།
༈ཕག་མོ་དཀར་མོའི་བསྟོད་པ་ཀ་མད་དང་སྦྱར་བ་བཞུགས་སོ། །
བཛྲ་བཱ་རཱ་ན་མ། གང་སྐུ་ཆུ་ཤེལ་ཕུང་བོ་དང་མཚུངས། །གང་གསུང་ཡན་ལག་དྲུག་ཅུའི་
གསུང་སྙན། །གང་ཐུགས་མཁའ་ལྟར་སྤྲོས་པ་ཉེར་ཞི༌། །རྡོ་རྗེ་ཕག་མོ་དེ་ལ་ཕྱག་འཚལ། །ཀ་པཱ་ལ་
དང་གྲི་གུག་བསྣམས་ཤིང་། །ཁ་ཊཱཾ་ག་ནི་གྲུ་མོ་ལ་བརྟེན། །ག་བུར་དྲི་ལྡན་ལྷ་མོ་དེ་ལ །ང་རྒྱལ་
སྤངས་ཏེ་གུས་པས་འདུད་དོ། །ཅ་ཅོ་ཆེ་ལྡན་རྡོ་རྗེའི་གླུ་དང༌། །ཆ་ཤས་བསྒྱུར་བའི་གར་གྱི་རྣམ་
རོལ། །ཇ་སོགས་འདོད་དགུའི་རེ་བ་སྐོང་མ། །ཉ་བའི་མདོག་ཅན་མ་ལ་ཕྱག་འཚལ། །ཏ་ཐཱ་ག་ཏའི་
ཡུམ་དུ་གྱུར་ཅིང་། །ཐ་མལ་སྤྱོད་ལས་ཀུན་ཏུ་རྣམ་རོལ། །ད་ལྟ་འདས་དང་མ་འོངས་ཀུན་གྱི། །ན་རྒ་
ཞི་མཛད་མ་ལ་ཕྱག་འཚལ། །པ་ལ་ཤ་ལྟར་མཛེས་པའི་སྐུ་ཡི། །ཕ་རོལ་མིག་ཏུ་བདུད་རྩི་སྟེར་ཞིང་། །
བ་མཆོག་ལྟ་བུར་འདོད་དགུ་ཀུན་གྱི། །མ་མོར་གྱུར་པ་དེ་ལ་ཕྱག་འཚལ། །ཙ་ཊ་ཀ་ལྟར་སྙན་པའི་སྒྲ་
སྒྲོག །ཚ་ཟེར་རྒྱལ་བོ་ལྟ་བུའི་གཟི་ལྡན། །ཛ་ལནྡྷ་རའི་གནས་སུ་གར་མཁན། །ཝ་ལྟའི་བགེགས་
འཇོམས་མ་ལ་ཕྱག་འཚལ །ཞྭ་ལྟར་ཀུན་གྱི་སྤྱི་བོར་བསྟེན་འོས། །ཟ་མ་ཏོག་ལྟར་དགའ་བའི་
འབྱུང་གནས། །འ་འུར་དར་དིར་ཧཱུཾ་གི་གད་མོས། །ཡ་མཚན་སྟེར་མ་དེ་ལ་ཕྱག་འཚལ། །རྭ་ནི་ཤིན་ཏུ་
འབར་བའི་རྗེས། །ལ་ལ་དག་ཏུ་བདུད་ཀྱི་སྡེ་ཡི། །ཤ་དང་རུས་པ་འཇིགས་པར་བྱེད་པའི། །ས་
སྟེངས་རྒྱུ་བྱེད་མ་ལ་ཕྱག་འཚལ། །ཧ་ཧ་རབ་ཏུ་བཞད་པའི་ཞལ་ནས། །ཨཱ་ལི་ཀཱ་ལིའི་སྒྲ་ཆེན་སྟེར་
མ། །ཡེ་ཤེས་ས་མའི་སྣ་ཅན་དེ་ལ། །དངོས་པོ་ཀུན་གྱིས་རབ་ཏུ་ཕྱག་འཚལ། །ཕྱི་ནང་གསང་བ་དེ་
ཉིད་དོན་གྱི། །མཆོས་སྤྲིན་རྒྱ་མཚོས་གུས་པས་རབ་མཆོད། །སྡིག་པ་ཐམས་ཅད་སོ་སོར་བཤགས་
ཤིང་། །དགེ་བ་ཀུན་ལ་རྗེས་སུ་ཡི་རང༌། །ཆོས་འཁོར་མ་ལུས་ཡུན་དུ་བསྐོར་ཕྱིར། །མྱ་ངན་མི་འདའ་
རྟག་པར་བཞུགས་ཤིག །བདག་ལ་ཤེས་རབ་མཆོག་ཏུ་བསྩལ་ནས། །རིགས་པའི་གནས་ལྔ་མངོན་
དུ་གྱུར་ཏེ། །དཔའ་བོ་རྣལ་འབྱོར་མ་ཚོགས་ཀུན་དང༌། །གཉིས་མེད་བདེ་ཆེན་རོལ་པར་ཤོག་ཅིག །
བསྟོད་ཚིག་མེ་ཏོག་མདངས་ལྡན་འདི་ནི། །སྙན་དངགས་ཆུ་བོ་གྲངས་མེད་འབབ་པའི། །འཇིགས་
405

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མེད་གྲགས་པའི་བློ་གྲོས་མཚོ་ལས །དད་པའི་འཇུག་ངོགས་ཉེ་བར་འཁྲུངས་གྱུར། །ཅེས་པ་འདི་ནི་
དབྱངས་ཅན་དགའ་བའི་པཎྜི་ཏ་འཇིགས་མེད་གྲགས་པས་གསོལ་བ་བཏབ་པའོ། །ལན་གཅིག་
ལེགས་པར་ཞུས་དག་གོ།། །།
༈དབྱངས་ཅན་ལྷ་མོའི་བསྟོད་པ་དབྱངས་ཅན་གྱི་མགུལ་རྒྱན་བཞུགས་སོ།།
ངག་དབང་ལྷ་ཡི་བུ་མོ་དབྱངས་ཅན་མ་ལ་ཕྱག་འཚལ་ལོ། །པདྨ་དཀར་དང་ཟླ་དཀར་
གདན་ལྡན་རབ་དཀར་ལྷ་མོ་སྤྲིན་དཀར་ལྟ་བུར་དཀའ་བའི་གོས་ཅན་ངང་བའི་བུ་མོ་ཡིད་འཕྲོག་མ། །
ལྷས་མ་མཛེས་ལྡན་རབ་མཛེས་རྨ་བྱའི་མདོངས་མཛེས་ལྟ་བུར་དབྱིབས་མཛེས་སྐུ་སྟོད་མཛེས་པར་
ཁེབས་པའི་བུ་མོ་སྒེག་པའི་རྣམ་པ་ཉིད། །གཙུག་རྒྱན་འོད་ཀྱིས་ཟླ་འོད་འཕྲོག་ཅིང་ཉི་འོད་སྐྱེངས་
གཞན་ནི་འོད་མེད་མཛད་པའི་ན་རྐུ
བྱས་མདངས་འོད་གཞན་ནི་འོད་མེད་མཛད་པའི་ན་ཆུང་ཟུར་ཕུད་ལྔ་བ་ཅན། །སྐྲ་མཚམས་ཕྲེང་བ་
གསེར་ཕྲེང་ནོར་བུའི་འོད་འཕྲེང་ཅན་ཁྱོད་གང་ན་བཞུགས་ལགས་རིང་ནས་འབོད་དོ་བདག་ལ་
བཞིན་རས་བསྟན་དུ་གསོལ། །ཨུཏྤལ་ལྟར་བཀྲ་བཀྲ་བའི་དར་དང་དང་བའི་ནོར་བུས་སྙན་གྱི་གོང་
རྒྱན་རྒྱན་གྱི་མཆོག་གྱུར་གསེར་མཆོག་སྙན་ཆས་ལེགས་པར་མཛེས།།ཟླ་ལྟར་བཞིན་ལེགས་ལེགས་
པའི་སྨིན་དཀྱུས་དཀྱུས་རིང་སྤྱན་གཉིས་རི་མོ་འཛུམ་བྱེད་བྱེད་པོའི་བུ་མོ་ཟུར་མིག་མདའ་དེ་འཕེན་
ལ་མཁས། །དཀར་དམར་མཁུར་འཛུམ་འཛུམ་པའི་མདངས་གསལ་གསལ་བའི་ཚེམས་དཀར་
གས་བཟང་བཟང་བའི་ཡིད་ཅན་དྲང་སྲོང་རྣམས་ཀྱང
དཀར་བའི་ཐགས་བཟང་བཟང་བའི་ཡིད་ཅན་དྲང་སྲོང་རྣམས་ཀྱང་ཆགས་བྱེད་མ། །བཞིན་སྡུག་བུ་
མོ་མོ་མཆོག་དཔལ་འཛིན་འཛིན་མའི་དཔལ་ཁྱོད་གང་ན་བཞུགས་ལགས་རིང་ནས་འབོད་དོ་བདག་
ལ་བཞིན་རས་བསྟན་དུ་གསོལ། །དུང་ལྟར་འཁྱིལ་བའི་མགུལ་མཛེས་རྣམ་སྒེག་འབར་བའི་རིན་
ཆེན་ཕྲེང་བས་བཀྲ་ཞིང་རྣམ་དཀར་དཔུང་བ་གསེར་གྱི་གདུ་བུས་ཅི་ཡང་མཛེས། །མཛེས་ཤིང་དཀར་
ཟླུམ་མངོན་པར་མཁྲང་བའི་ནུ་འབུར་རྒྱས་པ་མངོན་པར་མཐོང་ན་ཐུབ་པ་རྣམས་ཀྱང་སེལ་མོ་འགུལ་
བར་རྩོམ་བྱེད་ན། །ན་ཆུང་ཤ་འཇམ་ཡིད་འོང་མ་ཁྱོད་སུ་ཡི་སྙིང་སྡུག་ཡིད་འཛིན་མ་ལགས་འོན་ཀྱང་
སྲེད་ལྡན་བྱིས་པ་འཁོར་བའི་ཡུལ་མིན་ལ། །མ་ལུས་ལུས་ཅན་དགའ་བའི་ཉམས་ལྡན་མངོན་དགའ་
མ་ཁྱོད་གང་ན་བཞུགས་ལགས་རིང་ནས་འབོད་དོ་བདག་ལ་ཟུར་མིག་མཛད་དུ་གསོལ། །དཀར་
406

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
འཇམ་རིང་རྒྱས་གཞོན་ཤ་ཆགས་པའི་ཕྱག་ནི་ཕྱག་གདུབ་འོད་ཀྱིས་རྒྱས་ཤིང་སོར་མོ་རྣམས་ཀྱང་
སོར་གདུབ་དཔལ་གྱིས་རྣམ་པར་བཀྲ། །རྣམ་བཀྲའི་པི་ཝང་ཅུང་ཟད་བསྒྱུར་དུས་དགའ་མ་ཐམས་
ཅད་དུས་དག་འདེབས་ཤིང་མཆོད་སྦྱིན་བརྒྱ་བའང་ཁྱོད་ཉིད་མཆོད་ཕྱིར་ཡིད་ཀྱིས་འོང་། །ཡིད་འོང་
དོ་ཤལ་སིལ་སིལ་སྒྲོག་བྱེད་ནོར་བུའི་སྐ་རགས་རིན་ཆེན་སྙན་ཆ་ཆ་ཤས་ཕྲ་བཀོད་བཀོད་ལེགས་
རྣམས་ཀྱི་མདངས་མཛེས་གསལ །མདངས་གསལ་གསེར་གྱི་ཞབས་གདུབ་འཁྲོལ་བའི་ཞབས་
པད་ཅན་ཁྱོད་གང་ན་བཞུགས་ལགས་རིང་ནས་འབོད་དོ་ཞབས་གཉིས་སྤྱི་བོར་གཞག་ཏུ་གསོལ། །
ཚེར་ཚེར་འཕྲོ་བའི་ནོར་བུའི་གདེངས་ཅན་ཀླུ་ཡི་མཛེས་མས་འོག་གི་ཕྱོགས་ནས་ནོར་བུའི་སྣོད་
གཟུང་ཆུ་ཐིགས་ཟེགས་མའི་མཆོད་ཡོན་འབུལ། །ཁྲོལ་ཁྲོལ་རིན་ཆེན་གདུ་བུའི་སྒྲ་འབྱིན་ལྷ་མིན་བུ་
མོས་རྒྱབ་ཀྱི་ཕྱོགས་ནས་བུང་བའི་སྒྲ་ལྡན་རིན་ཆེན་མེ་ཏོག་ཆར་ལྟར་འབེབས །ཐུལ་ཐུལ་འབྱུང་
བའི་བདུག་པའི་སྤྲིན་ཕུང་མཛེས་པ་ཐོགས་ནས་གློག་ཕྲན་ལྟར་མཛེས་རིག་འཛིན་དགའ་མས་ཁྱོད་
ཀྱི་གཡས་ནས་ལྷས་མེ་ལ །ལྷག་ལྷག་འབར་བའི་ཉི་ཟླ་ལ་སོགས་སྣང་བ་གཟུང་སྟེ་མཁའ་སྤྱོད་ན་
ཆུང་ཟླ་བཞིན་མ་རྣམས་ཁྱོད་ཀྱི་གཡོན་ན་ཟུར་མིག་གཡོ། །ཆིལ་ཆིལ་ངད་ཀྱི་སྟོང་གསུམ་ཁྱབ་པའི་
དྲི་བཟང་འཕྲོ་ལྡན་དྲི་ཟའི་སྒེག་མོ་ཞིམ་མ་རྣམས་ཁྱོད་ཀྱི་མདུན་ན་འཛུམ་དཀར་སྟོན། །ཡང་ཡང་
པུས་བཙུགས་གསེར་གྱི་སྣོད་ནས་བཟའ་བཏུང་མཆོག་འདྲེན་འདོད་ལྷའི་གཞོན་མ་གསེར་མདོག་
པུས་བཅུགས་གསར་གུ་སྣད་ནས་བཟའ
ཅན་རྣམས་གསེར་གཡུའི་རྒྱན་ཆ་སིལ་སིལ་སྒྲོག །ཀྱུར་ཀྱུར་གླུ་སྐད་མགྲིན་པ་བསྡེབས་ནས་སྙན་
པར་སྒྱུར་བྱེད་ཚངས་པའི་བུ་མོ་མགྲིན་སྙན་མ་རྣམས་ཁྱོད་ཀྱི་ཟུར་ན་འགྱིང་ཞིང་ལྡེམ། །འདར་འདར་
བུང་བ་ལྟ་བུའི་གར་བྱེད་སིལ་སྙན་རྡུང་བའི་གནོད་སྦྱིན་བུ་མོ་རོལ་གར་རྩེ་བས་ཁྱོད་ཀྱི་ཕྱོགས་རྣམས་
ཀུན་ནས་མཛེས། །རབ་ཆགས་སྒེག་པའི་གོམ་ཚུགས་ཀྱིས་འགྲོ་ནུ་འབུར་སྟོན་པའི་རྔ་ཡབ་ལ་སོགས་
མཛེས་མ་མཐའ་དག་ཁྱོད་དྲུང་འཁོད་ཕྱིར་བུན་ནུ་ནུ། །གཞན་ཡང་ལྷ་དང་ལྷ་མིན་ལ་སོགས་ཆེ་བར་
མངོན་རློམ་གྲགས་པ་མཐའ་ཡས་ཁྱོད་ཉིད་མཆོད་དང་བསྟོད་པའི་སྒྲ་དབྱངས་འུ་རུ་རུ །དེ་དབུས་
ཁྱོད་ནི་སེངྒེའི་སྒྲ་དང་འབྲུག་གི་སྒྲ་ཆེན་བུང་བའི་མགུར་དང་ཚངས་པའི་དབྱངས་སྟོན་པི་ཝང་སྒྲེང་བ་
ལྷང་ལྷང་ལྷང༌། །དེ་སླད་བདག་ཀྱང་ཕྱོགས་ལས་རྣམ་རྒྱལ་སྨྲ་མཁས་འདོད་པ་སྨྲ་བའི་དབང་ཕྱུག་ཡི་
407

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དམ་ལྷ་མོའི་སྙིང་བོ་འབོད་དོ་ཧྲཱིཿཧྲཱིཿཧྲཱིཿ དེ་ལྟར་ཀུན་ཏུ་ལྷ་མོ་ཁྱོད་བསྟོད་ན། །ཚེ་རབས་ཀུན་ཏུ་ཁྱོད་
ཀྱིས་དགོངས་པར་ངེས །དེ་ཕྱིར་ཀུན་ཏུ་སྨྲ་མཁས་འདོད་པ་ཡི། །དུས་རྣམས་རྒྱུན་དུ་ཁྱོད་ཉིད་
བསྟོད་པར་། །བསྟོད་པ་དབྱངས་ཅན་གྱི་མགུལ་རྒྱན་ཞེས་བྱ་བ་པཎྜི་ཏ་ཕྱོགས་ལས་རྣམ་པར་རྒྱལ་
བའི་ལྷས་སྦྱར་བའོ། །ལན་གཅིག་ནན་ཏན་དུ་ཞུས་དག་གོ །།
༈དབྱངས་ཅན་ལྷ་མོའི་བསྟོད་པ་རྒྱན་གྱི་ཕྲེང་བ་བཞུགས་སོ། །
རྒྱ་གར་སྐད་དུ།བྲཧྨ་བ་དྷཱུ་ས་ར་སྭ་སྟི། ཨ་ལངྐཱ་ར་མཱ་ལཱ་ནཱ་མ།བོད་སྐད་དུ། ཚངས་པའི་
བུ་མོ་དབྱངས་ཅན་མ་ལ་བསྟོད་པ་རྒྱན་གྱི་ཕྲེང་བ་ཞེས་བྱ་བ། སྒྲ་དབྱངས་ལྷ་མོ་དབྱངས་ཅན་མ་ལ་
ཕྱག་འཚལ་ལོ །རིན་ཆེན་སྐྱེ་མོས་ཚལ་གྱི་མཚོ་འགྲམ་གང༌། །དྲི་མེད་ནོར་བུའི་ལྗོན་ཤིང་ཕྲེང་བ་
ཅན། །ཤེལ་གྱི་ལྕུག་ཕྲན་འཁྲི་ཤིང་གཞོན་ནུས་འཁྱུད། །ཕན་ཚུན་ལག་པའི་ཡལ་གས་འཐེན་པ་འདྲ། །
གསེར་གྱི་མེ་ཏོག་རྣམས་ནི་མགོ་ལྕོག་ལྡེམ། །གཡུ་ཡི་བུང་བ་གླུ་ལེན་འཕུར་ཞིང་ལྡིང༌། །ངང་བའི་
རྒྱལ་བོ་མཐའ༌ཡས༌རྫ་རྔ་རྡུང༌། །བཞད་དཀར་མགྲིན་རིང་རྣམས་ནི་སིལ་སྙན་སྒྲོག །མྱོས་པའི་ཁུ་
བྱུག་ཟབ་མོ་གླིང་བུ་སྒྱུར། །ནགས་ཀྱི་བྱིའུ་སྣ་ཚོགས་པི་ཝང་སྒྲོག །ཆུ་བྱ་མཐའ་དག་དགའ་ཞིང་རྣམ་
པར་འཕྱོ །སྤུ་སྡུག་རི་དྭགས་རྣམས་ནི་རྒྱུག་ཅིང་མཆོངས།།དྲེགས་པའི་གླང་ཆེན་ཕྱོགས་རྣམས་ཀུན་
ཏུ་འགྱིང༌། །ལྷ་ཕྲུག་གཞོན་ནུའི་ཚོགས་རྣམས་སྒྱུ་རྩལ་རྩེ། །རི་དྭགས་མིག་ཅན་རྩེད་འཇོ་གླུ་གར་
བྱེད། །དྲང་སྲོང་འཇིགས་མེད་དུ་མ་བསམ་གཏན་མཛད། །ཧ་རི་ཙན་དན་ལྗོན་པའི་གྲིབ་བསིལ་
དང་། །ལི་ཤིའི་མེ་ཏོག་གུར་གྱི་ལྡིང་ཁང་ཅན། །རིན་ཆེན་ནེའུ་གསེང་མཐིང་གའི་དབུས་མཐོ་བར། །
ཟླ་བ་ནོར་བུའི་རྡོ་ལེབ་ཕྱོགས་བཅུར་བཀྲམ། །པདྨ་དཀར་བོའི་ཕྲེང་བ་འཁྲིགས་པའི་གཞིར། །སཾ་
ཡིག་ལས་བྱུང་ཆུ་སྐྱེས་སྡོང་བུ་ནི། །དཀར་འཇམ་ཡངས་པའི་འདབ་མ་འབུམ་ཕྲག་ཅན། །གེ་སར་
རྒྱས་པའི་འོད་ཟེར་ཕྱོགས་བཅུར་འཕྲོ། །དེ་དབུས་ཨ་དཀར་ལས་བྱུང་རི་བོང་ཅན། །དཀྱིལ་འཁོར་
ཡོངས་སུ་རྫོགས་པའི་སྟེང་ཉིད་དུ། །རང་སེམས་ཧྲཱིཿདཀར་ཡོངས་སུ་གྱུར་པ་ལ། །སྐད་ཅིག་ཚངས་
པའི་བུ་མོར་གྱུར་ལ་འདུད། །སྐུ་མདོག་ངང་བའི་བུ་མོ་ལྟ་བུར་དཀར། །ཞལ་རས་དྲི་མེད་ཟླ་བ་ཤར་
བ་བཞིན །སྨིན་འཁྱུགས་རི་མོ་བྲིས་པའི་རྣམ་པར་ཅན། །དབྱངས་ཅན་ལྷ་མོ་བདག་གིས་འགྲུབ་
408

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ
པར་མཛོད། །སྤྱན་གཉིས་ཨུཏྤལ་མཐོན་མཐིང་རྣམ་པར་བཀྲ། །ཟུར་མིག་སྐར་མདའ་གཡོ་བས་
ཐམས་ཅད་འགུགས། །མཁུར་ཚོས་དཀར་དམར་མདངས་གསལ་སྙིང་དུ་སྡུག །དབྱངས་ཅན་ལྷ་མོ་
བདག་གིས་འགྲུབ་པར་མཛོད། །མགུལ་བའི་འགྱིང་བག་མཐོ་རིས་སྒེག་བཞིན། །དཀར་འཇམ་
གཞོན་ཤ་རྒྱས་པའི་ཕྱག་གཡོན་ན། །རབ་མཛེས་ཟའི་པི་ཝང་རིན་ཆེན་འཛིན། །དབྱངས་ཅན་ལྷ་
མོ་བདག་གིས་འགྲུབ་པར་མཛོད། །ལྷུན་འགྲུབ་བདེ་བའི་འདུ་བྱེད་ཆགས་པ་ཡིས །ཕྱག་གཡས་
རིན་ཆེན་གདུ་བུའི་སྒྲ་ལྡན་མ། །སོར་མོའི་ཆ་ཡིས་རྒྱུད་མང་འགྱིང་ཞིང་སྒྱུར། །དབྱངས་ཅན་ལྷ་མོ་
བདག་གིས་འགྲུབ་པར་མཛོད། །ནུ་མ་དཀར་ཟླུམ་མཁྲང་ཞིང་མཐོ་ལ་རྒྱས། །གང་གིས་རེག་ན་བདེ་
བ་ཐམས་ཅད་སྟེར། །ཕྲ་ཞིང་སྟ་ཟུར་ལྡེམ་པའི་སྐེད་སྐབས་ཅན། །དབྱངས་ཅན་ལྷ་མོ་བདག་གིས་
འགྲུབ་པར་མཛོད། །དཀར་འཇམ་བདེ་བའི་འདུ་བྱེད་ཆགས་པའི་ཞབས། །ཞོ་འཐུང་བྱིས་པ་དྲེགས་
པའི་རྣམ་པ་ཅན། །ཅུང་ཟད་ཙོག་པུ་ཆགས་པའི་འདུག་སྟངས་ཅན། །དབྱངས་ཅན་ལྷ་མོ་བདག་གིས་
འགྲུབ་པར་མཛོད། །རབ་རྒྱས་ཡིད་འཕྲོག་ལྷས་མ་མེ་ཏོག་ཅན། །མིག་སྨན་རི་ལ་ཟླ་བ་མཛེས་པ་
བཞིན། །ཐོར་ཅོག་ནོར་བུས་མཛེས་སོ་ཟུར་ཕུད་མ། །དབྱངས་ཅན་ལྷ་མོ་བདག་གིས་འགྲུབ་པར་
མཛོད། །སྙན་གོང་ཨུཏྤལ་རྨ་བྱ་ལྟ་བུར་མཛེས། །སྙན་ལྟག་ཅོད་པན་མདངས་སྒྲ་ལྟ་བུར་སྤྲས། །ཉི་
ཟླའི་འོད་འཕྲོག་གཡུ་རྣའི་འོད་འཆང་མ། །དབྱངས་ཅན་ལྷ་མོ་བདག་གིས་འགྲུབ་པར་མཛོད། །ནོར་
བུའི་མགུལ་རྒྱན་རྒྱུ་སྐར་བཀྲམ་པ་བཞིན །གདུ་བུ་ཕན་ཚུན་འཐབ་པའི་ཆར་སྡོད་ཅན། །དོ་ཤལ་
ངང་བའི་ཕྲེང་བ་འཕུར་ལྡིང་བྱེད། །དབྱངས་ཅན་ལྷ་མོ་བདག་གིས་འགྲུབ་པར་མཛོད། །རྒོལ་བས་
འཇིགས་མེད་སེངྒེའི་ང་རོ་སྒྲོག །གཞན་སྡེ་ཕམ་བྱེད་འབྲུག་གི་ང་རོ་ཅན། །ནམ་མཁར་མི་ཤོང་དྲིལ་
ཆེན་སྒྲ་དབྱངས་མ། །དབྱངས་ཅན་ལྷ་མོ་བདག་གིས་འགྲུབ་པར་མཛོད། །ཤེས་བྱའི་དཀྱིལ་འཁོར་
མཐའ་དག་ཐུགས་སུ་ཆུད། །ཚད་མེད་སྙིང་རྗེའི་དབང་གིས་ཀུན་ལ་བརྩེ །སྨྲ་མཁས་འདོད་པ་
རྣམས་ཀྱི་ལྷ་ཡི་ལྷ། །དབྱངས་ཅན་ལྷ་མོ་བདག་གིས་འགྲུབ་པར་མཛོད། །འཇིག་རྟེན་དབང་བོའི་
ཚེམ་དཀར་མྱུ་གུ་ལས། །རབ་ཏུ་འཐོན་པའི་ན་ཆུང་པད་དཀར་ཅན། །སྙིང་རྗེའི་ཆུ་སྐྱེས་རྒྱས་པའི་
བདག་ཉིད་ཅན། །དབྱངས་ཅན་ལྷ་མོ་བདག་གིས་འགྲུབ་པར་མཛོད། །བློ་གསལ་ཀུན་དགའ་འཆད་
409

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པའི་ཤེས་རབ་བདག་ལ་སྩོལ། །རྒོལ་བ་ཀུན་འཇོམས་རྩོད་པའི་ཤེས་རབ་བདག་ལ་སྩོལ། །སྙན་
དངགས་ཀུན་ཤེས་སྩོལ་བའི་ཤེས་རབ་བདག་ལ་སྩོལ། །སྤྲོས་པ་ཀུན་ཞིའི་ཏིང་འཛིན་དམ་པ་བདག་
ལ་སྩོལ། །དེ་ལྟར་བདག་གིས་ལྷ་མོ་ཁྱོད་ལ་གསོལ་བ་ཡིས། །རབ་དཀར་དགེ་བ་ཚེར་རབས་ཀུན་ཏུ་
བདག་ཅག་རྣམས། །ལྟ་བས་མི་ངོམས་དབྱངས་ཅན་བུ་མོའི་ཞབས་པད་ལ། །མགོ་བོས་བཏུད་ནས་
གྱེས་པའི་ཕྱག་གིས་འཛིན་པར་ཤོག །ཚངས་པའི་བུ་མོ་དབྱངས་ཅན་མ་ལ་བསྟོད་པ་རྒྱན་གྱི་ཕྲེང་བ་
ཞེས་བྱ་བ། ཡུལ་བྱང་ཕྱོགས་ཀྱི་རྒྱུད་དུ་བྱུང་བའི་སྙན་དངགས་མཁན་པོ་དབྱངས་ཅན་དགའ་བས་
སྦྱར་བའོ། །ལན་གཅིག་ཞུས་དག་གོ །།
༈སྒྲ་དབྱངས་ལྷ་མོ་དབྱངས་ཅན་མའི་བསྟོད་པ་མེ་ཏོག་གི་ཆུན་པོ་བཞུགས་སོ།།
ལྷ་ཡི་བུ་མོ་ལ་བསྟོད་པ་མེ་ཏོག་གི་ཆུན་པོ་ཞེས་པ། སྒྲ་དབྱངས་ལྷ་མོ་དབྱངས་ཅན་མ་ལ་
ཕྱག་འཚལ་ལོ །ཚངས་པའི་བུ་མོ་ལྷ་མི་ཀུན་གྱིས་བསྟོད་པ་མོ། །འཇིག་རྟེན་དབང་བོའི་ཞལ་གྱི་
ཚེམས་ལས་འཁྲུངས་པ་མོ། །རྣམ་དཀར་དྲི་མེད་བྱང་ཆུབ་སེམས་ནི་རྒྱས་པ་མོ །ཕྱོགས་ལས་རྣམ་
རྒྱལ་ཤེས་རབ་ཐོགས་མེད་མངའ་བ་མོ། །ཐོར་ཅོག་ནོར་བུ་ཉི་ཟླའི་འོད་ལས་རྒྱལ་བ་མོ། །ལན་བུ་
གྲོལ་བས་སྐུ་སྟོད་མཛེས་པར་ཁྱབ་པ་མོ །སྐྲ་མཚམས་མུ་ཏིག་པདྨའི་ཕྲེང་བས་མཛེས་པ་མོ། །སྙན་
གྱི་གོང་རྒྱན་ཨུཏྤལ་སྔོན་པོས་སྤྲས་པ་མོ། །ཟུར་ཕུད་ལྔ་ལྡན་དར་གྱི་ཅོད་པན་ལྡིང་བ་། །ཞལ་རས་
ཨུཏྤལ་སྔོན་པ
དྲི་མེད་སྟོན་ཀའི་ཟླ་ལྟར་དཀར་བ་མོ། །སྨིན་འཁྱུགས་འཁྲི་ཤིང་རི་མོ་ལྟ་བུར་བྲིས་པ་མོ། །རི་དྭགས་
མིག་ཅན་སྤྱན་དཀྱུས་རིང་ཞིང་བཀྲ་བ་མོ །སྲི་ཀ་ཤིག་ཤིག་ཟུར་མིག་མཛེས་པར་གཟིགས་པ་མོ། །
དཀར་དམར་མདངས་གསལ་མཁུར་ཚོས་འོད་ཀྱིས་འགེངས་པ་མོ། །ཤངས་ཀྱི་གཟེངས་ནི་ཡིད་
བྲིས་ལྟ་བུར་མཛེས་པ་མོ །མཆུ་ནི་སྙིང་སྡུག་འཛུམ་དཀར་ཡང་ཡང་སྟོན་པ་མོ། །དལ་བུར་བཞད་
པས་གསེར་གྱི་སྙན་ཆ་འདར་བ་མོ། །བཞིན་སྡུག་མ་ཁྱོད་ན་ཆུང་ཀུན་གྱི་དཔལ་གཅིག་མོ །མགུལ་
མཛེས་རྣམ་སྒེག་རིན་ཆེན་ཕྲེང་བས་འཆང་བ་མོ།།ཆུ་ཤེལ་དཔུང་བ་གསེར་གྱི་གདུ་བུས་བརྒྱན་པ་མོ། །
ཕྱག་གཉིས་རིང་མཛེས་དཀར་འཇམ་གཞོན་ཤ་རྒྱས་པ་མོ། །རིན་ཆེན་གདུ་བུ་སྣ་ཚོགས་འཁྲོལ་བས་
མཛེས་པ་མོ། །ཕྱག་ཡོན་ཟའི་པི་ཝང་ཡིད་འཕྲོག་འཛིན་པ་མོ། །གཡས་པའི་སོར་མོས་རྒྱུད་མང་
410

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
འགྱིང་ཞིང་བསྒྱུར་བ་། །དཀར་ཟླུམ་མཁྲང་བའི་ཆུ་འབུར་གཉིས་ནི་རྒྱས་པ་མོ། །མུ་ཏིག་ནོར་བུའི་
དོ་ཤལ་སིལ་སིལ་སྒྲོག་པ་མོ །ལྟ་བུར་ལྡེམ་པའི་རྐེད་སྐབས་ཕྲ་ཞིང་ལྡེམ་པ་མོ། །རིན་ཆེན་ཕྲ་ལྡན་
གསེར་གྱི་སྐ་རགས་འཆིང་བ་མོ། །ཅུང་ཟད་ཙོག་པུ་ཆགས་པའི་འདུག་སྟངས་ལྡན་པ་མོ །ནོར་བུའི་
ཞབས་གདུབ་སྤེལ་ལེགས་ཞབས་ལ་འཁྲིལ་བ་མོ། །སྤྲིན་དཀར་འཇའ་ཚོན་སྟོད་གཡོགས་ཤམ་
ཐབས་མཛད་པ་མོ །འཇམ་མཉེན་འཁྲིལ་ཆགས་སྐུ་ལུས་རིམ་པར་འཚམ་པ་མོ། །རབ་དཀར་དྲི་
ཞིམ་གཞོན་ཤ་ཆགས་པས་སྒེག་པ་མོ །ལྟ་བས་མི་ངོམས་དགའ་བའི་བདུད་རྩི་སྟེར་བ་མོ། །ཤ
འཇམ་ཡིད་འོང་ཀུན་གྱི་སྙིང་སྡུག་མཛད་པ་མོ། །བུང་བའི་གསུང་གིས་རྣ་བ་འགུགས་པར་མཛད་པ་
མོ། །གླིང་བུའི་སྐད་ཀྱིས་ཡིད་ནི་འགྱུར་བར་མཛད་པ་མོ། །ངང་བའི་སྒྲ་ཡིས་བག་ནི་ཕེབས་པར་
མཛད་པ་མོ། །ཚངས་པའི་དབྱངས་ཀྱིས་རེ་བ་ཐམས་ཅད་སྒྲུབ་པ་མོ། །སྙིང་རྗེའི་ཆར་གྱིས་འགྲོ་ཀུན་
ཚིམ་པར་མཛད་པ་མོ །ཡེ་ཤེས་སྣང་བས་ཤེས་བྱའི་ཡུལ་ཀུན་སྣང་བ་། །འཕྲིན་ལས་འོད་ཀྱིས་
འགྲོ་བློའི་པད་ཚལ་རྒྱས་པ་མོ །སྨྲ་མཁས་འདོད་པ་སྙིང་ལ་བསྒོམ་བྱའི་དགེ་བ་མོ། །དབྱངས་ཅན་
ཞབས་ལ་སྐྱེ་བ་ཀུན་ཏུ་བདག་སྐྱབས་མཆི། །འཁོར་བ་ཇི་སྲིད་མཆོད་སྤྲིན་རྒྱ་མཚོས་མཆོད་པར་བགྱི། །
ལུས་ངག་ཡིད་ཀྱི་སྡིག་སྒྲིབ་མ་ལུས་སོ་སོར་བཤགས། །དགེ་ལ་ཡི་རང་མི་ནུབ་ཆོས་འཁོར་བསྐོར་
གསོལ། །སྒྲ་དང་ཚད་མ་སྙན་ངག་དྲི་མེད་སོགས། །ཕྱོགས་ལས་རྣམ་པར་རྒྱལ་བའི་སྤོབས་པ་སྩོལ །
ཚེ་རབས་ཀུན་ཏུ་དབྱངས་ཅན་གུས་བསྟེན་ནས། །མཁས་པ་རྒྱ་མཚོའི་དེད་དཔོན་ཐོབ་པར་ཤོག །
གང་ཞིག་གུས་པས་ལྷ་མོ་དབྱངས་ཅན་ལ། །བསྟོད་པའི་མཆོག་འདི་ལན་མང་འདོད་བྱེད་ན། །ལྷོ་
ཕྱོགས་རྒྱ་མཚོའི་འགྲམ་ནས་བུ་མོ་དེ། །མྱུར་བར་འོངས་ནས་སྙིང་ལ་འཇུག་པར་འགྱུར །བསྟོད་པ་
མེ་ཏོག་གི་ཆུན་ཞེས་བྱ་བ་འདི་ནི། སྙན་དངགས་མཁན་དབྱངས་ཅན་དགའ་བས་ཚངས་པའི་བུ་
མོ་དེའི་ཡོན་ཏན་རྗེས་སུ་དྲན་ཏེ་འཇིག་རྟེན་དང་མཐུན་པའི་ཚུལ་དུ་སྦྱར་བའོ །ལན་གཅིག་ལེགས་
པར་ཞུས་གྲུབ་བོ །།
༈དབྱངས་ཅན་ལྷ་མོའི་བསྟོད་པ་བུང་བའི་གླུ་དབྱངས་བཞུགས་སོ། །
ལྷ་མོ་དབྱངས་ཅན་མ་ལ་བསྟོད་པ་བུང་བའི་གླུ་དབྱངས་ཞེས་བྱ་བ། སྒྲ་དབྱངས་ལྷ་མོ་
411

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དབྱངས་ཅན་མ་ལ་ཕྱག་འཚལ་ལོ། །མཁྱེན་བཟང་རབ་ཏུ་རྒྱས་པའི་པདྨ་དང༌། །ཐུགས་རྗེ་དྲི་མེད་ཟླ་
བའི་གདན་ལ་འགྱིང༌། །སྒྲ་དབྱངས་རྒྱ་མཚོའི་པི་ཝང་གསུང་སྙན་གྱིས །ཁམས་གསུམ་དབུགས་
འབྱིན་ལྷ་མོ་ཁྱོད་ལ་འདུད། །རབ་མཛེས་བུ་མོ་གངས་རིའི་མདངས་འཕྲོག་མ། །ཞལ་གཅིག་ཕྱག་
གཉིས་དྲི་ཟའི་པི་ཝང་སྒྲེང༌། །བུང་བ་གཞོན་ནུ་གཡོ་བའི་པད་ཚལ་གྱིས། །ངང་བའི་བུ་མོ་དང་འདྲ་
ཁྱོད་ལ་འདུད། །ཤེལ་གྱི་འཁྲི་ཤིང་རླུང་གིས་བསྐྱོད་འདྲ་བའི །མཐོ་རིས་མཛེས་མ་སྟོང་ཕྲག་ཚོགས་
པ་ཡང་། །གང་གི་མདུན་དུ་བྲན་མོ་ལྟར་སྤྱོད་པའི། །ཡིད་འོང་མིག་གི་བདུད་རྩི་ཁྱོད་ལ་འདུད། །དྲི་
མེད་ཟླ་ཞལ་འཛུམ་པའི་མདངས་དཀར་ཅན། །མཁུར་ཚོས་ཉི་མ་འཆར་ཁ་ལྟར་དམར་ཞིང༌། །
མཐོན་མཐིང་མིག་གི་ཨུཏྤལ་དཀྱུས་རིངས་མ། །རབ་བཀྲ་ཟུར་མིག་གཡོ་བ་ཁྱོད་ལ་འདུད། །རིན་
ཆེན་ཟུར་ཕུད་སྣང་བ་རབ་འབར་ཞིང༌། །དྲི་ཞིམ་མེ་ཏོག་ཕྲེང་བས་མཛེས་བྱས་པའི། །ཡིད་འོང་མིག་
སྨན་མདོག་འདྲའི་ལྷ་མོ་ནི། །འོད་གསལ་རྨ་བྱའི་མདོངས་འཛིན་ཁྱོད་ལ་འདུད། །ཡོངས་འདུའི་ཚལ་
ནས་དེ་རིང་འོངས་གྱུར་པའི། །ཏྤལ་སྔོན་པོས་སྙན་གོང་བརྒྱན་པ་ནི། །ཆུ་ཤེལ་ལྗོན་པའི་ཡལ་
འདབ་ཁུ་བྱུག་གི །གཤོག་པ་བརྐྱངས་པས་མཛེས་འདྲ་ཁྱོད་ལ་འདུད། །རིན་ཆེན་རྣ་རྒྱན་མ་ལུས་
བྲོས་བྱས་ནས། །ཁྱོད་ཀྱི་སྙན་གྱི་དྲུང་དུ་འཁོད་པ་བཞིན། །མགུལ་བ་དག་ནི་མགྲིན་པའི་རྒྱན་རྣམས་
ཀྱིས །ལག་སྦྲེལ་ཕྲེང་བས་རབ་བསྐོར་ཁྱོད་ལ་འདུད། །ཟླུམ་རྒྱས་ནུ་འབུར་གངས་རི་རྣམ་གཉིས་
ཀྱི། །སྟེང་ནས་སྟོད་གཡོགས་ཆུ་འཛིན་རབ་དཀར་གཡོ། །ངོས་ནས་མུ་ཏིག་དོ་ཤལ་ཆུ་བོ་འབབ།།རྔ་
ཡབ་ངང་བས་རབ་བསྟེན་ཁྱོད་ལ་འདུད། །ཨུཏྤལ་དྲི་ལྡན་ལྟེ་བའི་རྫིང་བུའི་འགྲམ། །གསེར་གྱི་སྐ་
རགས་ངུར་བའི་ཕྲེང་བས་མཛེས །རབ་བཀྲ་ནོར་བུས་མཚན་པའི་ཤམ་ཐབས་ནི། །དལ་བར་
འཛིན་མཛད་མཛེས་མ་ཁྱོད་ལ་འདུད། །འོག་ནས་ཀླུ་ཡི་བུ་མོས་རྒྱ་མཚོས་མཆོད། །མདུན་ནས་
རིགས་འཛིན་བུ་མོས་སིལ་སྙན་དཀྲོལ །ངོས་ནས་གྲུབ་པའི་མཛེས་མ་རྔ་ཡབ་གཡོབ །སྨིན་
ལེགས་རྣམས་ཀྱི་དབང་ཕྱུག་ཁྱོད་ལ་འདུད།།གཡས་ན་མི་འམ་ཅི་ཡི་གླུ་དབྱངས་ལེན། །གཡོན་ནས་
དྲི་ཟའི་དགའ་མས་པི་ཝང་བསྦྲེངས། །རྒྱབ་ནས་འཆི་མེད་བུ་མོས་གདུགས་དཀར་འཛིན། །ནུས་ལྡན་
ཀུན་གྱི་གཙོ་བོ་ཁྱོད་ལ་འདུད། །བཅུ་དྲུག་ལང་ཚོ་ཆགས་པའི་ཉམས་ལྡན་མ །བལྟ་བས་མི་ངོམས་
412

སངས་རྒྱས་བྱང་སེམས་རྣམས་ལ་བསྔགས་པའི་སྐོར་ཏེ་རིམ་པར་ཕྱེ་བ་གཉིས་པ།
ཡེ་ཤེས་སྒྱུ་མའི་སྐུ །དྲན་པ་ཙམ་གྱི་བདེ་བ་ཀུན་སྟེར་མ། །ལྷག་པའི་ལྷ་མོ་དབྱངས་ཅན་ཁྱོད་ལ་
འདུད། །འགྲོ་བ་ཀུན་ལ་གསུང་རབ་མ་ལུས་པ། །གསལ་འཆར་ངག་གི་སྤོབས་པ་བདག་ལ་སྩོལ། །
མཁས་པའི་མདུན་སར་ཕྱི་རྒོལ་ཕམ་བྱེད་པའི། །རྣམ་རྒྱལ་རྩོད་པའི་སྤོབས་པ་བདག་ལ་སྩོལ།།ཚིག་
དང་ངག་གི་སྦྱོར་བ་དྲི་མེད་པའི། །གཞུང་བརྒྱ་རྩོམ་པའི་སྤོབས་པ་བདག་ལ་སྩོལ། །དེ་ལྟར་བསྟོད་
པའི་དགེ་བ་གང་ཡིན་དེས། །བདག་ནི་ཕྱོགས་ལས་རྣམ་པར་རྒྱལ་བར་ཤོག །ཚེ་རབས་ཀུན་ཏུ་ཁྱོད་
ཀྱིས་རྗེས་བཟུང་ནས། །འཇམ་དཔལ་དབྱངས་ཀྱི་གོ་འཕངས་ཐོབ་གྱུར་ཅིག །རྣམ་དག་བསྟོད་ཚིག་
བུང་བའི་གླུ་དབྱངས་འདི། །གང་ཞིག་འཛིན་ནམ་འཆང་ངམ་ཀློག་ཀྱང་རུང་། །གཞན་ལ་སྟོན་པར་
བྱེད་པ་དེ་དག་གི །དགེ་ལེགས་ཡར་ངོའི་ཟླ་ལྟར་འཕེལ་བར་མཛོད། །ལྷ་མོ་དབྱངས་ཅན་མ་ལ་
བསྟོད་པ་བུང་བའི་གླུ་དབྱངས་ཞེས་བྱ་བ། སྙན་དངགས་ཀྱི་མཁན་པོ་དབྱངས་ཅན་དགའ་བས་
དཔལ་ཨེའི་གཙུག་ལག་ཁང་དུ་སྦྱར་བའོ །ཞུས་ཏེ་དག་གོ།། 11
413

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
༄༅། །རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་
འདོད་པ་འཇོ་བ་དངོས་གྲུབ་ཀྱི་སྙེ་མ་ཞེས་བྱ་བ་རིམ་པར་ཕྱེ་བ་
གསུམ་པ་ལེགས་པར་བཞུགས་སོ། །
བོ་དོང་པཎ་ཆེན་ཕྱོགས་ལས་རྣམ་རྒྱལ།
མངྒ་ལམྦྷ་ཝནྟུ། ཤུ་བྷ་མསྟུ་སརྦ་ཛ་ག་། རྒྱ་གར་སྐད་དུ། ཙ་ཏུ་སྟན་ཏྲ་དེ་བ་ག་ཎ་སྟོ་ཏྲ་
སིད་དྷི་ཀཱ་མ་དྷེ་ནུ་མཉྫ་རཱི་ནཱ་མ།བོད་སྐད་དུ།རྒྱུད་སྡེ་བཞི་ཡི་ལྷ་ཚོགས་ལ་བསྟོད་པ་འདོད་པ་འཇོ་བ་
དངོས་གྲུབ་ཀྱི་སྙེ་མ་ཞེས་བྱ་བ།དཔལ་ཀུན་ཏུ་བཟང་བོ་ལ་ཕྱག་འཚལ་ལོ །༼ཧཾཀྵམལཝརཡ༽རླུང་
མེ་ཆུ་ས་ལྷུན་པོའི་དཀྱིལ་འཁོར་པད་ཟླ་ཉི་མ་དུས་མེའི་སྟེང༌། །མངོན་བྱང་ལྔ་ལས་དུས་ཀྱི་འཁོར་ལོ་
དྲི་མེད་འོད་ལྡན་སྐུ་མདོག་སྔོ །སྔོ་དམར་སེར་དཀར་ཞལ་བཞི་དང་ལྡན་སྔོ་དམར་དཀར་བའི་
མགྲིན་གསུམ་ཅན། །ནག་དམར་དཀར་བའི་ཕྲག་པ་གསུམ་གསུམ་རེ་རེའང་དཔུང་བ་གཉིས་གཉིས་
ཉིད། །དཔུང་བ་དེ་དག་རེ་རེ་ལའང་དེ་བཞིན་ཕྱག་ནི་གཉིས་གཉིས་ལྡན། །ནག་དམར་དཀར་བའི་
ཚིགས་ལྡན་སེར་དཀར་དམར་ནག་ལྗང་བའི་སོར་ལྔ་ཅན། །རྡོ་རྗེ་རལ་གྲི་རྩེ་གསུམ་གྲི་གུག་མདའ་
དང་ལྕགས་ཀྱུ་ཌ་མ་རུ །ཐོ་བ་འཁོར་ལོ་མདུང་དང་དབྱུག་པ་དགྲ་སྟ་རྣམས་ནི་གཡས་ན་འཛིན། །
དྲིལ་བུ་ཕུབ་དང་ཁ་ཊཱཾ་ག་དང་ཐོད་པ་གཞུ་དང་ཞགས་པ་དང༌། །རིན་ཆེན་པདྨ་དུང་དང་མེ་ལོང་
ལྕགས་སྒྲོག་ཚངས་པའི་མགོ་བོ་གཡོན། །གཡས་བརྐྱངས་དམར་བོས་འདོད་ལྷ་མནན་ཅིང་གཡོན་
པ་དཀར་བོས་དབང་ཕྱུག་མནན། །ཨུ་མ་དགའ་མས་ཞབས་མཐིལ་འཛིན་ཅིང་རྡོ་རྗེའི་རྒྱན་དང་སྟག་
ཤམ་ལྡན། །བདེ་ཆེན་ཁྱོད་ལ་རྒྱལ་བའི་ཅོད་པན་ཕྱག་རྒྱར་ལྡན་པའི་སྣ་ཚོགས་ཡུམ །གྲི་གུག་
414

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ལྕགས་ཀྱུ་ཅང་ཏེའུ་བགྲང་ཕྲེང་ཐོད་ཞགས་པད་དཀར་རིན་ཆེན་འཛིན། །སེར་དང་དཀར་སྔོ་དམར་
བའི་ཞལ་ལྡན་ཞབས་གཡོན་བརྐྱངས་པས་མཉམ་པར་སྦྱོར། །ནག་མོ་འབར་མ་སྤོས་དང་ཙན་དན་
གུར་ཀུམ་དང་ག་བུར་སྣོད། །དྲིལ་བུ་པདྨ་ཡོངས་འདུའི་མེ་ཏོག་སྣ་ཚོགས་མེ་ཏོག་ཕྲེང་ལྡན་མ། །
དམར་མོའི་གཡས་ན་དམར་མེ་དོ་ཤལ་ཅོད་པན་དང་ནི་གདུ་བུ་སྟེ། །གཡོན་ན་གོས་དང་སྐ་རགས་
དང་ནི་རིན་ཆེན་རྣ་རྒྱན་རྐང་གདུབ་ཉིད། །དཀར་མོའི་གཡས་ན་འོ་མ་ཆུ་དང་སྨན་མཆོག་ཆང་གི་
སྣོད་བསྣམས་ཏེ། །གཡོན་ན་བདུད་རྩི་གྲུབ་པའི་བཅུད་དང་བདུད་རྩིའི་འབྲས་བུ་ཟས་སྣོད་འཆང༌།།
སེར་འབར་མ་དུང་དང་གླིང་བུ་ནོར་བུ་དང་ནི་ཌ་མ་རུ །པི་ཝང་གླིང་བུ་འཁར་རྔ་ཟངས་དུང་རང་
ཕྱོགས་གཙོ་བོའི་ཞལ་ལྡན་མ། །དེ་རྣམས་དང་མཚུངས་དུ་བ་སྨིག་རྒྱུ་མཁའ་སྣང་དང་ནི་དམར་མེ་མ། །
རང་མདོག་རྔ་ཡབ་བརྒྱད་བརྒྱད་སྤྱན་གསུམ་འབར་ཞིང་སེམས་དཔའི་ཅོད་པན་འཛིན། །ཕྱག་རྒྱ་ལྔ་
ཡིས་རྣམ་པར་བརྒྱན་ལྡན་ཞབས་ནི་མཉམ་པའི་སྟབས་ཅན་ཉིད། །མེ་སོགས་མཚམས་བཞིར་ནོར
བུ་ནག་པོ་གཎྜི་དམར་བོ་ཆོས་དུང་དཀར་བོ་དཔག་བསམ་སེར། །རྐང་ཁྲག་དྲི་ཆུ་དྲི་ཆེན་ཁུ་བ་རྡུལ་
དག་བུམ་པ་ཕྱོགས་རེར་གཉིས་གཉིས་སྟེང་འོག་རེའོ། །ཕྱོགས་ཀྱི་པདྨར་དོན་གྲུབ་རིན་འབྱུང་རྣམ་
སྣང་སྣང་མཐའ་སྤྱན་མ་ལ་སོགས་ཡུམ་གྱིས་འཁྱུད། །ཟུར་བཞིར་སྒྲོལ་མ་གོས་དཀར་མཱ་མ་ཀཱི་དང་
སྤྱན་མ་རྣམས་ལ་རྣམ་སྣང་སོགས་ཀྱིས་འཁྱུད། །མཁའ་སྙིང་ས་སྙིང་འཇིག་རྟེན་དབང་ཕྱུག་སྒྲིབ་པ་
མཁའ་སྙང་ས་
རྣམ་སེལ་དྲི་སོགས་ཀྱིས་འཁྱུད་སྒོ་བཞིའི་གཡས། །རེག་བྱ་རོ་དང་གཟུགས་དྲི་ལ་ཡང་སྒྲིབ་སེལ་ལ་
སོགས་སེམས་དཔས་འཁྱུད་ཅིང་མཚམས་བཞིར་གནས། །ཀུན་བཟང་ཆོས་དབྱིངས་ཕྱག་རྡོར་སྒྲས་
འཁྱུད་སྒྲ་དང་དབྱིངས་ལའང་དེ་དག་གིས་འཁྱུད་སྒོ་བཞིའི་གཡོན། །བགེགས་དང་ཤེས་རབ་པདྨ་
གཤིན་རྗེ་མཐར་བྱེད་རེངས་ཁེངས་རྨུགས་བརྩོན་གྱིས་འཁྱུད་སྒོ་བཞིར་རོ །སྟེང་ན་གཙུག་ཏོར་
འཁོར་ལོ་བསྒྱུར་བ་ལྗང་གུ་འོག་ན་གནོད་མཛེས་རྒྱལ་བོ་སྔོན་པོ་བཞུགས། །ཤར་དང་ཤར་ལྷོ་ལ་
སོགས་ལྷ་དང་ལྷ་མོ་རྣམས་ནི་ནག་དམར་སེར་དང་དཀར་བ་ཉིད། །ནག་སོགས་ཞལ་ནི་ནག་དམར་
དཀར་དང་དམར་དཀར་ནག་དང་སེར་དཀར་ནག་དང་དཀར་ནག་དམར །ནག་པོ་རྣམས་ནི་རལ་
གྲི་གྲི་གུག་རྩེ་གསུམ་དང་ནི་ཕུབ་དང་ཐོད་པ་ཁ་ཊཱཾ་ག །དམར་བོ་རྣམས་ནི་མདའ་དང་ལྕགས་ཀྱུ་ཌ་
415

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མ་རུ་དང་གཞུ་དང་ཞགས་པ་རིན་ཆེན་འཛིན། །སེར་བོ་རྣམས་ནི་འཁོར་ལོ་དབྱུག་པ་འཇིགས་བྱེད
རྡོ་རྗེ་དུང་དང་ལྕགས་སྒྲོག་དྲིལ་བུ་ཉིད། །དཀར་བོ་རྣམས་ནི་ཐོ་བ་མདུང་ཐུང་རྩེ་གསུམ་པ་དང་པད་
དཀར་མེ་ལོང་བགྲང་ཕྲེང་འཛིན། །ལྗང་སྔོ་རྣམས་ནི་རྡོ་རྗེ་གྲི་གུག་དགྲ་སྟ་དང་ནི་དྲིལ་བུ་ཐོད་པ་
ཚངས་མགོ་འཛིན། །ཤར་གྱི་པདྨར་ཡི་དྭགས་ལ་གནས་ཙར་ཙི་ཀ་ནི་དབང་བོས་འཁྱུད་ཅིང་འདབ་
བརྒྱད་ལ། །འཇིགས་མ་དྲག་མོ་དུས་ཀྱི་མཆེ་མ་མེ་འབར་གདོང་མ་རླུང་ཤུགས་མ་དང་རབ་གཏུམ་མ། །
དྲག་སྤྱན་མ་དང་སྣ་ཚོགས་མ་སྟེ་གྲི་གུག་རྩེ་གསུམ་ཐོད་པ་ཁ་ཊཱཾ་ག་ཉིད་འཛིན། །ཤར་ལྷོའི་པདྨར་
མཁའ་ལྡིང་ལ་གནས་ཁྱབ་འཇུག་མ་ནི་ཚངས་པས་འཁྱུད་ཅིང་འདབ་བརྒྱད་ལ། །གཡང་མོ་སྒྱུ་མ་
གྲགས་མ་དཔལ་མོ་རྣམ་པར་རྒྱལ་མ་དཔལ་ལྡན་རྒྱལ་མ་རྒྱལ་བྱེད་མ། །འཁོར་ལོ་མ་སྟེ་དེ་དག་ཀུན་
ཀྱང་འཁོར་ལོ་དབྱུག་པ་པདྨ་དང་ནི་དུང་ཉིད་འཛིན། །ལྷོ་ཡི་པདྨར་མ་ཧེར་གནས་པའི་ཕག་ལ་ནི་
དྲག་པོས་འཁྱུད་ཅིང་འདབ་བརྒྱད་ལ། །ཀེང་རུས་མ་དང་དུས་ཀྱི་མཚན་མོ་རབ་ཏུ་ཁྲོས་གདོང་དུས་
ཀྱི་ལྕེ་དང་གཙིགས་མ་ཉིད། །ནག་འཇིགས་རུང་གཟུགས་ངན་མ་རྣམས་དབྱུག་པ་རལ་གྲི་ལྕགས་
སྒྲོག་དང་ནི་ཕུབ་ཉིད་འཛིན། །ལྷོ་ནུབ་པདྨར་རྨ་བྱར་གནས་པའི་གཞོན་ནུ་མ་ནི་ཚོགས་བདག་གིས་
འཁྱུད་འདབ་བརྒྱད་ལ། །པདྨ་ལུས་མེད་གཞོན་ནུ་མ་དང་རི་དྭགས་འགྲོས་མ་རིན་ཆེན་ཕྲེང་མ་མིག་
བཟང་མ། །རུལ་མ་དང་ནི་བཟང་མོ་རྣམས་ཏེ་མདུང་ཐུང་ལྕགས་ཀྱུ་རིན་པོ་ཆེ་དང་ཞགས་པ་འཛིན། །
དང་མོ་ལ་རི་སིན་པོས་འསཁང་ཅིང་འང
ནུབ་ཀྱི་པདྨར་གླང་བོར་གནས་པའི་དབང་མོ་ལ་ནི་སྲིན་པོས་འཁྱུད་ཅིང་འདབ་བརྒྱད་ལ། །རྡོ་རྗེ་
འོད་ལུས་མཆོག་གི་གསེར་ལྡན་ཨུར་བ་སི་དང་བཀྲ་བའི་རི་མོ་རམ་བྷ་དང་། །ཟུག་ངུ་མེད་དང་ཤིན་
ཏུ་སྒྲོལ་མ་རྡོ་རྗེ་མདའ་དང་དྲིལ་བུ་དང་ནི་གཞུ་ཉིད་འཛིན། །ནུབ་བྱང་པདྨར་ངང་བར་གནས་པའི་
ཚངས་མ་ལ་ནི་ནོར་ལྷས་འཁྱུད་ཅིང་འདབ་བརྒྱད་ལ། །སཱ་བི་ཏྲི་དང་པདྨའི་མིག་དང་ཆུ་སྐྱེས་ཅན་མ་
བློ་དང་ངག་གི་དབང་ཕྱུག་མ། །གཱ་ཡ་དང་གློག་མ་དྲན་མ་དག་ཀྱང་པདྨ་ཚངས་དབྱུག་སྤྱི་བླུགས་
སྤར་བུ་འཛིན། །བྱང་གི་པདྨ་ཁྱུ་མཆོག་ལ་གནས་དྲག་མོ་ལ་ནི་གཤིན་རྗེས་འཁྱུད་ཅིང་འདབ་
བརྒྱད་ལ། །གཽ་རཱི་གང་གཱ་རྟག་མ་དང་ནི་ཤིན་ཏུ་མྱུར་མ་ཏཱ་མ་དང་མཚོན་བྱེད་མ། །དམར་སེར་མ་
དང་ནག་མོ་རྣམས་ཏེ་རྩེ་གསུམ་ཅང་ཏེའུ་ཁ་ཊཱཾ་ག་དང་སྦྲུལ་ཞགས་འཛིན། །བྱང་ཤར་པདྨར་སེངྒེར་
416

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གནས་པའི་དཔལ་མོ་ལ་ནི་གཞོན་ནུས་འཁྱུད་ཅིང་འདབ་བརྒྱད་ལ། །དཀར་མོ་ཟླ་རིས་ཟླ་གདོང་མ་
དང་ངང་བའི་མདོག་མ་འཛིན་མ་པདྨའི་དབང་མོ་དང༌། །སྐར་མིག་མ་དང་ཟླ་བ་མ་སྟེ་པདྨ་བགྲང་
ཕྲེང་ཆུ་སྐྱེས་དང་ནི་རིན་ཆེན་འཛིན། །ཡི་དྭགས་པད་ལྟེར་མདོག་ནག་སྲིན་པོ་སྲིན་མོས་རབ་འཁྱུད་
རལ་གྲི་གྲི་གུག་ཕུབ་དང་ཐོད་པ་ཉེ་བར་འཛིན། །རི་དྭགས་པད་ལྟེར་མདོག་ནག་རླུང་ལྷ་རབ་གཏུམ་
མས་འཁྱུད་དཔག་བསམ་མེ་ཏོག་ཨིནྡྲ་ལ་ཏྤལ་འཛིན། །ལུག་གི་པད་ལྟེར་མདོག་དམར་མེ་ལྷ་
ཆུ་ལྷ་མོས་འཁྱུད་ཤཀྟི་དབྱུག་པ་པདྨ་དང་ནི་སྤྱི་བླུགས་འཛིན། །རྨ་བྱའི་པད་ལྟེར་མདོག་དམར་གདོང་
དྲུག་དཔལ་མོས་རབ་འཁྱུད་མདུང་ཐུང་ཤཀྟི་རིན་པོ་ཆེ་དང་མེ་ལོང་འཛིན། །གླང་ཆེན་པད་ལྟེར་
མདོག་སེར་བརྒྱ་བྱིན་རླུང་ལྷ་མོས་འཁྱུད་རྡོ་རྗེ་མེའི་མདའ་དྲིལ་བུ་དང་གཞུ་ཉིད་འཛིན། །ངང་བའི་
པད་ལྟེར་མདོག་སེར་ཚངས་པ་གློག་མས་རབ་འཁྱུད་ཁབ་དང་བགྲང་ཕྲེང་པདྨ་དང་ནི་སྤྱི་བླུགས་
འཛིན། །ཆུ་སྲིན་པད་ལྟེར་མདོག་དཀར་ཆུ་ལྷ་ཕག་མོས་རབ་འཁྱུད་ཞགས་པ་རིན་ཆེན་འཕྱེ་དང་
ནི་ཆུ་ཤེལ་འཛིན། །བྱི་བའི་པད་ལྟེར་མདོག་དཀར་ཚོགས་བདག་གཞོན་ནུ་མས་འཁྱུད་དགྲ་སྟ་རྡོ་རྗེ་
ཞགས་པ་དང་ནི་རིན་ཆེན་འཛིན །ཁྱུ་མཆོག་པད་ལྟེར་དྲག་པོ་མདོག་སྔོ་ཨུ་མས་རབ་འཁྱུད་རྩེ་
གསུམ་མདའ་དང་ཁ་ཊཱ་ག་དང་སྤྲུལ་ཉིད་འཛིན། །གླང་བོའི་པད་ལྟེར་མདོག་སྔོ་གནོད་སྦྱིན་གནོད་
སྦྱིན་མོས་འཁྱུད་བེ་ཅོན་རིན་ཆེན་ནེའུ་ལེ་དང་པདྨ་འཛིན། །མཁའ་ལྡིང་པད་ལྟེར་མདོག་ལྗང་ཁྱབ་
རན་ཆན་ནའུ་ལ་དང་པདྨ་འཇན
འཇུག་དཔལ་མོས་རབ་འཁྱུད་འཁོར་ལོ་དབྱུག་ཏོ་པདྨ་དང་ནི་དུང་ཉིད་འཛིན། །མ་ཧེའི་པད་ལྟེར་
མདོག་ལྗང་གཤིན་རྗེ་གཤིན་རྗེ་མས་འཁྱུད་དབྱུག་པ་རལ་གྲི་ལྕགས་སྒྲོག་དང་ནི་ཞགས་པ་འཛིན། །
སྒོ་བཞིའི་གཡས་དང་མེ་སོགས་སྤེལ་དང་བྱང་ནུབ་ཤར་ལྷོའི་སྒོ་ཡི་གཡོན་དང་འདབ་མ་རྣམས་ལ་
ནག་པ་སོགས། །ཚེས་ཀྱི་ལྷ་མོ་ཉ་ཡིག་རྗེ་མ་ལ་སོགས་པ་ཉེར་བརྒྱད་ཉེར་བརྒྱད་རྗེས་མཐུན་རང་
རང་འཁོར་གྱིས་སྐོར། །འོད་ཟེར་ཅན་འཁྱུད་དབྱུག་སྔོན་ནག་པོ་རལ་གྲི་དང་ནི་རྡོ་རྗེ་ཕུབ་དང་ལྟོ་
འགྲོ་འཛིན། །ཙུན་དས་རབ་འཁྱུད་འདོད་རྒྱལ་དམར་བོ་མེ་ཡི་མདའ་དང་ལྕགས་ཀྱུ་ཞགས་པ་འཛིན། །
ཁྲོ་གཉེར་མས་འཁྱུད་མི་གཡོ་དཀར་བོ་ཐོ་བ་དང་ནི་མདུང་དུང་པདྨ་མེ་ལོང་འཛིན། །ལྕགས་སྒྲོག་
མས་འཁྱུད་སྟོབས་པོ་ཆེ་སེར་འཁོར་ལོ་དབྱུག་པ་དུང་དང་ནོར་བུ་འཛིན་རྣམས་སྒོར། །སྔོན་མོས་
417

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཁྱུད་པའི་གཙུག་ཏོར་ལྗང་གུ་དགྲ་སྟ་རྩེ་གསུམ་སྦྲུལ་ཞགས་ཁ་ཊཱཾ་ག་འཛིན་སྟེང༌། །དྲག་སྤྱན་མས་
འཁྱུད་གནོད་མཛེས་སྔོན་པོ་གྲི་གུག་དང་ནི་རྡོ་རྗེ་ཐོད་པ་དྲིལ་འཛིན་འོག།འོད་ཟེར་ཅན་སོགས་ལྷ་
མོ་བཞི་ནི་སྟོབས་པོ་ཆེ་སོགས་མས་རིམ་ཡབ་དང་མཚུངས་པ་ཉིད། །ཤིན་ཏུ་སྔོན་མོ་གནོད་མཛེས་
དང་འདྲ་དྲག་སྤྱན་མ་ནི་གཙུག་ཏོར་འཁོར་ལོ་སྒྱུར་དང་མཚུངས། །ཕག་རྟ་སེངྒེ་གླང་ཆེན་མཁའ་ལྡིང་
རྐང་བརྒྱད་ཀྱི་ནི་ཤིང་རྟར་རིམ་གནས་གཡས་བརྐྱངས་མཛད། །སྟོབས་རྒྱུ་པདྨ་ནོར་རྒྱས་དུང་སྐྱོང་
འཇོག་པོ་པད་ཆེན་མཐའ་ཡས་རིག་ལྡན་ཕྱོགས་མདོག་ཅན། །རྒྱལ་དང་རྣམ་རྒྱལ་ལྗང་སྔོ་རྣམས་ལ་
རབ་གཏུམ་རྣམས་འཁྱུད་བུམ་པ་རྡོ་རྗེ་པད་ནོར་འཛིན། །ཁྱི་དང་བྱ་རོག་ཕག་དང་བྱ་རྒོད་སྟག་གདོང་
འུག་གདོང་ལྕེ་སྤྱང་མཁའ་ལྡིང་གདོང་མ་རྣམས། །གྲི་ཐོད་འཛིན་ལ་ཀླུ་རྣམས་ཀྱིས་འཁྱུད་རྩེ་མོས་
མི་བཟང་གཡལ་ངང་རལ་བ་བིས་
འབིགས་དང་ལྷག་མ་ཟ་བ་རོ་སྲེག་ཉིད། །མི་བཟད་གཡུལ་དང་རུལ་བ་བྱིས་རྣག་གི་དྲི་དང་སྦྲུལ་
གྱིས་ཟོས་པའི་དུར་ཁྲོད་དུ། །བསེ་དང་བེ་རྒྱུན་དོམ་དང་ཁྲུང་ཁྲུང་འབྲི་དང་གཤང་གདོང་སེངྒེ་མིག་
སྔོན་སྟེང་དུ་གནས །སྟེང་དུ་མཁའ་ལྡིང་ཤིང་ལྟར་སྔོན་མོ་འོག་ཏུ་སེངྒེའི་ཤིང་ལྟར་རྡོ་རྗེ་མིག་མ་
བཞུགས། །ཐུགས་ཀྱི་སྟེགས་བུར་དྲི་མ་ཕྲེང་མ་སྤོས་དང་མར་མེ་ཞལ་ཟས་འབྲུ་མ་སྒེག་མོ་བཞད། །
རོལ་མོ་གར་མ་གླུ་མ་འདོད་མ་རྣམས་ཤར་ལྷོ་ནུབ་བྱང་སྟེང་འོག་གཉིས་གཉིས་གནས། །གསུང་གི
སྟེགས་བུར་ཕྱོགས་བཞི་དག་ཏུ་སྒྲོལ་མ་ལ་སོགས་དགུ་དགུ་ཡི་ནི་རིགས་ཅན་མ། །དབྱེ་འདོད་གོས་
འདོད་འཕྲུག་འདོད་འཆི་འདོད་སྐྲོད་འདོད་བརྡུང་འདོད་རེག་འདོད་སྐྱོ་འདོད་ཟ་འདོད་མ། །སྐྱོ་
འདོད་ཟ་འདོད་དྲི་འདོད་གར་འདོད་སྐེམས་འདོད་འགུགས་འདོད་རྒྱུགས་འདོད་ཟག་འདོད་གཡུལ་
འདོད་མ། །རྒྱས་འདོད་རྒྱན་འདོད་སྟན་འདོད་རྒྱལ་འདོད་སྨྲ་འདོད་རོལ་འདོད་འབྲེལ་འདོད་རྩོད་
འདོད་ཁྲོ་འདོད་མ། །རེངས་འདོད་དྲི་འདོད་གཉེས་འདོད་རྐྱལ་འདོད་འཆིང་འདོད་འཁྲིག་འདོད་
འདེབས་འདོད་བསླུ་འདོད་སྦྲུལ་འཆིང་འདོད། །གསོད་འདོད་སྟེང་དང་སྐྱོ་འདོད་འོག་སྟེ་སྐུ་ལ་ཕྱིར་
འདོད་རང་རང་གཙོ་མོའི་ཕྱག་མཚན་འཛིན། །གཙོ་མོ་ཁྲོ་མོ་བཅུ་ནི་གཡོན་བརྐྱངས་ནུས་མ་མཉམ་
སྟབས་གསུང་གི་གཙོ་མོ་ས་ག་ཉིད། །རབ་གཏུམ་ཟླུམ་པོ་གཡོན་བརྐྱངས་ཡུལ་གྱི་ཡབ་རྣམས་
གཡས་བརྐྱངས་ས་ག་ཟླུམ་པོ་འདྲ་བ་ཉིད། །སངས་རྒྱས་བྱང་སེམས་ཡབ་ཡུམ་རྡོར་པད་ལྷ་ཀླུ་རྡོ་རྗེ་
418

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་།
ཚེས་ཀྱི་ལྷ་མོ་རོལ་པའི་སྟབས། །དེ་ལྟར་དུས་ཀྱི་འཁོར་ལོའི་སྐུ་གསུང་ཐུགས །དཔལ་ལྡན་རྒྱུ་སྐར་
དཀྱིལ་འཁོར་ཆེན་པོ་ཡི། །ལྷ་རྣམས་ཡབ་ཡུམ་སྲས་བཅས་ཐམས་ཅད་ལ། །རྟག་ཏུ་གསུམ་གུས་
པས་ཕྱག་འཚལ་ལོ། །
པདྨའི་ལྟེ་བར་ཟླ་བ་ཉི་མ་དུས་མེའི་སྟེང་དུ་མངོན་བྱང་ལྔ་ལས་འཁོར་ལོ་སྡོམ་ཆེན་དུས་ཀྱི
འཁོར་ལོ་ལྟ་བུ་སྟེ། །ཁྱད་པར་དུ་ནི་དབུ་ནི་རེ་རེ་ཐོད་པ་རྫོགས་པ་ལྔ་ལྔའི་ཕྲེང་རྒྱན་བདུད་རིགས་
བརྒྱ་ཡི་མགོ་བོའི་ཕྲེང་བའི་དོ་ཤལ་འཕྱང༌། །སྤྱི་བོར་ཟླ་ཕྱེད་རྗེས་སྤྲས་ཤིང་ལྷག་མའི་ཕྱག་ནི་གླང་
ཆེན་པགས་རློན་ཁྲག་འཛག་མགོ་བོ་གཡས་སུ་འཕྱང་བ་གོས་སུ་གྱོན། །སྟག་ཤམ་གྲོལ་ལ་ཀླུ་བརྒྱད་
ཀྱིས་རྒྱན་རྩ་ཕྱག་གཉིས་ཀྱི་མཁའ་འགྲོ་དམར་སེར་གྲི་ཐོད་འཛིན་པ་ཕྱག་རྒྱ་ལྔས་བརྒྱན་མངོན་པར་
འཁྱུད། །འདབ་མ་བརྒྱད་ལ་ཕྱོགས་བཞི་མཚམས་བཞིར་ནུས་མ་བརྒྱད་ལྡན་བར་འདབ་བརྒྱད་ལ་
བདུད་རྩིས་གང་བའི་ཐོད་པ་བརྒྱད་ནི་རྣམ་པར་གནས། །ཡེ་ཤེས་འཁོར་ལོའི་ཤར་ལྷོ་བྱང་ནུབ་རླུང་
སོགས་རྩིབས་རེར་རྡོ་རྗེ་མ་ནག་མོ་ལ་ནི་རྗེ་སླ་སེར་བོས་འཁྱུད། །རྡོ་རྗེ་Ŕ་དམར་མོ་ལ་ནི་རྡོ་རྗེ་
ཀླུ་ཉིད་དཀར་བོས་འཁྱུད་ཅིང་རྡོ་རྗེ་ཀླུ་མ་དཀར་མོ་ལ་ནི་ཥཾ་དམར་མོས་འཁྱུད། །རྡོ་རྗེ་སྀ་སེར་མོ་ལ་
ནི་རྡོ་རྗེ་ཤི་ཉིད་ནག་པོས་འཁྱུད་དེ་གཞུ་ཡི་དུས་སྦྱོར་མངོན་པར་འགགས་པས་རྒ་འགགས། །རྡོ་རྗེ་
སླུ་སེར་མོ་ལ་ནི་ཤི་ནག་གིས་འཁྱུད་རྡོ་རྗེ་ཀླུ་མ་དཀར་མོ་ལ་ནི་རྡོ་རྗེ་ཥཾ་དམར་མོས་འཁྱུད། །རྡོ་རྗེ་ཥཾ་
མར་མོ་ལ་ནི་ཀ་དཀར་གྱི
དམར་མོ་ལ་ནི་ཀླུ་དཀར་གྱིས་འཁྱུད་རྡོ་རྗེ་ཤཱི་མ་ནག་མོ་ལ་ནི་རྡོ་རྗེ་སླ་སེར་བོས་འཁྱུད། །རྡོ་རྗེ་དྷི་མ་
ནག་མོ་ལ་ནི་བྲྀ་སེར་འཁྱུད་རྡོ་རྗེ་བྷཱུ་དམར་མོ་ལ་ནི་རྡོ་རྗེ་ཐུ་དཀར་དག་གིས་འཁྱུད། །རྡོ་རྗེ་ཐུ་མ་
དཀར་མོ་ལ་ནི་དྲྀ་དམར་འཁྱུད་རྗེ་བྟ་སེར་མོ་ནི་རྗེ་ཉིད་ནག་པོས་འཁྱུད། །རྡོ་རྗེ་སེར་མོ་
ལ་ནི་དྷི་ནག་གིས་འཁྱུད་རྡོ་རྗེ་ཐུ་མ་དཀར་མོ་ཉིད་ལ་རྡོ་རྗེ་ནྲྀ་དམར་བོས་འཁྱུད། །རྡོ་རྗེ་ནྲྀ་དམར་མོ་
ལ་ནི་དཀར་གྱིས་འཁྱུད་རྗེ་དྷི་མ་ནག་མོ་ཉིད་ལ་བྷཱུ་རྡོ་རྗེ་སེར་བོས་འཁྱུད། །རྡོ་རྗེ་བྷི་མ་ནག་མོ་
ཉིད་སྨིཾ་སེར་འཁྱུད་བྷཱུ་དམར་མོ་ཉིད་ལ་རྡོ་རྗེ་ཕུ་དཀར་ཉིད་ཀྱིས་འཁྱུད། །རྡོ་རྗེ་མ་དཀར་མོ་ཉིད་
ལ་བྲྀ་དམར་འཁྱུད་རྡོ་རྗེ་སླ་སེར་མོ་ཉིད་ལ་རྡོ་རྗེ་བྷི་ཉིད་ནག་པོས་འཁྱུད། །རྡོ་རྗེ་སླ་སེར་ཉིད་ལ་
བྷི་ནག་གིས་འཁྱུད་རྡོ་རྗེ་ཕུ་མ་དཀར་མོ་ཉིད་ལ་རྡོ་རྗེ་དམར་བོས་འཁྱུད། །རྡོ་རྗེ་བྷཱུ་དམར་མོ་ཉིད་
419

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལ་ཕུ་དཀར་གྱིས་འཁྱུད་རྡོ་རྗེ་བྷི་མ་ནག་མོ་ཉིད་ལ་རྡོ་རྗེ་སླ་སེར་བོས་འཁྱུད། །རྡོ་རྗེ་དྷཱི་མ་ནག་མོ་
ཉིད་ལ་ཟླ་སེར་འཁྱུད་རྡོ་རྗེ་རྗེ་དམར་མོ་ཉིད་ལ་རྗེ་ཁྲུ་དཀར་ཉིད་ཀྱིས་འཁྱུད། །རྡོ་རྗེ་ཁྲུ་མ་དཀར་
མོ་ཉིད་ལ་ནྲྀ་ཉིད་དམར་འཁྱུད་རྗེ་ཟླ་སེར་མོ་ཉིད་ལ་ངྷི་ཉིད་ནག་པོས་འཁྱུད། །རྡོ་རྗེ་ཟླ་སེར་མོ་
ཉིད་ལ་ཌྷ་ནག་གིས་འཁྱུད་རྡོ་རྗེ་ཇུ་མ་དཀར་མོ་ཉིད་ལ་རྡོ་རྗེ་རྙྀ་ཉི་དམར་བོས་འཁྱུད། །རྡོ་རྗེ་རྙྀ་མ་
དམར་མོ་ཉིད་ལ་ཁྲུ་དཀར་གྱིས་འཁྱུད་རྡོ་རྗེ་ཞཱི་མ་ནག་མོ་ཉིད་ལ་རྗེ་ཟླ་སེར་བོས་འཁྱུད། །རྡོ་རྗེ་དྷི་
མ་ནག་མོ་ཉིད་ལ་ཟླ་སེར་འཁྱུད་རྡོ་རྗེ་ཛྫཾ་དམར་མོ་ཉིད་ལ་རྡོ་རྗེ་ཚུ་ཉིད་དཀར་བོས་འཁྱུད། །རྡོ་རྗེ་ཚུ་
མ་དཀར་མོ་ཉིད་ལ་ཛྫཾ་སེར་འཁྱུད་རྡོ་རྗེ་ཀླྀ་སེར་མོ་ཉིད་ལ་རྡོ་རྗེ་དྷི་ཉིད་ནག་པོས་འཁྱུད། །རྡོ་རྗེ་ཀླྀ་
སེར་མོ་ཉིད་ལ་དྷི་ནག་གིས་འཁྱུད་རྡོ་རྗེ་ཚུ་མ་དཀར་མོ་ཉིད་ལ་རྡོ་རྗེ་རྗེ་དམར་བོས་འཁྱུད །རྡོ་རྗེ་རྗེ
དམར་མོ་ལ་ནི་ཚུ་དཀར་གྱིས་འཁྱུད་རྡོ་རྗེ་ཛྷ་ཉིད་ནག་མོ་ཉིད་ལ་ཟླ་རྡོ་རྗེ་སེར་བོས་འཁྱུད། །རྡོ་རྗེ་གྷི་
མ་ནག་མོ་ལ་ནི་ཀླྀ་སེར་འཁྱུད་རྡོ་རྗེ་གྲི་དམར་མོ་ལ་ནི་རྡོ་རྗེ་ཁུ་ཉིད་དཀར་བོས་འཁྱུད། །རྡོ་རྗེ་ཁུ་མ་
དཀར་མོ་ལ་ནི་གྲྀ་དམར་འཁྱུད་རྡོ་རྗེ་ཀླྀ་སེར་མོ་ལ་ནི་རྡོ་རྗེ་གྷི་ཉིད་ནག་པོས་འཁྱུད། །རྡོ་རྗེ་ཀླྀ་སེར་
མ་གྷི་ནག་གིས་འཁྱུད་ཁུ་མ་དཀར་ལ་གྲྀ་དམར་འཁྱུད་རྗེ་གྲྀ་དམར་ལ་ཁུ་དཀར་འཁྱུད། །རྡོ་རྗེ་གྷི་
ཉིད་ནག་མོ་ལ་རྡོ་རྗེ་ཀླྀ་སེར་བོས་འཁྱུད་དེ་སྡིག་པ་ལ་སོགས་དུས་སྦྱོར་འགགས་པས་སྐྱེ་སོགས་
འགགས། །ས་ཆུ་མེ་རླུང་ནམ་མཁའི་ཁམས་ཀྱི་ཤར་ལྷོ་ནུབ་བྱང་རླུང་སོགས་རྩིབས་ལ་མཁའ་འགྲོ་
ཞེས་བརྒྱད་གྲི་ཐོད་འཛིན་པ་གཡས་བརྐྱངས་གནས། །དཔྲལ་བ་མགྲིན་པ་རྣ་བ་སྐེད་པ་ཞབས་
རྣམས་དག་ལ་གཡེར་ཁའི་ཕྲེང་རྒྱན་དབུ་དང་སྐེད་ངོས་ཐོད་པ་མདོག་ལྔའི་ཕྲེང་བས་མཛེས །དེ་
རྣམས་ན་འཁྱུད་དཔའ་བོ་ཞེ་བརྒྱད་རྗེ་ཅང་ཏེའུ་དྲིལ་བུ་ཁ་ཊཱ་ཕྱག་གཉིས་རབ་འཛིན་གཡོན་
བརྐྱངས་ཞབས་ཀྱིས་རྣམ་པར་གནས། །ཅོད་པན་སྣ་ཚོགས་རྡོ་རྗེ་མཚན་ཞིང་དཔྲལ་བར་ཐོད་པ་ལྔ་
ཡི་ཕྲེང་ལྡན་དར་དཔྱངས་སྟེང་དུ་རྡོ་རྗེ་ཟླ་བ་ཕྱེད་པས་སྤྲས །ཕྱག་རྒྱ་དྲུག་ལྡན་མགོ་རློན་བརྒྱ་ཡི་དོ་
ཤལ་རབ་འཕྱང་སྟག་ཤམ་གྲོལ་ཞིང་ཀླུ་དབང་བཅུས་རྒྱན་རོ་ལ་གནས། །དུར་ཁྲོད་བཅུ་དྲུག་ལྷ་ཡི་
རོལ་པས་རྣམ་པར་བཀྲ་ཞིང་གཟུངས་མ་རྣམས་ཀྱིས་ཀུན་ནས་རབ་མཆོད་འཁོར་ལོ་སྡོམ་ཆེན་ལྷ་
ཚོགས་བསྟོད།།
420

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
པདྨའི་ལྟེ་བར་ཉི་མའི་སྟེང་དུ་བདེ་མཆོག་འཁོར་ལོ་རྩ་ཞལ་ནག་ཅིང་གཡས་དམར་གཡོན་
དཀར་རྒྱབ་ཀྱི་ཞལ་ནི་གསེར་མདོག་ཉིད། །རྟེན་འབྲེལ་དག་པའི་ཕྱག་ནི་བཅུ་གཉིས་རྡོ་རྗེ་དྲིལ་བུའི་
ཕྱག་མཚན་སོགས་འཛིན་ཕྱག་རྒྱ་དྲུག་དང་སྦྲུལ་གྱི་རྒྱན་ལྡན་སྟག་ཤམ་གྲོལ། །རྡོ་རྗེ་ཕག་མོར་སྐུ་
མདོག་ལྗང་གུ་ཕྱག་རྒྱ་ལྔ་ལྡན་གྲི་ཐོད་འཛིན་པས་ཡབ་ལ་འཁྱུད་ཅིང་གཡོན་བརྐྱངས་སྟབས་ཀྱིས་
མཉམ་པར་སྦྱོར། །ནག་དམར་དཀར་བའི་མཁའ་འགྲོ་ཉེར་བཞི་ཕྱག་གཉིས་གྲི་གུག་ཐོད་འཛིན་
ཕྱག་རྒྱ་ལྔ་ལྡན་ཞབས་གཉིས་གཡས་བརྐྱངས་སྟབས་ཀྱིས་རོ་ལ་གནས། །དེ་ལ་འཁྱུད་པའི་དཔའ་
བོ་ཉེར་བཞི་ཕྱག་རྒྱ་དྲུག་ལྡན་རྡོ་རྗེ་ཅང་ཏེའུ་དྲིལ་བུ་ཁ་ཊཱ་ཕྱག་བཞིས་རབ་འཛིན་གཡོན་བརྐྱངས་
མཛད། །སྙིང་བོའི་མཁའ་འགྲོ་མ་ཉིད་ནམ་བཞི་དུར་ཁྲོད་བརྒྱད་ཀྱི་མཁའ་འགྲོ་བརྒྱད་རྣམས་མཁའ་
འགྲོ་ཉེར་བཞི་ཆ་ལུགས་དང་མཚུངས་ཁྱེད་ལ་འདུད།།
རིགས་ལྔ་ཡུམ་བཞི་སེམས་དཔའ་སེམས་མ་དྲུག་དྲུག་ཉིད་དང་ཁྲོ་བོ་རྣམ་དྲུག་ཡུམ་དང་
བཅས་པའི་ཛམྦྷ་ལ །ཕྱག་གཉིས་འབྲས་ཀྱི་སོ་བ་རབ་འཛིན་ཡང་ན་ཁྲོ་བཅུ་ལྷ་ཚོགས་ཕལ་ཆེར་
ཞལ་གསུམ་ཕྱག་དྲུག་ལྡན་པ་ནི། །སྔོ་དམར་དཀར་བའི་ཞལ་གསུམ་སོགས་ལྡན་ཞི་ཁྲོའི་རྒྱན་ཅན་
རྗེ་པདྨ་འཁོར་ལོ་སོགས་གཡས་གཡོན་པ་ན། །དྲིལ་བུ་རིན་ཆེན་རལ་གྲི་སོགས་འཛིན་རྗེ་པདྨ་
སེམས་དཔའི་དཀྱིལ་ཀྲུང་གཡོན་བརྐྱངས་ལ་སོགས་རྣམ་འཕྲུལ་ཅན། །གཞན་ཡང་ཐབས་ཤེས་བླ་
ན་མེད་པའི་དཀྱིལ་འཁོར་ལྷ་ཚོགས་ཕྱི་ནང་གསང་བའི་རྣམ་དག་དབང་གི་འཁོར་ལོ་ཡི། །སྐུ་་ནམདོག
ཞལ་དང་ཕྱག་མཚན་ལ་སོགས་རྣམ་འཕྲུལ་མཐའ་ཡས་ཀུན་ཏུ་རྫོགས་པའི་ལྷ་ཚོགས་མཐའ་དག་
བསྟོད་པར་བགྱི། །
རྩ་བ་དང་སྟེང་ནག་པོའི་ཞལ། །དཀར་དང་དམར་བོ་གཡས་དང་གཡོན། །གང་གི་ལྷག་
མའི་ཞལ་རྣམས་ནི། །ནག་པ་དེ་ལ་བདག་ཕྱག་འཚལ། །གླང་རྟ་བོང་གླང་རྔ་མོང༌། །མི་དང་ཤ་ར་
ཝ་བྱི་ལ། །གཡས་པའི་ཕྱག་བརྒྱད་ལ་གནས་པའི། །ཐོད་པ་འཛིན་ལ་བདག་ཕྱག་འཚལ། །ས་དང་
ཆུ་དང་རླུང་དང་མེ། །ཟླ་ཉི་གཤིན་རྗེ་གསང་བ་བ། །གཡོན་པའི་ཕྱག་བརྒྱད་ལ་གནས་པའི། །ཐོད་
པ་འཛིན་ལ་བདག་ཕྱག་འཚལ། །ཞབས་བཞི་བོས་ནི་བདུད་བཞི་བོ། །མཉམ་པར་མནན་ཅིང་
421

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཅེར་བུ་ཉིད། །ཉི་མར་ཞབས་གཡས་བརྐྱངས་དང་བསྐུམས། །གར་མཛད་དེ་ལ་བདག་ཕྱག་
འཚལ། །ཕྱག་རྒྱ་དྲུག་གིས་རྣམ་པར་བརྒྱན།།ཐོད་སྐམ་ལྔ་ཡི་དབུ་བརྒྱན་ཅིང༌། །རློན་པ་ལྔ་བཅུའི་
ཤལ་འཕྱང༌། །སྟག་ལྤགས་ཅན་ལ་བདག་ཕྱག་འཚལ། །ཨཾ་ལས་སྐྱེས་པའི་བདག་མེད་མ། །སྔོན་མོ་
གཡོན་ན་ཐོད་པ་འཛིན། །གཡས་པ་ན་ནི་གྲི་གུག་འཕྱར། །སྟག་ཤམ་གྲོལ་ལ་བདག་ཕྱག་འཚལ། །
གཾ་ལས་སྐྱེས་པའི་གཽ་རཱི་ཤར། །ཡན་ལག་ནག་ཅིང་གཡོན་ན་། །གཡས་པ་ན་ནི་གྲི་གུག་འཛིན། །
ཚངས་པ་མནན་ལ་བདག་ཕྱག་འཚལ །ཙཾ་ལས་སྐྱེས་པའི་ཆོམ་རྐུན་མ །རྩོད་ཀྱི་ཁ་དོག་ལྷོ་
ཕྱོགས་སུ། །ཕྱག་ན་ཕག་དང་ཅང་ཏེའུ་བསྣམས། །དབང་བོ་མནན་ལ་བདག་ཕྱག་འཚལ། །བཾ་ལས་
སྐྱེས་པའི་སེར་མོ་ནུབ། །རོ་ལངས་མས་ནི་ཉེ་དབང་མནན། །གཡོན་ན་ལྷུང་བཟེད་གཡས་པ་ན། །
རུས་སྦལ་བསྣམས་ལ་བདག་ཕྱག་འཚལ། །གྷསྨ་རཱི་ནི་བྱང་གི་སྒོར། །ལྗང་གུ་གྷཾ་ལས་བྱུང་བ་ཡི། །
ཕྱག་ནི་སྦྲུལ་དང་ཐོད་པས་སྦྲེལ། །དྲག་པོ་མནན་ལ་བདག་ཕྱག་འཚལ། །གཤིན་རྗེ་མནན་ཅིང་པཾ་
ལས་བྱུང༌། །གཡོན་ན་དགྲ་སྟ་སེངྒེ་གཡས། །དབང་ལྡན་དུ་ནི་འཇིགས་གཟུགས་མ །ཕྱག་འཚལ་
པུཀྐ་སཱི་སྔོ་ལ། །རི་ཁྲོད་མ་དཀར་ཤཾ་ལས་བྱུང༌།།མེ་རུ་གནོད་སྦྱིན་སྟེང་དུ་གནས། །གཡོན་ན་བསིལ་
བྱེད་གཡས་པ་ན། །དགེ་སློང་འཛིན་ལ་བདག་ཕྱག་འཚལ། །གཏུམ་མོ་ནམ་མཁའི་སྔོ་བསངས་མ། །
སྲིན་པོར་ཙཾ་ལས་བྱུང་བ་ཡི། །གཡོན་ན་ཐོད་པ་འཁོར་ལོ་གཡས། །ཕྱག་འཚལ་སྲིན་པོ་ཉེད་པ་ལའོ །
་སེས་པ
ཊཾ་ལས་སྐྱེས་པའི་གཡུང་མོ་ནི །རླུང་མཚམས་ཐགས་བཟང་རི་སྟེང་གཤེགས། །གཡོན་པ་སྡིགས་
མཛུབ་རྗེ་གཡས། །སྣ་ཚོགས་མདོག་ལ་ཕྱག་འཚལ་ལོ། །དཀྱིལ་ཀྲུང་ཕྱེད་པའི་གར་གྱིས་གནས། །
ཕྱག་རྒྱ་ལྔ་ཡིས་རྣམ་པར་བརྒྱན། །གཅེར་བུ་སྤྱན་གསུམ་ཐམས་ཅད་ལ། །བདག་ནི་གུས་པར་ཕྱག་
འཚལ་ལོ། །
སྐུ་ཡི་རྡོ་རྗེ་སྔོན་པོ་ནི། །རྡོ་རྗེ་ཐོད་པ་ཁ་ཊཱཾ་འཛིན། །དེ་བཞིན་གསུང་ནི་ཕྱག་བཞི་བ། །
ལྷག་མའི་ཕྱག་ནི་ཡུམ་ལ་འཁྱུད། །སྔོ་དང་དཀར་དང་དམར་བའི་ཞལ། །ཕྱག་ན་རྗེ་དྲིལ་བུ་
དང༌། །གྲི་གུག་དང་ནི་རྩེ་གསུམ་འཛིན། །ལྷག་མ་ཁ་སྦྱོར་ཐུགས་ལ་འདུད། །སྐུ་གསུང་ཐུགས་ཀྱི་རྡོ་
རྗེ་ཀུན། །གཡས་བརྐྱངས་གར་གྱིས་ཡི་དྭགས་མནན། །ལྷ་མོ་བརྒྱད་པོ་རྣམས་ཀྱིས་བསྐོར། །དཀར་
422

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
མོ་རི་དྭགས་མཚན་མ་འཛིན། །ཆོམ་རྐུན་བདུད་ལ་རྒྱལ་བའི་སྣོད། །རོ་ལངས་མ་ནི་ཆུ་ལག་མ། །
གྷསྨ་རཱི་ནི་སྨན་འཛིན་ཅིང༌། །པུཀྐ་སཱི་ནི་རྡོ་རྗེའི་ལག །དེ་བཞིན་རི་ཁྲོད་མ་རོ་འཛིན། །གདོལ་བ་མོ་
ནི་ཅང་ཏེའུ་རྡུང༌། །གཡུང་མོས་སྐུ་ལ་འཁྱུད་ཕྱག་འཚལ། །དབུས་ན་རྡོ་རྗེ་བདག་མེད་མ། །དེ་ཡི་
ཕྱོགས་བཞིར་རྡོ་རྗེ་མ། །དཀར་མོ་ཆུ་མ་མཁའ་འགྲོ་མ། །འཕར་མ་ཕྱི་མའི་ཕྱོགས་མཚམས་སུ། །གཽ་
རཱི་ལ་སོགས་ལྷ་མོ་བརྒྱད། །སྟེང་འོག་མཁའ་སྤྱོད་ས་སྤྱོད་མ། །ཀུན་ཀྱང་ནག་མོ་ཕྱག་གཉིས་ཉིད། །
གྲི་གུག་ཐོད་པ་ཁ་ཊཱཾ་འཛིན། །གར་སྟབས་མཛད་ལ་བདག་ཕྱག་འཚལ། །དབུས་ན་སྙིང་བོ་དགྱེས་པ་
རྡོ་རྗེ་དང༌། །ཕྱོགས་བཞིར་སངས་རྒྱས་མཁའ་འགྲོ་སོགས་ལ་འདུད། །དཀར་སྔོ་དམར་ཞལ་ལྷག་
མའི་ཞལ་ལྔ་ནག །རྨ་བྱ་མ་ཧེ་ཆུ་སྲིན་ཉ་རྒྱལ་དང༌། །རུས་སྦལ་ཀླུ་དང་ངང་བ་རི་བོང་གཡས། །
གངས་སྦལ་རྨིགས་པ་དུག་སྦྲུལ་ཨ་ཛི་ན། །བྱི་བ་གཡག་རྒོད་གླ་བ་གཞད་རྣམས་གཡོན། །རྩ་ཕྱག་
ཡུམ་ལ་འཁྱུད་ཅིང་ཞབས་བཞིར་ལྡན། །སྤྱན་མ་དཀར་མོ་མེ་ལོང་ཐོད་པ་འཛིན །སངས་རྒྱས་
མཁའ་འགྲོ་ཡབ་ཡུམ་སྦྱོར་ལ་འདུད། །སེར་སྔོ་དཀར་ཞལ་ལྷག་མའི་ཞལ་ལྔ་ནག །ཀ་རན་ངུར་བ་
ལུག་དང་གོང་མོ་དང་། །བྱེ་བྲ་ཧོར་ཁྲ་འོལ་བ་ཉ་ཁྲ་གཡས །སྟོབས་རྒྱུ་དུང་སྐྱོང་རིག་ལྡན་པདྨ་དང་། །
པད་ཆེན་འཇོག་པོ་ནོར་རྒྱས་མཐའ་ཡས་གཡོན། །རྩ་ཕྱག་ཡུམ་ལ་འཁྱུད་ཅིང་ཞབས་བཞིར་ལྡན། །
མཱ་མ་ཀཱི་སྔོ་ནོར་བུ་ཐོད་པ་འཛིན། །རིན་ཆེན་མཁའ་འགྲོ་ཡབ་ཡུམ་སྦྱོར་ལ་འདུད། །དམར་སྔོ་དཀར་
ཞལ་ལྷག་མའི་ཞལ་ལྔ་ནག །དོམ་དང་བྱ་རྒོད་བསེ་དང་བ་མེན་སྟག །སྤྲེའུ་ཆུ་སྲིན་ཉ་མིག་ལྕེ་སྤྱང་
གཡས། །ཁྭ་དང་འུག་པ་སོ་བྱ་སེངྒེ་དང༌། །ཆུ་སྐྱར་ར་དང་རི་དྭགས་ཕག་པ་གཡོན། །རྩ་ཕྱག་ཡུམ་ལ་
འཁྱུད་ཅིང་ཞབས་བཞིར་ལྡན། །གོས་དཀར་དམར་མོ་གོས་དང་ཐོད་པ་འཛིན། །པདྨ་མཁའ་འགྲོ་
ཡབ་ཡུམ་སྦྱོར་དེར་འདུད། །ལྗང་སྔོ་དཀར་ཞལ་ལྷག་མའི་ཞལ་ལྔ་གནག །གཟའ་ལྷག་ཕུར་བུ་
མཇུག་རིང་སྒྲ་གཅན་དང༌། །མིག་དམར་པ་སངས་སྤེན་པ་ཁྱབ་འཇུག་གཡས། །དབང་བོ་ཚངས་པ་
དྲག་པོ་འདོད་ལྷ་དང༌། །སྟོབས་བཟང་གཅེར་བུ་ཐགས་བཟང་སྟོབས་ལྡན་གཡོ །རྩ་ཕྱག་ཡུམ་ལ་
འཁྱུད་ཅིང་ཞབས་བཞིར་ལྡན། །སྒྲོལ་མ་ལྗང་གུ་རྟ་དང་ཐོད་པ་འཛིན། །སྣ་ཚོགས་མཁའ་འགྲོ་ཡབ་
ཡུམ་སྦྱོར་ལ་འདུད། །གཾ་ལས་སྐྱེས་པའི་གཽ་དཀར། །གདུག་པ་ཐམས་ཅད་ལྕགས་ཀྱུས་འགུགས། །ཙཾ་
423

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལས་སྐྱེས་པའི་ཙོ་རཱི་སེར །གདུག་པ་ཐམས་ཅད་ཞགས་པས་འཆིང༌། །བཾ་ལས་སྐྱེས་པའི་རོ་ལངས་
དམར །སྒྲོག་གི་བྱང་ཆུབ་ཞེན་པས་འཆིང༌། །གྷཾ་ལས་གྷསྨ་རཱི་ནི་ལྗང༌། །ཡེ་ཤེས་ཐམས་ཅད་མཆོག་
ཏུ་འབེབས། །དེ་བཞིན་ལྕགས་ཀྱུ་ཞགས་པ་དང༌། །ལྕགས་སྒྲོག་དྲིལ་བུ་ལ་ཕྱག་འཚལ། །པཾ་ལས་
པུཀྐ་སཱི་ནི་། །ཆུ་ཁམས་རྣམ་དག་བུམ་པ་འཛིན། །ཤཾ་ལས་ཤ་བ་རཱི་ནི་དཀར། །ས་ཁམས་རྣམ་དག་
རི་རབ་འཛིན། །ཙཾ་ལས་བྱུང་བའི་གཏུམ་མོ་སྔོ། །མེ་ཁམས་རྣམ་དག་མེ་ཐབས་འཛིན། །རཾ་ལས་
གཡུང་སྣ་ཚོགས་མདོག །རླུང་ཁམས་རྣམ་དག་རྒྱལ་མཚན་འཛིན། །ཧཱུཾ་ལས་སྐམ་པ་མོ་ནི་སྔོ། །
གདུག་པ་རྣམས་ཀྱི་འཁོར་བ་འདོན། །པཾ་ལས་སེར་མོ་ཞགས་པ་འཛིན། །གདུག་པ་ཐམས་ཅད་རྣམ་
པར་འགུགས །བཾ་ལས་དོལ་ཟླུམ་དམར་མོ་ནི། །གདུག་པ་རྣམས་ནི་དཀྲི་བར་བརྩོན། །ཨཾ་ལས་
དམར་མོ་ལྕགས་ཀྱུ་མ།།གདུག་པ་ཐམས་ཅད་རྣམ་པར་འདྲེན། །པཾ་ལས་མེ་ཏོག་མ་ནི་དཀར། །སྦྱིན་
པའི་མེ་ཏོག་ཕྱོགས་བཅུར་འགྲེམས། །ཧཱུཾ་ལས་གདུག་པ་མོ་ནི་སྔོ། །ཚུལ་ཁྲིམས་བདུག་སྤོས་སྤྲིན་
གྱིས་ཁྱབ། །ཨཾ་ལས་དམར་མེ་མ་ནི་དམར། །ལྷག་མཐོང་སྒྲོན་མས་སྣང་བར་བྱེད། །གཾ་ལས་ཆབ་
མ་ནི་ལྗང༌། །ཞི་གནས་ཡིས་ཡང་དག་སྡུད། །སཾ་ལས་ཉི་ནག་སྔོན་མོ་ནི། །གཏི་མུག་མུན་པ་རྣམ་པ་
སེལ། །དཾ་ལས་སེར་མོ་སྣང་གསལ་མ། །རྣམ་རྟོག་རབ་རིབ་མཐའ་དག་སེལ། །རཾ་ལས་རིན་ཆེན་
སྒྲོན་མ་ནི། །སེམས་ཅན་སྦྱིན་པས་སྣང་བར་བྱེད། །བཾ་ལས་གློག་མ་ལྗང་གུ་ནི། །རྣམ་པར་རྟོག་པའི་
ས་ཅན་སྦྱིན་པས་སྣང་བར་བྱེད
ཆུ་གཏེར་འཇོམས། །ལཾ་ལས་སྐྱེས་པའི་སྒེག་དཀར། །རྣམ་དག་ཐུགས་ཀྱི་རྡོ་རྗེས་སྒེག །མཾ་ལས་
ཕྲེང་བ་མ་ནི་སེར། །རྣམ་དག་ཡོན་ཏན་ཕྲེང་བ་འཛིན། །གཾ་ལས་གླུ་མ་དམར་སྐྱ་ནི། །རྣམ་དག་
གསུང་གི་རོལ་མོ་སྒྲོག །ནཾ་ལས་སྐྱེས་པའི་གར་མ་ལྗང༌། །རྣམ་དག་འཕྲིན་ལས་གར་ལ་བརྩོན། །པཾ་
ལས་པདྨ་དཀར་མོ་ནི། །ཆགས་པའི་པདྨ་རྣམ་པར་རྒྱས །བྷཾ་ལས་ཆོས་འབྱུང་མ་ནི་སེར། །བྷ་ག་
བདེ་ཆེན་རྣལ་འབྱོར་འཕེལ། །གྷཾ་ལས་ནག་མོ་ལྕགས་སྒྲོག་མ། །སྡུ་གུ་བྱང་ཆུབ་གནས་སུ་འཆིང༌། །
ཨཾ་ལས་འཁྱུད་མ་ལྗང་གུ་ནི། །སངས་རྒྱས་རྗེས་ཆགས་བདག་ཉིད་འཁྱུད། །ཝཾ་ལས་རབ་དཀར་
གླིང་བུ་མ། །སངས་རྒྱས་ཀུན་གྱི་ཐུགས་ཀྱང་འཕྲོག།ཏཾ་ལས་གསེར་མདོག་པི་ཝང་མ། །སངས་རྒྱས་
ཀུན་གྱི་གསུང་སྙན་སྒྲོག།མཾ་ལས་དམར་རྔ་ཟླུམ་མ། །སྐུ་ཡི་རོལ་མོ་ཅི་ཡང་འཆར། །ཛྙ་ལས་རྫ་རྔ་
424

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
འཛིན་པ་ལྗང་།ཡེ་ཤེས་རོལ་མོ་བསམ་མི་ཁྱབ། །ཏཾ་ལས་དཀར་མོ་སྒོ་ལྕགས་མ། །ཀུན་མཁྱེན་ཡེ་
ཤེས་བསྲུང་བ་མོ། །པུཾ་ལས་སེར་མོ་ལྟེ་སྐྱོག་མ། །ཡེ་ཤེས་བླངས་ནས་སྤྱོད་པ་མོ། །དྭ་ལས་དམར་མོ་
སྒོ་གླེགས་འཛིན། །ཡེ་ཤེས་སྐྱེས་པ་སྦེད་པ་ཉིད། །ཝཾ་ལས་ལྗང་གུ་ཡོལ་བ་མ། །རང་འདོད་བཙུན་མོ་
སྒྲིབ་པ་ཉིད། །ལཾ་ལས་སངས་རྒྱས་སྤྱན་མ་དཀར། །སྐུ་ཡི་དཀྱིལ་འཁོར་རྣམ་སྣང་བྱེད། །མཱཾ་ལས་
སྔོན་མོ་མཱ་མ་ཀཱི། །ཐུགས་ཀྱི་རྡོ་རྗེ་མི་བསྐྱོད་འཛིན། །པཾ་ལས་དཀར་མོ་གོས་དཀར་མ། །གསུང་གི་
པདྨས་ཆགས་ཆེན་བརྙེས། །ཏཱཾ་ལས་སྒྲོལ་མ་ལྗང་གུ་ནི། །ལ་ལ་བདེ་བ་སྩོལ་ཞིང་སྐྱོང༌། །རོ་གཅིག་
ཞལ་ལ་ཟུང་འཇུག་ཕྱག །བརྟན་དང་གཡོ་བ་དག་པའི་ཞབས། །ཕྱག་རྒྱ་ལྔ་ལྡན་ཐམས་ཅད་ལ། །
དངོས་པོ་ཀུན་གྱིས་ཕྱག་འཚལ་ལོ །ཛཿཧཱུཾ་བཾ་ཧོཿལས་བྱུང་བའི། །ལྕགས་ཀྱུ་ཞགས་པ་ལྕགས་སྒྲོག་
དྲིལ། །འཛིན་ཅིང་ཕྱོགས་ཀྱི་མདོག་འཆང་བ། །སྒོ་བ་བཞི་ལ་ཕྱག་འཚལ་ལོ། །ཞེས་པའམ་བསྡུ་ན།
གཽ་རཱི་དཀར་མོ་ལྕགས་ཀྱུ་འཛིན། །ཙོ་རཱི་སེར་མོ་ཞགས་པ་འཛིན། །རོ་ལངས་དམར་མོ་ལྕགས་སྒྲོག་
འཛིན། །གྷསྨ་རཱི་ལྗང་དྲིལ་བུ་འཛིན། །པུཀྐ་སཱི་སྔོ་བུམ་པ་འཛིན། །ཤ་བ་རཱི་དཀར་རི་རབ་འཛིན། །
གཏུམ་མོ་སྔོན་མོ་མེ་ཐབ་འཛིན། །གཡུང་མོ་ལྗང་གུ་རྒྱལ་མཚན་འཛིན། །སྐམ་པ་སྔོན་མོ་སྐམ་པ་
འཛིན།།ཞགས་པ་སེར་བོ་ཞགས་པ་འཛིན། །དོལ་ཟླུམ་དམར་བོ་ཉ་རྒྱ་འཛིན།།ལྕགས་ཀྱུ་དམར་བོ་
ལྕགས་ཀྱུ་འཛིན། །མེ་ཏོག་དཀར་མོ་མེ་ཏོག་འཛིན། །བདུག་པ་སྔོན་མོ་བདུག་པ་འཛིན། །མར་མེ་
དམར་མོོ་མར་མེ་འཛིན། །དྲི་ཆབ་ལྗང་གུ་ཆབ་འཛིན། །ཉི་ལག་སྔོན་མོ་ཉི་མ་འཛིན། །སྣང་
གསལ་སེར་མོ་སྣང་གསལ་འཛིན།།རིན་ཆེན་སྒྲོན་དམར་སྒྲོན་མ་འཛིན། །གློག་མ་ལྗང་གུ་གློག་ཕྲེང་
འཛིན། །སྒེག་མོ་དཀར་མོ་རྡོ་རྗེ་འཛིན། །ཕྲེང་བ་སེར་མོ་ཕྲེང་བ་འཛིན། །གླུ་མ་དམར་སྐྱ་པི་ཝང་
བསྒྱུར། །གར་མ་ལྗང་གུ་གར་དག་རྩེ། །པདྨ་དཀར་བོ་པདྨ་འཛིན། །ཆོས་འབྱུང་སེར་ཆོས་འབྱུང་
འཛིན། །ལྕགས་སྒྲོག་ནག་མོ་ལྕགས་སྒྲོག་འཛིན། །འཁྱུད་མ་ལྗང་གུ་འཁྱུད་ཐབས་མཛད། །སྐུ་
མདོག་དཀར་མོ་གླིང་བུ་བསྒྱུར། །སྐུ་མདོག་སེར་མོ་པི་ཝང་སྦྲེང༌། །སྐུ་མདོག་དམར་མོ་རྔ་ཟླུམ་རྡུང༌། །
སྐུ་མདོག་ལྗང་གུ་རྫ་རྔ་སྒྲོག །སྐུ་མདོག་དཀར་མོ་སྒོ་ལྕགས་འཛིན། །སྐུ་མདོག་སེར་མོ་ལྟེ་ཀྱོག་
འཛིན། །སྐུ་མདོག་དམར་མོ་སྒོ་གླེགས་འཛིན། །སྐུ་མདོག་ལྗང་གུ་ཡོལ་བ་མ། །སྤྱན་མ་དཀར་མོ་
425

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཁོར་ལོ་འཛིན། །མཱ་མ་ཀཱི་སྔོ་རྡོ་རྗེ་འཛིན། །གོས་དཀར་དམར་མོ་པདྨ་འཛིན། །སྒྲོལ་མ་ལྗང་གུ་
ཨཏྤལ་འཛིན།།
དབུས་ན་ཧཱུཾ་མཛད་རྡོ་དྲིལ་འཛིན། །ཕྱོགས་བཞི་མཚམས་བཞི་སྟེང་འོག་ན། །གཤེན་རྗེ་
གཤེད་སྔོ་ཐོ་བ་འཛིན།།མི་ཐུབ་དཀར་བོ་བེ་ཅོན་འཛིན། །པད་མཐར་དམར་བོ་པདྨ་འཛིན། །བདུད་
རྩི་འཁྱིལ་ནག་རྗེ་འཛིན། །མི་གཡོ་སྔོན་པོ་རལ་གྲི་འཛིན། །འདོད་རྒྱལ་སྔོན་པོ་ལྕགས་ཀྱུ་འཛིན། །
དབྱུག་སྔོན་ཅན་སྔོ་དབྱུག་པ་འཛིན། །སྟོབས་པོ་ཆེན་པོ་རྩེ་གསུམ་འཛིན། །འཁོར་ལོས་བསྒྱུར་སྔོ་
གཙུག་ཏོར་འཛིན། །གནོད་མཛེས་ནག་མོ་གཏུན་ཤིང་འཛིན། །ཕྱག་གཡས་ཐམས་ཅད་འཕྱར་
ཐབས་མཛད།།གཡོན་པ་སྡིགས་མཛུབ་ཐུགས་ཀར་འཛིན།།འཇིགས་རུང་ཁྲོ་བོའི་ཚོགས་ལ་འདུད། །
ཞིང་སྡིགས་
ཧཱུཾ་ལས་མཐིང་ནག་ཕྱག་བཞི་བ། །རྡོ་རྗེ་འཕྱར་ཞིང་སྡིགས་མཛུབ་མཛད། །གྲི་ཐོད་འཛིན་པས་ཡུམ་
ལ་འཁྱུད།།འབྱུང་བོ་འདུལ་བྱེད་ལ་ཕྱག་འཚལ། །
འབྱུང་བཞིའི་སྟེང་དུ་མཾ་ལས་བྱུང་བའི་སྤྲིན་ཆར་རྒྱ་མཚོར་པདྨ་འདབ་མ་རྒྱས་པ་ལ །
སྟོབས་རྒྱུ་ནག་པོ་དུང་སྐྱོང་སེར་བོ་མཐའ་ཡས་དམར་བོ་ནོར་རྒྱས་ལྗང་གུ་ཕྱོགས་བཞིར་གནས། །
འཇོག་པོ་ནག་པོ་རིགས་ལྡན་དཀར་བོ་པདྨ་དམར་བོ་པད་ཆེན་ལྗང་གུ་མེ་སོགས་གནས། །དེ་རྣམས་
འགྱེལ་བའི་སྦྲུལ་མཇུག་ལྟེར་སོན་མཇུག་མའི་སྟེང་དུ་གཾ་སྐྱེས་བྱ་ཁྱུང་ཁྲི་སྟེང་དུ།།ཧཱུཾ་སྐྱེས་མཐིང་ནག་
མརསྟརདུ།རྐྱལ སྐྱས་མཐང་ནག
ཞལ་བཞི་ཕྱག་བརྒྱད་ནག་དཀར་དམར་དང་རྒྱབ་ཞལ་སེར་ལྡན་སྟོབས་པོ་ཆེ །གཡས་བཞིས་
ཕྱོགས་དང་གཡོན་བཞིས་མཚམས་ཀྱི་ཀླུ་རྣམས་འཛིན་ཅིང་གཡོན་བརྐྱངས་སྟབས་ཀྱིས་རོལ་དེར་
འདུད། །ཏཱཾ་བྱུང་གསེར་མདོག་རྡོ་རྗེ་སྒྲོལ་མ་ཞལ་བཞི་ཕྱག་བརྒྱད་སེར་སྔོ་དཀར་དང་རྒྱབ་ཞལ་ལྗང༌། །
གཡས་ན་རྡོ་རྗེ་ཞགས་པ་མདུང་མདའ་གཡོན་ན་ལྕགས་ཀྱུ་ཨུཏྤལ་གཞུ་དང་སྡིགས་མཛུབ་འཆང༌། །
མེ་ཏོག་བདུག་སྤོས་མར་མེ་དྲི་ཆབ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་རབ་གྲགས་མདོག།རྣམ་
རྒྱལ་དཀར་མོ་འཁོར་ལོ་འཛིན་པ་སྟེང་དང་གནོད་མཛེས་སྔོན་མོ་སྦྲུལ་ཞགས་འཛིན་པ་འོག་ཏུ་
གནས །སྒོ་མཚམས་མ་རྣམས་རང་རང་ཕྱག་མཚན་མངོན་པར་འཛིན་ཅིང་གོས་དང་རྒྱན་གྱིས་ཀུན་
ཀྱང་མཛེས། །ཐམས་ཅད་རྡོ་རྗེ་དཀྱིལ་ཀྲུང་རབ་མཛད་རྡོ་རྗེ་སྒྲོལ་མའི་ལྷ་ཚོགས་རྣམས་ལ་ཕྱག་
426

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
འཚལ་ལོ། །
རྩ་བ་དང་སྟེང་ནག་པོ་མཛེས། །དཀར་དང་དམར་བོ་གཡས་དང་གཡོན། །གང་གི་ལྷག་
མའི་ཞལ་རྣམས་ནི། །གནག་པ་དེ་ལ་བདག་ཕྱག་འཚལ། །ཕྱག་གཡས་རྡོ་རྗེ་རལ་གྲི་མདའ། །
འཁོར་ལོ་གཤོར་དང་དབྱུག་པ་དང༌། །རྩ་གསུམ་ལྕགས་ཀྱུ་འབར་བ་རྣམས །ཉི་མས་འཛིན་ལ་
བདག་ཕྱག་འཚལ། །གཡོན་པས་དྲིལ་བུ་པདྨ་གཞུ། །ཁ་ཊཱཾ་ག་དང་ཐོད་པ་མཆོག །རིན་ཆེན་སྡིགས་
མཛུབ་ཞགས་པ་རྣམས། །ཟླ་བས་འཛིན་ལ་བདག་ཕྱག་འཚལ། །ཞབས་བཞི་བོས་ནི་བདུད་བཞི་བོ། །
མཉམ་པར་མནན་ཅིང་གཅེར་བུ་ཉིད། །ཉི་མར་ཞབས་གཡས་བརྐྱངས་དང་བསྐུམས། །གར་མཛད་
དེ་ལ་བདག་ཕྱག་འཚལ། །ཕྱག་རྒྱ་དྲུག་གིས་རྣམ་པར་བརྒྱན། །ཐོད་སྐམ་ལྔ་ཡིས་དབུ་བརྒྱན་ཅིང་། །
རློན་པ་ལྔ་བཅུའི་དོ་ཤལ་ཅན། །སྟག་ལྤགས་ཅན་ལ་བདག་ཕྱག་འཚལ། །ཨཾ་ལས་སྐྱེས་པའི་བདག་
མེད་མ། །སྔོན་མོ་གཡོན་ན་ཐོད་པ་འཛིན། །གཡས་པ་ན་ནི་གྲི་གུག་འཕྱར །སྟག་ཤམ་གྲོལ་ལ་
བདག་ཕྱག་འཚལ། །གཾ་ལས་སྐྱེས་པའི་གཽ་རཱི་ཤར། །གྲི་གུག་ཐོད་པ་མདའ་གཞུ་འཛིན། །སྐུ་མདོག་
དཀར་མོ་རབ་ཁྲོས་མ། །ཚངས་པ་མནན་ལ་བདག་ཕྱག་འཚལ། །ཙཾ་ལས་སྐྱེས་པའི་ཙཽ་རཱི་མ། །
ལྕགས་ཀྱུ་འཁོར་ལོ་ཅང་ཏེའུ་ཐོད། །རབ་འཛིན་དམར་མོ་ལྷོ་ན་གནས། །དབང་བོ་མནན་ལ་བདག་
ཕྱག་འཚལ །བཾ་ལས་རོ་ལངས་དཀར་སེར་མ། །གྲི་ཐོད་ཆང་དང་ཆུ་སྣོད་འཛིན །ནུབ་ཕྱོགས་
པདྨའི་འདབ་མར་ནི། །ཉེ་དབང་མནན་ལ་བདག་ཕྱག་འཚལ། །གྷཾ་ལས་སྐྱེས་པའི་གྷསྨ་རཱི། །དགྲ་སྟ་
མེ་ཐབ་སྐྱབས་སྦྱིན་ཐོད། །རབ་འཛིན་ལྗང་སེར་བྱང་ན་གནས། །དྲག་པོ་མནན་ལ་བདག་ཕྱག་
འཚལ །པཾ་ལས་གསེར་མདོག་པུཀྐ་སཱི། །རིན་ཆེན་མཆོད་སྦྱིན་དཔག་བསམ་ཤིང༌། །ཤ་ཡི་ཐོད་
འཛིན་དབང་ལྡན་དུ། །གཤིན་རྗེ་མནན་ལ་བདག་ཕྱག་འཚལ། །ཙཾ་ལས་གཏུམ་སྔོ་བསངས་མ། །
པདྨ་དཀར་བོ་ཐོད་ཁྲག་དང༌། །རླུང་གི་རས་འཛིན་ཤར་ལྷོར་ནི། །ནོར་བདག་མནན་ལ་བདག་ཕྱག་
འཚལ། །རཾ་ལས་གཡུང་ཆེན་ནག་མོ་ནི། །གཤོར་དང་ཐོད་པ་རྩེ་གསུམ་དང༌། །ཐོང་གཤོལ་འཛིན་
བྱེད་ལྷོ་ནུབ་ཏུ། །སྲིན་པོ་མནན་ལ་བདག་ཕྱག་འཚལ། །ཤཾ་ལས་དཀར་མོ་རི་ཁྲོད་མ། །རྡོ་རྗེ་ཞགས་
པ་ཁ་ཊཱཾ་ག །ཐོད་འཛིན་རླུང་དུ་ཐགས་བཟང་རིས། །མནན་པ་དེ་ལ་བདག་ཕྱག་འཚལ། །དེ་བརྒྱད་
427

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཐོད་པར་རིམ་པ་བཞིན། །ཉ་དང་ཕག་དང་རུས་སྦལ་དང༌། །སྦྲུལ་དང་སེངྒེ་སྟག་དང་ཝ། །དགེ་སློང་
འཛིན་ལ་བདག་ཕྱག་འཚལ། །ཤར་སྒོར་སྔོན་མོ་ཛཾ་ལས་བྱུང༌། །སྔོ་སེར་དཀར་མོ་སྟེང་ཞལ་ལྗང༌། །
ལྕགས་ཀྱུ་རལ་གྲི་ཞགས་པ་དང་། །སྡིགས་མཛུབ་འཛིན་ཅིང་རབ་ཏུ་ཁྲོས། །རྟ་གདོང་མ་ལ་བདག་
ཕྱག་འཚལ། །ལྷོ་སྒོར་སེར་མོ་ཧཱུཾ་ལས་བྱུང༌། །སེར་སྔོ་དཀར་བོ་སྟེང་ཞལ་དམར། །ཞགས་པ་རྡོ་རྗེ་
འཁོར་ལོ་དང༌། །དྲིལ་བུ་འཛིན་ཅིང་ཤིན་ཏུ་སྒེག །ཕག་གདོང་མ་ལ་བདག་ཕྱག་འཚལ། །ནུབ་སྒོར་
དམར་མོ་བཾ་ལས་བྱུང༌། །དམར་སྔོ་དཀར་བོ་སྟེང་ཞལ་སེར། །ལྕགས་སྒྲོག་རྡོ་རྗེ་འཁོར་ལོ་དང༌། །
དྲིལ་བུ་འཛིན་ཅིང་དྲག་ཏུ་རྒོད། །ཁྱི་གདོང་མ་ལ་བདག་ཕྱག་འཚལ། །བྱང་སྒོར་ལྗང་གུ་ཧོཿལས་
བྱུང༌། །ལྗང་སྔོ་དཀར་བོ་སྟེང་ཞལ་དམར། །དྲིལ་བུ་རྡོ་རྗེ་འཁོར་ལོ་དང༌། །རལ་གྲི་འཛིན་ཅིང་
ཉམས་ཀུན་ལྡན། །སེངྒེ་གདུང་ལ་བདག་ཕྱག་འཚལ། །ལྷ་མོ་དཀར་སེར་དམར་དང་ལྗང༌། །ཡིད་
འཕྲོག་གླིང་བུ་པི་ཝང་དང༌། །རྔ་ཟླུམ་དང་ནི་རྫ་རྔ་སྒྲོག །མཚམས་བཞིར་གནས་ལ་བདག་ཕྱག
འཚལ། །ཟླ་བ་ཉི་མ་ས་བོན་དང་། །གཡས་པའི་ཕྱག་མཚན་ལས་སྐྱེས་པ། །ཐིམ་ཤར་དབང་དང་
ལོངས་སྤྱོད་རྫོགས།།གཙོ་བོ་རིག་མ་བཅས་ལ་བསྟོད།།
རྣམ་ཤེས་རྣམ་དག་ཆོས་ཀྱི་དབྱིངས། །རྡོ་རྗེ་རལ་གྲི་ལྕགས་ཀྱུ་དང༌། །དྲིལ་བུ་ཞགས་པ་
ཐོད་པ་བསྣམས །རྡོ་རྗེ་སེམས་དཔའ་ལ་ཕྱག་འཚལ། །གཟུགས་ཀྱི་ཕུང་བོ་རྣམ་དག་ཅིང༌། །མེ་
ལོང་ཡེ་ཤེས་ངོ་བོ་ཉིད། །འཁོར་ལོ་དྲིལ་བུ་ཐོད་ཞགས་ཅན། །བཅོམ་ལྡན་ཞི་བ་ཁྱོད་ལ་འདུད། །1
ཚོར་བའི་ཕུང་རྣམ་དག་ཅིང་། །མཉམ་ཉིད་ཡེ་ཤེས་ངོ་བོ་ཉིད། །རིན་ཆེན་ལྕགས་ཀྱུ་ཐོད་ཞགས
ཅན། །བཅོམ་ལྡན་རྒྱས་པ་དེ་ལ་འདུད། །འདུ་ཤེས་ཕུང་བོ་རྣམ་དག་ཅིང༌། །སོར་རྟོག་ཡེ་ཤེས་ངོ་བོ་
ཉིད། །པདྨ་ཞགས་པ་མདའ་གཞུ་འཛིན། །བཅོམ་ལྡན་དབང་བྱེད་ཁྱོད་ལ་འདུད། །འདུ་བྱེད་ཕུང་བོ་
རྣམ་དག་ཅིང་། །བྱ་གྲུབ་ཡེ་ཤེས་ངོ་བོ་ཉིད། །གྲི་ཐོད་ལྕགས་ཀྱུ་དྲིལ་བུ་འཛིན། །བཅོམ་ལྡན་དོན་
གྲུབ་ཁྱོད་ལ་འདུད། །བྷཾ་ཡིག་ལས་སྐྱེས་སྐུ་མདོག་དཀར། །འཁོར་ལོ་རྡོ་རྗེ་རལ་གྲི་མདའ། །ཞགས་
པ་དྲིལ་བུ་ཐོད་པ་གཞུ། །རྣམ་ཐར་བརྒྱད་ལྡན་ཁྱོད་ལ་འདུད། །ཧཱུཾ་ལས་རབ་སྔོ་མཱ་མ་ཀཱི་ནི་འོད་
འབར་མ། །རྡོ་རྗེ་འཁོར་ལོ་རིན་ཆེན་པདྨ་རལ་གྲི་མདའ། །དྲིལ་བུ་ཐོད་ཞགས་ཁ་ཊཱཾ་ག་དང་ལྕགས་
428

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
ཀྱུ་གཞུ། །ས་དང་རྟེན་འབྲེལ་བཅུ་གཉིས་རྫོགས་ལྡན་ཁྱོད་ལ་འདུད། །ཧྲཱིཿལས་དམར་མོ་གོས་
དཀར་མོ། །མདའ་གཞུ་པདྨ་རལ་གྲི་དང༌། །ཐོད་དྲིལ་ཞགས་པ་རིན་ཆེན་འཛིན། །འཕགས་ལམ་
བརྒྱད་ལྡན་ཁྱོད་ལ་འདུད། །ཏཾ་ལས་བཅོམ་ལྡན་སྒྲོལ་མ་ལྗང༌། །རལ་གྲི་ལྕགས་ཀྱུ་འཁོར་ལོ་མདའ། །
ཨུཏྤལ་ཞགས་པ་ཐོད་གཞུ་འཛིན། །འཇིགས་པ་བརྒྱད་སྐྱོབ་ཁྱོད་ལ་འདུད། །དྲག་མོ་དཀར་མོ་
མདའ་དང་གཞུ། །ཁུ་བའི་ཐོད་པ་ལྕགས་ཀྱུ་འཛིན། །གཟུགས་མ་སེར་མོ་རྩེ་གསུམ་དང་། །ཐོད་པ་
རྡོ་རྗེ་ཞགས་པ་འཛིན། །ཆགས་མ་དམར་མོ་རལ་གྲི་དང༌། །ཐོད་པ་རྡོ་རྗེ་དྲིལ་བུ་འཛིན། །ཞི་མ་ཤིང་
ཕུབ་ཁ་ཊཱཾ་ག །ལྗང་གུ་བ་དན་ཐོད་པ་འཛིན། །གནོད་སྦྱིན་དཀར་སེར་དབྱུག་ཏོ་དང༌། །ཅང་ཏེའུ་དེ་
བཞིན་ཨུཏྤལ་འཛིན། །མཁའ་འགྲོ་དམར་སེར་པདྨ་དང༌། །ཐོད་པ་དགྲ་སྟ་མེ་ལོང་འཛིན། །སྒྲ་མ་སྔོ་
དམར་འཕང་མདུང་དང༌། །དུང་དང་འཁོར་ལོ་ཐོད་ཁྲག་འཛིན། །ས་ལ་ལྗང་གུ་བུམ་པ་དང༌། །དྲིལ་
བུ་རྡོ་རྗེ་ཐོད་པ་འཛིན། །རབ་ཏུ་དཀར་བའི་གླིང་བུ་མ། །སངས་རྒྱས་ཀུན་གྱི་ཐུགས་ཀྱང་འཕྲོག །
རབ་མཛེས་གསེར་མདོག་པི་ཝང་མ །སངས་རྒྱས་ཀུན་གྱི་གསུང་སྙན་སྒྲོག །འབར་མ་དམར་རྔ་
ཟླུམ་མ། །སྐུ་ཡི་རོལ་མོ་ཅི་ཡང་འཆར། །རབ་ཏུ་སྒྲོག་པའི་རྫ་རྔ་མ། །ཡེ་ཤེས་རོལ་མོ་བསམ་མི་ཁྱབ། །
མེ་ཏོག་མ་ནི་དཀར་མོ་སྟེ། །སྦྱིན་པའི་མེ་ཏོག་ཕྱོགས་བཅུར་འགྲེམས། །བདུག་པ་མ་ནི་སྔོན་མོ་། །
ཚུལ་ཁྲིམས་བདུག་སྤོས་སྤྲིན་གྱིས་ཁྱབ། །མར་མེ་མ་ནི་དམར་མོ་སྟེ། །ལྷག་མཐོང་སྒྲོན་མས་སྣང་
བར་བྱེད། །དྲི་ཆབ་མ་ནི་ལྗང་གུ་སྟེ། །ཞི་གནས་དྲི་ཡིས་ཡང་དག་སྡུད།།དགའ་བ་བཅུ་དྲུག་རྣམ་དག་
པའི། །ཨཱ་ལི་ལས་བྱུང་ལྷ་མོ་བརྒྱད། །སྔོ་ནག་དཀར་བའི་ཞལ་ཅན་མ། །ལྕགས་ཀྱུ་རལ་གྲི་འཁོར་
ལོ་གཡས། །ཞགས་པ་སྡིགས་མཛུབ་དྲིལ་བུ་གཡོན། །ལྕགས་ཀྱུ་མ་ལ་ཕྱག་འཚལ་ལོ། །དཀར་ནག་
དམར་བའི་ཞལ་ཅན་མ། །ཞགས་པ་རྡོ་རྗེ་རལ་གྲི་གཡས། །འཁོར་ལོ་དྲིལ་བུ་སྡིགས་མཛུབ་གཡོན། །
ཞགས་པ་མ་ལ་ཕྱག་འཚལ་ལོ །དམར་ནག་དཀར་བའི་ཞལ་ཅན་མ། །ལྕགས་སྒྲོག་རྡོ་རྗེ་རལ་གྲི་
གཡས།།འཁོར་ལོ་དྲིལ་བུ་ལྕགས་ཀྱུ་གཡོན། །ལྕགས་སྒྲོག་མ་ལ་ཕྱག་འཚལ་ལོ།།ལྗང་ནག་དཀར་
བའི་ཞལ་ཅན་མ། །དྲིལ་བུ་རྡོ་རྗེ་ལྕགས་ཀྱུ་གཡས །འཁོར་ལོ་རལ་གྲི་ཞགས་པ་གཡོན། །དྲིལ་བུ་
མ་ལ་ཕྱག་འཚལ་ལོ། །
429

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཧཱུཾ་སྐྱེས་སྔོ་དང་ཉི་མ་དང༌། །རྒྱན་རྣམས་ཀུན་གྱིས་རྣམ་པར་བརྒྱན། །ཕྱག་གཉིས་མ་ལ་
ཞལ་གཅིག་མ།།སྤྱན་གསུམ་སྐྲ་ནི་གྱེན་དུ་བརྫེས། །སྡང་མིག་བརྒྱད་གཉིས་ལང་ཚོ་ཅན།།འཇིགས་
བྱེད་མནན་ཅིང་གཡོན་པ་ན། །རྡོ་རྗེ་ཁ་ཊཱཾ་ག་ཉིད་དང༌། །ཐོད་པ་ཡང་ནི་གཡོན་པ་ན། །གཡས་ན་
རྗེ་ནག་པོ་ཉིད། །ཧཱུཾ་ནི་འདོན་པར་བྱེད་པའི་བདག །དུར་ཁྲོད་རོལ་ལ་བདག་ཕྱག་འཚལ། །དྲག་མོ་
དཀར་མོ་མདའ་དང་གཞུ། །ཁུ་བའི་ཐོད་པ་ལྕགས་ཀྱུ་འཛིན། །གཟུགས་མ་སེར་རྩེ་གསུམ་དང་། །
ཐོད་པ་རྡོ་རྗེ་ཞགས་པ་འཛིན།།ཆགས་མ་དམར་མོ་རལ་གྲི་དང༌།།ཐོད་པ་རྡོ་རྗེ་དྲིལ་བུ་འཛིན།ཞི་མ་
ཤིང་ཕུབ་ཁ་ཊཱཾ་ག།ལྗང་གུ་བ་དན་ཐོད་པ་འཛིན།།གནོད་སྦྱིན་དཀར་སེར་དབྱུག་ཏོ་དང༌། །ཅང་ཏེའུ་
དེ་བཞིན་ཨུཏྤལ་འཛིན། །མཁའ་འགྲོ་དམར་སེར་པདྨ་དང༌། །ཐོད་པ་དགྲ་སྟ་མེ་ལོང་འཛིན། །སྒྲ་མ་
སྔོ་དམར་འཕང་མདུང་དང༌། །དུང་དང་འཁོར་ལོ་ཐོད་ཁྲག་འཛིན། །ས་མ་ལྗང་གུ་བུམ་པ་དང༌། །
དྲིལ་བུ་རྡོ་རྗེ་ཐོད་པ་འཛིན། །གླིང་བུ་མ་སོགས་སྒྲ་སྙན་སྒྲོག །ལྕགས་ཀྱུ་ལ་སོགས་ལས་རྣམས་བྱེད། །
དགའ་བ་བཅུ་དྲུག་དག་པ་ཡི། །གཙོ་བོ་རིག་མར་བཅས་ལ་འདུད། །ཧཱུཾ་སྐྱེས་ཞལ་གསུམ་ཕྱག་དྲུག་
སྔོ། །དང་བོའི་ཞལ་ནི་དཀར་མིན་ཞིང༌། །གཡས་པ་དཀར་ཞིང་ཞི་བ་ཉིད། །གཡོན་པ་དམར་བོ་ལྟ་
བུ་སྟེ། །སྤྱན་གསུམ་བཟང་བོ་གཟུགས་ཅན་ཉིད། །རྒྱན་རྣམས་ཀུན་གྱིས་ཡང་དག་གང༌། །ཐོད་པའི་
གདན་ལ་ཡང་དག་གནས། །བཤང་གཅི་ཁུ་བ་ཁྲག་རྣམས་ཀྱིས། །ཐོད་པ་ཕྱག་གིས་བཟུང་བ་དང༌། །
གཞུ་དང་མདའ་ནི་འཛིན་པ་ཉིད། །དེ་བཞིན་རྡོ་རྗེ་དྲིལ་བུ་དང་། །དང་བོར་རྡོ་རྗེ་འབར་བ་དང༌། །
གསུམ་པར་དེ་བཞིན་རྩེ་གསུམ་པ། །དཔལ་ལྡན་ཤེས་རབ་འཁྱུད་པ་དང༌། །རལ་བའི་ཅོད་པན་
བརྒྱན་པ་སྟེ། །སྤྲིན་གྱི་འོད་འབར་དུ་མ་ནི། །སངས་རྒྱས་དམ་ཚིག་སྤྱོད་དེར་འདུད། །ནག་པོ་
འཇིགས་རུང་ཕྱག་གཡོན་པར། །ཁ་ཊཱཾ་ག་ནི་གཡས་པ་དང༌། །ཐོད་པ་ཁྲག་གིས་བཀང་བ་དང༌། །
དྲིལ་བུ་སིལ་སིལ་སྒྲ་དང་ནི། །གཡས་སུ་རྗེ་འབར་བ་སྟེ། །འཇིགས་པ་ཡང་ནི་འཇིགས་པར་
མཛད། །དཀྱིལ་ཀྲུང་ཕྱེད་པར་བྱས་ནས་ནི། །ཉིད་ཀྱི་བརླ་སྟེང་གཡོན་པ་མནན། །ཚངས་སོགས་
མནན་ལ་བདག་ཕྱག་འཚལ། །ཁྲོ་ཆེན་དབང་ཕྱུག་སྐུ་མདོག་སྔོན་པོ་ཞལ་དང་ཕྱག་ནི་བཅུ་དྲུག་བཅུ་
དྲུག་དང་ལྡན་ལ། །སྔོ་སེར་ལྗང་དང་རྒྱབ་ཞལ་དམར་ཞིང་སྟེང་ཞལ་དཀར་ལ་ལྷག་མའི་ཞལ་རྣམས་
430

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ནག་པོ་ཉིད། །རྡོ་རྗེ་དྲིལ་འཛིན་ཡུམ་ལ་འཁྱུད་ཅིང་རིན་ཆེན་འཁོར་ལོ་རལ་གྲི་རྩེ་གསུམ་མདའ་ཉི་
གཡས །ཟླ་བ་དགྲ་སྟ་ཌ་མ་རུ་དང་གཞུ་དང་ཐོ་བ་ཐོད་པ་རྣམས་ནི་གཡོན་ན་འཛིན། །ལྷག་མའི་
ཕྱག་གཉིས་ཚངས་པའི་པགས་པ་གྱེན་དུ་འཕྱར་ཞིང་གཤིན་རྗེའི་པགས་པའི་ཤམ་ཐབས་འཕྱང༌། །
ལེགས་དགེས་དབང་ཕྱུག་འཁྱུད་པའི་སྟབས་ཀྱིས་མདའ་གཞུ་འགེངས་ཤིང་རིམ་བཞིན་གཡས་
གཡོན་བརྐྱངས་སྟབས་མཛད། །ཤར་གྱིས་པད་ལྟེར་ཀཱ་མ་རུ་བར་སྨིན་མའི་དབུས་སུ་འཇིགས་བྱེད་
མ། །འདབ་མ་ཤར་དུ་མ་ལ་བ་སྟེ་སྣ་ཡི་རྩེ་མོར་དཔའ་མོའོ། །འདབ་མ་བྱང་དུ་སིན་དྷུ་ཉིད་དེ་མིག་
གཉིས་སུ་ནི་ཆང་འཐུང་མའོ། །འདབ་མ་ནུབ་ཏུ༌ནཱ༌ག༌ར༌སྟེ་རྣ༌བ༌གཉིས་སུ་འཇིགས་བྱེད་མའོ། །
འདབ་མ་ལྷོར་ནི་སིངྒ་ལ་སྟེ་ཁར་ནི་ཕོ་ཉ་ཉིད་དོ།།བྱང་གི་པད་ལྟེར་མུ་མུ་ནི་སྟེ་ཀོས་ཀོ་སྟོབས་ཆེན་
མ་ཉིད་དོ། །འདབ་མ་ཤར་དུ་དེ་བཱི་ཀོ་ཊིར་མགྲིན་པར་རྟ་མགྲིན་མ་ཉིད་། །འདབ་མ་བྱང་དུ་ཀུ་ལི་
ཏ་སྟེ་རྒྱབ་ཏུ་རྟ་མ་ཉིད་དོ། །འདབ་མ་ནུབ་ཏུ་ཨ་བུར་ཏ་ཏེ་ནུ་མ་གཉིས་སུ་གླང་སྣ་མའོ། །འདབ་མ་
ལྷོར་ནི་ཧ་ཁེ་ལ་སྙིང་གར་གླང་ཆེན་ལྟོ་བ་མའོ། །ནུབ་ཀྱི་པད་ལྟེར་གཽ་ད་ཝ་རི་ལྟེ་བར་མེ་མ་ཉིད་
ཡིན་ནོ། །འདབ་མ་ཤར་དུ་ལཾ་བཱ་ཀ་སྟེ་གསང་བར་ཆུ་རྒྱུན་མ་ཉིད་དོ། །འདབ་མ་བྱང་དུ་ཀཉྩི་ཉིད་དེ་
འདོམས་སུ་རི་བོང་ཅན་མའོ། །འདབ་མ་ནུབ་ཏུ་སྐར་མ་ཉིད་དེ་མཚན་མའི་རྩེར་ནི་ཉི་འོད་མའོ། །
འདབ་མ་ལྷོར་ནི་གསེར་གྱི་གླིང་སྟེ་བཤང་བའི་ལམ་དུ་དུང་སྣ་མའོ། །ལྷོ་ཡི་པད་ལྟེར་ཀཾ་ཀ་ན་སྟེ་བརླ་
གཉིས་སུ་ནི་གཙུག་མའོ། །འདབ་མ་ཤར་དུ་བི་དྷུ་ཉིད་དེ་པུས་མོ་གཉིས་སུ་དུང་ལྟོ་མའོ །འདབ་མ་
བྱང་དུ་པྲེ་ཏ་པུ་རི་རྗེ་ངར་གཉིས་སུ་སྟོབས་ཆེན་མའོ །འདབ་མ་ནུབ་ཏུ་ས་མུ་ཏྲ་སྟེ་རྐང་བ་གཉིས་སུ་
བྱ་རྒོད་མའོ། །འདབ་མ་ལྷོར་ནི་ཙ་རི་ཏྲ་སྟེ་སོར་མོ་རྣམས་ལ་རྒོད་ཁ་མའོ། །དབང་ལྡན་དུ་ནི་ཀུན་མ་
ར་སུ་མཐེ་བོང་ལ་ནི་ཧོར་ས་མ། །རླུང་གི་མཚམས་སུ་ཀསྨ་ར་སྟེ་ལུས་རྣམས་ཀུན་ལ་ཧོར་མིག་མ། །
སྲིན་པོའི་གནས་སུ་ཀེ་ཏ་ར་སྟེ་རྐང་མཐིལ་ལ་ནི་ཧོར་མགོ་མ། །མེ་མཚམས་སུ་ནི་ནེ་ས་ལ་སྟེ་ལྟག་
པའི་གནས་སུ་མིག་དམར་མ། །ཆོས་འབྱུང་དབུས་ན་ཀ་ནུ་ཙི་སྟེ་སྐེད་པར་ཞལ་ཕྱག་གཟུགས་འདས་
མ། །དེ་ཡི་གྲུ་གསུམ་ཨོ་ཌི་ཡ་ན་ཛ་ལན་དྷ་ར་སུ་རི་ལ། །སྤྱི་བོ་སྤྱི་གཙུག་མཚོགས་མ་རྣམས་སུ་
ལེགས་དབང་མོ་ནི་རྣམ་གསུམ་གནས། །འཕར་མ་གཉིས་པའི་ཡན་ལག་བརྒྱད་ལ་དབང་ལྡན་དུ་ནི་
431

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྐྲ་དམར་མ་དང་རིན་ཆེན་མ། །རླུང་གི་མཚམས་སུ་ཕུག་རོན་མ་དང་སེར་སྐྱ་མ་སྟེ་སྲིན་པོར་མདོག་
ནག་རི་བོང་ཅན། །མེ་ཡི་མཚམས་སུ་རི་དྭགས་མོ་དང་ར་ས་མོ་སྟེ་ཀུན་ཀྱང་ཕྱག་གཉིས་མདའ་གཞུ་
ན་རོ་ལ་གཡོན་བརྐང་
འགེངས། །དེ་འོག་གྲི་ཐོད་འབྲེལ་བར་འཛིན་ཅིང་ཕྱག་རྒྱ་ལྔས་བརྒྱན་རོ་ལ་གཡོན་བརྐྱངས་གནས་
ལ་འདུད། །ཡེ་ཤེས་ཐིག་ལེ་ནག་སེར་དམར་ལྗང་ཞལ་བཞི་དང་ལྡན་རྡོ་རྗེ་དྲིལ་འཛིན་ཡུམ་ལ་འཁྱུད། །
ཚངས་ལྤགས་གྱོན་ཞིང་མདའ་གཞུ་འཁོར་ལོ་རིན་པོ་ཆེ་དང་རལ་གྲི་རྩེ་གསུམ་གཡས་ན་འཛིན། །
རྔེའུ་ཆུང་ཟླ་བ་ཉི་མ་སྟ་རེ་ཁ་ཊཱཾ་ཐོད་འཛིན་རང་འདྲའི་ཡུམ་དང་གཉིས་མེད་སྦྱོར། །ཕྱི་དང་ནང་གི་
གནས་རྣམས་ཀུན་ཏུ་དཔའ་མོ་ལ་སོགས་འཁོར་གྱི་ཚོགས་རྣམས་རྣམ་རོལ་སྔོན་ལྟར་གནས། །བྱང་
ཤར་མཚམས་སུ་ཀཱ་མ་པ་རུ་ཀསྨི་ར་སྟེ་མཐེ་བོང་ལུས་ལ་ཧོར་བ་མོ་དང་ཧོར་མིག་མའོ །བྱང་གི་
མཚམས་དུ་ཀོ་ཏ་ར་དང་ནེ་པ་ལ་སྟེ་རྐང་བ་གཉིས་དང་ལྟག་པར་ཧོར་མགོ་དམར་མོའོ། །ནུབ་ཀྱི་
མཚམས་སུ་ཀ་གུ་ཛ་དང་ཤར་གྱི་ལུས་འཕགས་སྐེད་པ་སྙིང་གར་མིག་དམར་མ་དང་སྲོག་མའོ། །ལྷོ་
བྱང་མཚམས་སུ་སྒྲ་མི་སྙན་དང་བ་ལང་སྤྱོད་དེ་ལྟེ་བའི་ལྟེ་བར་སྤྲུལ་བའི་སྙིང་འཛིན་རོ་མ་ཉིད། །
འཛམ་བུ་གླིང་སྟེ་ཨ་ཝ་ཏཱིར་བཅོམ་ལྡན་འདས་ཉིད་མི་འགྱུར་ཀུན་འགྲོ་ཤིན་ཏུ་ཟབ་ཅིང་ཁྱད་པར་
མཛད། །ཤར་སྒོར་རོ་ལངས་དྲ་བ་ནག་མོ་མདའ་གཞུ་འགེངས་ཤིང་ཆུ་སྲིན་ཉ་དང་ཐོད་པ་ཁ་ཊཱཾ་ག
ཉིད་འཛིན། །བྱང་སྒོར་རྡོ་རྗེ་རྩེ་མོ་མ་དང་རྡོ་རྗེ་ཟླུམ་མ་སྐུ་མདོག་སེར་མོ་སེངྒེ་དང་ནི་བྱ་ཁྱུང་
བསྣམས། །ནུབ་སྒོར་རྡོ་རྗེ་སྐ་རགས་མ་དང་རྡོ་རྗེ་སི་ཀ་སྐུ་མདོག་དམར་མོ་གླིང་བུ་འབུད་ཅིང་རྫ་རྔ་
འཁྲོལ། །ལྷོ་སྒོར་རྡོ་རྗེ་རྒོད་མ་དང་ནི་རྡོ་རྗེ་ཉི་མ་སྐུ་མདོག་ལྗང་གུ་རྫ་རྔ་དང་ནི་པི་ཝང་རྡུང༌། །མདའ་
གཞུ་འགེངས་ཤིང་ཕྱག་རྒྱ་དང་ལྡན་གཅེར་བུ་སྐྲ་གྲོལ་མི་མགོའི་ཆུན་འཕྱང་གཡོན་བརྐྱངས་སྟབས་
ཀྱིས་རོལ་ལ་འདུད།།
ཡེ་ཤེས་ཐིག་ལེ་ཞལ་བརྒྱད་ཕྱག་ནི་བཅུ་དྲུག་དང་ལྡན་སྔོ་དཀར་དམར་དང་རྒྱབ་ཞལ་སེར་
བོ་ལྷག་མ་ནག །རྡོ་རྗེ་ཐོད་པས་ཡུམ་ལ་འཁྱུད་ཅིང་ཚངས་ལྤགས་སོགས་འཛིན་ཞབས་བཞི་མདུན་
རྒྱབ་གཡོན་བརྐྱངས་གཡས་བརྐྱངས་ཟླ་ཉི་མནན། །ཤར་འདབ་མེ་སོགས་ཨུ་རྒྱན་གནས་དང་ཛ་
ལན་དྷ་ར་པུ་ལི་ར་དང་ཀཱ་མ་རཱུ་པ་མཱ་ལ་ཝ། །སིན་དྷུ་ན་གར་མ་རུ་རྣམས་སུ་ནམ་མཁའ་མེད་སཽ་མ་
432

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
ནག་མོ་ཤིན་ཏུ་སྟོབས་ཆེན་གཡོན་མ་དཀར། །ལྷ་ཡི་དབང་ཕྱུག་ཉི་མཉམ་དམར་མོ་གསང་བའི་
བདག་པོ་རླུང་ཟ་སྔོན་མོ་འོ་དྲག་བསིལ་སྦྱིན་ལྗང་གུ་ཉིད། །ཉི་མའི་སྒྲ་དང་སྙིང་བོའི་འདབ་སྔོན་
མཆོད་ལྒ་བག་ཡོད་ཐོར་ཅོག་དཀར་མོ་བྱེད་པ་བོ་དང་ཉི་འདུལ་དམར། །ཤར་སྒོ་མུ་མྨུ་ནིར་ནི་ཨུཏྤལ་
སྙིང་བོ་ཞི་བའི་འཆི་བའི་ཕོ་ཉ་སྔོན་མོ་ཉིད། །བྱང་སྒོ་དེ་བཱི་ཀོ་ཊིར་ཞི་བ་ཆེན་པོའི་བདག་པོ་ཉིད་དང་
ལྗང་བརྩོན་མ་ནི་དམར་སེར་ཏེ། །ནུབ་སྒོ་ཉེ་ཞིང་ཀུ་ལུ་ཏར་ནི་ནག་མོ་འདུལ་བ་ཉིད་དང་འོད་མདུན་
མ་ནི་དུད་པའི་མདོག །ལྷོ་སྒོ་ཨར་བུ་ཏར་ཡར་རྨད་དུ་བྱུང་བའི་དཔའ་བོ་དང་ནི་གསེར་མདོག་ཉིད། །
ལྷོ་བྱང་མཚམས་སུ་ཉེ་བའི་ཚན་དོ་ལཾ་བཱ་ཀར་ནི་རི་རབ་བརྟན་མ་ཀུན་བསྐྱེད་དམར་ནག་སྟེ། །ལྷོ་
ནུབ་མཚམས་སུ་ཀཉྩི་ཀར་ནི་ནམ་མཁའི་ཞལ་དང་དཔའ་བོའི་ཡུམ་ནི་གསེར་མདོག་ཅན། །དཔའ་
ཉམས་ཞལ་བཞི་ཁ་ཊཱ་དྲིལ་བུ་བསྣམས་ཤིང་གཡོན་ན་ཐོད་པ་རྔ་ཆུང་འཛིན་པ་ཉིད། །འཕར་མ་
གཉིས་པའི་ཕྱོགས་མཚམས་བརྒྱད་དུ་འདུས་པ་ཀ་མར་སྐམ་པ་མོ་ནི་སྤྲིན་མདོག་ཅན། །གསེར་གླིང་
དུ་ནི་འཇིགས་མ་དམར་ཆེན་ཉེ་བའི་འདུས་ས་ཀུ་ལུ་ཏར་ནི་འོད་མ་དམར །སིན་དྷུ་ཉིད་དུ་མཆུ་
འཕྱང་དམར་སྐྱ་ཡི་དྭགས་འདུས་པར་རི་དབང་སཽ་མ་ཟླ་བའི་མདོག །ཆུ་ངོགས་སུ་ནི་དུས་བདེ་སྒྲོན་
མདོག་ཉེ་བའི་དུར་ཁྲོད་ཙ་རི་ཏྲར་ནི་ཉི་མིག་གསེར། །གཞོན་ནུའི་གྲོང་དུ་མེ་ཡི་ཞལ་མ་གསེར་གྱི་
མདོག་ཅན་དཔའ་མོ་ཆེན་མོ་རྣམ་པར་གནས། །སྒོ་བཞི་ཀསྨི་ཀེ་ཏ་ར་དང་ཉེ་བའི་ནེ་པ་ཀི་བུ་ཛར། །
རང་འདོད་སེར་མོ་ལྕེ་རིང་དཀར་མོ་ཆོས་དཀར་དཀར་མོ་བདེ་མདོག་མར། །ཤར་མཚམས་ལམ་
གནས་ལུས་འཕགས་གནས་སུ་མི་གདོང་བ་ནི་སེར་བོ་ཉིད། །བྱང་གི་མཚམས་སུ་སྒྲ་མི་སྙན་དང་
སྟག་མོ་ཞེས་བྱ་སྔོན་མོ་སྟེ། །ནུབ་ཀྱི་མཚམས་སུ་བ་ལང་སྤྱོད་དུ་གཏུམ་མོ་འབར་མ་དམར་ཉིད། །
ལྷོ་ཡི་མཚམས་སུ་འཛམ་བུ་གླིང་དུ་འདོད་པའི་གཟུགས་མ་སྣ་ཚོགས་མདོག །རྣལ་འབྱོར་མ་རྣམས་
ཞལ་བཞི་ཕྱག་བཞི་ན་བཟའ་དང་ནི་སྒྲ་སྒྲོལ་མ། །རལ་གྲི་ཐོད་པ་ཁ་ཊཱ་རྔ་ཆུང་གཡོན་དང་གཡས་
པས་ཉེ་བར་འཛིན། །རུས་རྒྱན་ལྡན་ཞིང་མི་རོའི་སྟེང་དུ་གཡོན་བརྐྱངས་བཞུགས་པ་རྣམས་ལ་འདུད། །
འདབ་བརྒྱད་ལྟེ་བར་ཧཱུཾ་ལས་རྡོ་རྗེ་ཧཱུཾ་གིས་མཚན་ལས་ཡེ་ཤེས་ཐིག་ལེ་སྐུ་མདོག་སྔོན་པོ་རྡོ་རྗེ་དྲིལ་བུ་
འཛིན་གྱུར་པས། །ལེགས་དགེས་སྔོན་མོ་གྲི་ཐོད་འཛིན་སྦྱོར་གཡས་བརྐྱངས་ཞབས་ཀྱིས་འཇིགས་
433

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བྱེད་དུས་མཚན་རྣམ་པར་མནན་ཅིང་རྡོ་རྗེའི་རྒྱན་རྣམས་ཀུན་དང་ལྡན། །འདབ་མ་ཤར་དུ་བྷཾ་ལས་
འཁོར་ལོ་བྷཾ་གྱིས་མཚན་ལས་འཁོར་ལོ་ཐིག་ལེ་སྐུ་མདོག་དཀར་བོ་འཁོར་ལོ་དྲིལ་བུ་འཛིན་གྱུར་
པས།།འཁོར་ལོ་ཐིག་ལེ་སྐུ་མདོག་དཀར་མོ་འཁོར་ལོས་མཚན་པའི་གྲི་གུག་ཐོད་པ་འཛིན་ལ་འཁྱུད་
ཅིང་འཁོར་ལོའི་རྒྱན་རྣམས་ཀུན་དང་ལྡན་པས་ཚངས་པ་མནན། །ལྷོ་ཡི་འདབ་མར་ཨཾ་ལས་རིན་
ས་མཚན་ལས་རིན་ཆེན་ཐིག་ལེ་སྐུ་མདོག་སེར་བོ་རིན་ཆེན་དྲིལ་བུ་འཛིན་གྱུར་པས། །རིན་
ཆེན་ཐིག་ལེ་སྐུ་མདོག་སེར་མོ་རིན་ཆེན་མཚན་པའི་གྲི་གུག་ཐོད་པ་འཛིན་ལ་འཁྱུད་ཅིང་རིན་ཆེན་
རྒྱན་རྣམས་ཀུན་དང་ལྡན་པས་དབང་བོ་མནན། །ནུབ་ཀྱི་འདབ་མར་ཛིཾ་ལས་པདྨ་ཛིཾ་གིས་མཚན་
ལས་པདྨ་ཐིག་ལེ་སྐུ་མདོག་དམར་བོ་པདྨ་དྲིལ་བུ་འཛིན་གྱུར་པས། །པདྨ་ཐིག་ལེ་སྐུ་མདོག་དམར་
བོ་པདྨས་མཚན་པའི་གྲི་གུག་ཐོད་པ་འཛིན་ལ་འཁྱུད་ཅིང་པདྨའི་རྒྱན་རྣམས་ཀུན་དང་ལྡན་པས་དྲག་
པོ་མནན། །བྱང་གི་འདབ་མར་ཁཾ་ལས་རལ་གྲི་ཁཾ་གྱིས་མཚན་ལས་རལ་གྲི་ཐིག་ལེ་སྐུ་མདོག་ལྗང་
གུ་རལ་གྲི་དྲིལ་བུ་འཛིན་གྱུར་པས། །རལ་གྲི་ཐིག་ལེ་སྐུ་མདོག་ལྗང་གུ་རལ་གྲིས་མཚན་པའི་གྲི་
གུག་ཐོད་པ་འཛིན་ལ་འཁྱུད་ཅིང་རལ་གྲིའི་རྒྱན་རྣམས་སྣ་ཚོགས་ལྡན་པས་ཉེ་དབང་མནན། །མཱཾ་མཱཾ་
པཱོ་ཏཱཾ་ཡོངས་སུ་གྱུར་ལས་དུང་ཅན་གཞུ་ཅན་རི་རབ་མ་དང་རབ་འབར་མ། །ཕྱེད་ཀྱི་གཟུགས་ཅན་
ཕྱག་གཉིས་ཀྱིས་ནི་དུང་དང་གཞུ་དང་རི་རབ་དང་ནི་མེ་ཐབ་འཛིན། །ཛཿཧཱུཾ་བཾ་དཔག་བསམ་ཤིང་
དང་འབྲས་བུའི་ས་བོན་རིན་ཆེན་སྡོང་བུ་རྗེ་མ། །ཕྱོགས་ཀྱི་མདོག་ཅན་ཕྱག་གཉིས་ཀྱིས་ནི་དཔག་
བསམ་ཤིང་དང་འབྲས་བུའི་ས་བོན་རིན་ཆེན་སྡོང་བུ་རྗེ་འཛིན། །དེ་ལྟར་མཚམས་བཞི་སྒོ་བཞི་
རྣམས་སུ་མངོན་པར་རོལ་པའི་ལྷ་ཚོགས་རྣམས་ལ་བདག་ཕྱག་འཚལ། །
ཡེ་ཤེས་སྙིང་བོ་སྔོ་སེར་དམར་ལྗང་ཞལ་བཞི་དང་ལྡན་རྡོ་རྗེ་དྲིལ་བུ་རྔ་ཆུང་ཐོད་པ་ཁ་ཊཱ་
འཛིན། །སྔོ་སེར་དམར་ལྗང་གྲི་ཐོད་འཛིན་པའི་ཡུམ་ལ་འཁྱུད་ཅིང་རོལ་པའི་སྟབས་ཀྱིས་པད་སྟེང་
འཇིགས་བྱེད་དུས་མཚན་མནན། །དེ་ཡི་ཕྱོགས་བཞིར་ཚངས་པ་ཁྱབ་འཇུག་དྲག་པོ་དབང་ཕྱུག་སེར་
ལྗང་དཀར་ནག་ཞལ་གསུམ་ལྡན། །རྡོ་རྗེ་དྲིལ་བུ་རྔ་ཆུང་ཐོད་པ་ཁ་ཊཱཾ་ག་འཛིན་རང་འདྲའི་ཡུམ་
འཁྱུད་ཉི་མའི་དཀྱིལ་འཁོར་རོལ་པར་གནས། །མེ་སོགས་མཚམས་བཞིར་དཔལ་ཆེན་དཀར་མོ་མི་
434

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ཐུབ་མཐིང་ག་དུས་མཚན་སྔོན་མོ་གཽ་རཱི་གསེར་གྱི་མདོག་ཅན་མ། །གྲི་གུག་ཐོད་པ་ཁ་ཊཱཾ་ག་དང་རྔ
ཆུང་ཀུན་འཛིན་ཕྱག་རྒྱ་ལྔ་ལྡན་ཉི་མའི་དཀྱིལ་འཁོར་རོལ་པར་གནས། །ཤར་སོགས་སྒོ་བཞིར་
གཏུམ་མོ་འཇིགས་བྱེད་སྒྲ་དབྱངས་ཙར་ཙི་རལ་གྲི་རྩེ་གསུམ་ཐོད་པ་ཁ་ཊཱཾ་ག་ཉིད་འཛིན། །རང་འོད་
ཐབས་ལྡན་ཕྱག་རྒྱ་ལྔས་བརྒྱན་མཁའ་ལྡིང་སེངྒེ་སྟག་དང་མ་ཧེར་རོལ་པའི་སྟབས་ཀྱིས་གནས་ལ་
འདུད། །
ཞལ་སྟོང་ཕྱག་འབུམ་ཉི་ཁྲི་ཆིག་སྟོང་དྲུག་བརྒྱའི་རྩ་ཞལ་ཉེར་ལྔའི་དབུ་ཞལ་དཀར་བོ་
གཡས་ཞལ་ལྔ་སེར་གཡོན་ཞལ་ལྔ་ལྗང་རྒྱབ་ཞལ་ལྔ་དམར་སྟེང་ཞལ་བཞི་སྔོ་དེ་སྟེང་གསུམ་དཀར་
དེ་སྟེང་དུད་ཁ་སྟེང་སྔོ་སྐྱ་ཞི་ཁྲོ་ཆགས་པའི་ཉམས་དང་ལྡན། །ལྷག་མའི་ཞལ་རྣམས་འཇིགས་རུང་
རྣམ་འགྱུར་དྲག་པོ་མཆེ་གཙིགས་བཞད་དང་མི་སྡུག་རབ་འབར་དཔའ་བོ་སྒེག་དང་རྔམ་དང་སྨིན་
བསྡུས་ཞི་དང་མི་གཡོ་ཞལ་གདངས་རྣམ་པར་རོལ་ཞིང་ལྗགས་རྣམས་བསྐྱོད་དང་དྲག་པོའི་སྒྲ་སྒྲོག་
སྣ་ཚོགས་ཉམས་ཀྱིས་གདུལ་བྱ་ཀུན་ལ་མཆོག་སྟེར་མཛད། །རྩ་བའི་ཕྱག་གཉིས་རྡོ་རྗེ་དྲིལ་འཛིན་
ཡུམ་ལ་འཁྱུད་ཅིང་འོག་གཡས་གཡོན་ཐོད་པ་ཁ་ཊཱ་གླང་བོའི་པགས་པ་ལྕགས་ཀྱུ་ཞགས་པ་དགྲ་
སྟ་མདུང་དང་རྩེ་གསུམ་མགོ་བོ་ཅང་ཏེའུ་གྲི་གུག་མདའ་དང་གཞུ་འཛིན་དབྱུག་པ་མདུང་ཐུང་དང་ནི
མདུང་རིང་འཛིན། །བེ་ཅོན་ཆུ་གྲི་ཚངས་པའི་པགས་པ་དུང་ཆོས་མེ་ཏོག་སྤོས་སྣོད་དབྱུག་པ་ཉི་མ་ཟླ་
མདུང་རང་འཇན།
བ་དྲི་བཟང་སྙེ་མ་འབྲས་བུ་ཞལ་ཟས་ཟངས་དུང་མི་རྐང་དུང༌། །རྔ་ཆུང་པི་ཝང་གླིང་བུ་པ་ཊ་ཧ་དང་མྲྀ་
དཾ་གི་དང་མཁར་རྔ་དང་ནི་རྫ་རྔ་འཛིན། །གདུགས་དང་རྒྱལ་མཚན་བ་དན་རྔ་ཡབ་ཆོས་འཁོར་ཏི་
འཁར་གསིལ་ལྷུང་བཟེད་ཁབ་དང་སྐུད་པ་གདོས་དང་ཉ་རྒྱ་འཕང་དང་མདོངས་སྒྲོ་ཟེར་བ་ཡལ་
འདབ་ཁྱབ་འཇུག་པགས་པ་པིར་དང་རོ་རས་ཁུ་ཚུར་ཐལ་མོ་སྤྱི་བླུགས་མེ་ཐབ་ལག་པ་དང་ནི་རྐང་
བ་བསྣམས །རྒྱུ་མ་གློ་བ་འགལ་དུམ་སྐྲ་ཞགས་དགང་གཟར་དགང་བླུགས་དབང་བོའི་པགས་པ་
ལྕགས་སྒྲོག་སོར་མདུང་གསལ་ཤིང་རྩེ་གཅིག་འཕྲུལ་འཁོར་ཐོང་ལྕགས་བྱ་སྒྲ་རླུང་རས་རྡོ་རྗེ་རི་རབ་
རྩེ་གཅིག་ཆོས་འབྱུང་རྒྱལ་བའི་པགས་པ་གོས་སུ་གྱོན་ཞིང་ལྷག་མའང་མཚོན་ཆ་སྣ་ཚོགས་འཛིན། །1
རྩ་ཞབས་གཡས་བརྐྱངས་ཚངས་པ་དབང་བོ་ཉེ་དབང་དྲག་པོ་ཁྱབ་འཇུག་གཞོན་ནུ་སྨིན་དྲུག་འདོད་
435

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལྷ་གཡོན་པ་བརྒྱད་ཀྱིས་ནག་པོ་ཆེན་པོ་དགའ་བྱེད་དབང་ཕྱུག་གཤིན་རྗེ་ཆུ་ལྷ་གནོད་སྦྱིན་ཉི་ཟླ་ཀླུ་
རྣམས་མནན་ཅིང་ལྷག་མའི་ཞབས་ཀྱིས་སྣ་ཚོགས་བདུད་དང་བགེགས་གཞན་མནན། །ཕྱག་རྒྱ་དྲུག་
སོགས་རྒྱན་ཀུན་རབ་རྫོགས་རང་འདྲའི་ཡུམ་དང་མཉམ་པར་སྦྱོར་ཞིང་སྙིང་བོ་ཐུགས་གསུང་སྐུ་དང་
དམ་ཚིག་འཁོར་ལོའི་ལྷ་ཚོགས་མཐའ་དག་གདུལ་བྱ་ཀུན་ནས་གདུལ་ཕྱིར་སྣ་ཚོགས་གར་མཁན་
མཁའ་ཁྱབ་ཀུན་ཏུ་སྟོན་པ་དེ་ལ་སྒོ་གསུམ་གུས་པས་ཕྱག་འཚལ་ལོ། །དཀར་སེར་དམར་ལྗང་ཞལ་
བཞི་དང་ལྡན་གཙུག་ན་རྣམ་སྣང་འཁོར་ལོ་སོགས་ཀྱི་ཕྱག་རྒྱ་དྲུག་མཛེས་དཀར་མོ་འཁོར་ལོ་ཐོད་
འཛིན་འཁྱུད། །འཁོར་ལོ་དྲིལ་བུ་གྲི་གུག་ཐོད་པ་མདུང་དང་དགྲ་སྟ་ཅང་ཏེའུ་ཁ་ཊཱ་ཚངས་པའི་
པགས་པ་ཞགས་པ་ཚངས་པའི་མགོ་བོ་འཛིན། །གཡས་བརྐྱངས་ཞབས་ཀྱིས་ཚངས་པ་འཁོར་
བཅས་རྣམ་པར་གནོན་ཞིང་སེར་དམར་ལྗང་ལྷ་མོ་བཞིས་བསྐོར་མཚམས་བཞིར་བདུད་རྩིའི་བུམ་
ཐོད་གནས། །ཕྱོགས་ཀྱི་མཁའ་འགྲོ་ནག་སེར་དཀར་ལྗང་མཚམས་ཀྱི་དམར་སེར་དུང་མདོག་དཀར་
མོ་རྩིབས་བརྒྱད་ལ་གནས་སྒོ་མཚམས་མ་ཡང་བརྒྱད་དང་ལྡན། །ཡབ་བརྒྱད་འཁོར་ལོ་དྲིལ་བུ་ཅང་
ཏེའུ་ཁ་ཊཱཾ་ག་འཛིན་ཡུམ་རྣམས་འཁོར་ཐོད་གཞན་རྣམས་གྲི་ཐོད་ཅང་ཏེའུ་ཁ་ཊཱཾ་ག་འཛིན་བསྟོད།།
དམར་སྔོ་སེར་དཀར་ཞལ་བཞི་དང་ལྡན་གཙུག་ན་སྣང་མཐའ་པདྨ་སོགས་ཀྱི་ཕྱག་རྒྱ་དྲུག་
མཛེས་དམར་བོ་པདྨ་ཐོད་འཛིན་འཁྱུད། །པདྨ་དྲིལ་བུ་གྲི་གུག་ཐོད་པ་མདུང་དང་དགྲ་སྟ་ཅང་ཏེའུ་ཁ་
འབ་ཤུག་པར
ཊཱཾ་དབང་ཕྱུག་པགས་པ་ཞགས་པ་དབང་ཕྱུག་མགོ་བོ་འཛིན། །གཡས་བརྐྱངས་ཞབས་ཀྱིས་དབང་
ཕྱུག་འཁོར་བཅས་རྣམ་པར་གནོན་ཞིང་དཀར་ལྗང་ནག་སེར་ལྷ་མོ་བཞིས་བསྐོར་མཚམས་བཞིར་
བདུད་རྩི་བུམ་ཐོད་གནས། །ཕྱོགས་ཀྱི་མཁའ་འགྲོ་དཀར་སེར་ནག་སྔོ་མཚམས་ཀྱི་སེར་དཀར་ལྗང་
གུ་སྔོན་མོ་རྩིབས་བརྒྱད་ལ་གནས་སྒོ་མཚམས་མ་ཡང་བརྒྱད་དང་ལྡན། །ཡབ་བརྒྱད་པདྨ་དྲིལ་བུ་
ཅང་ཏེའུ་ཁ་ཊཱཾ་ག་འཛིན་ཡུམ་རྣམས་པད་ཐོད་གཞན་རྣམས་གྲི་ཐོད་ཅང་ཏེའུ་ཁ་ཊཱཾ་ག་འཛིན་བསྟོད། །
སྔོ་དཀར་དམར་སེར་ཞལ་བཞི་དང་ལྡན་གཙུག་ན་མི་བསྐྱོད་རྡོ་རྗེ་སོགས་ཀྱི་ཕྱག་རྒྱ་དྲུག་
མཛེས་སྔོན་མོ་རྡོ་རྗེ་ཐོད་འཛིན་འཁྱུད། །རྡོ་རྗེ་དྲིལ་བུ་གྲི་གུག་ཐོད་པ་མདུང་དང་དགྲ་སྟ་ཅང་ཏེའུ་ཁ་
ཊཱ་ཁྱབ་འཇུག་པགས་པ་ཞགས་པ་ཁྱབ་འཇུག་མགོ་བོ་འཛིན། །གཡས་བརྐྱངས་ཞབས་ཀྱིས་ཁྱབ་
436

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
འཇུག་འཁོར་བཅས་རྣམ་པར་མནན་ཅིང་དཀར་ལྗང་ནག་སེར་མཁའ་འགྲོ་བཞིས་བསྐོར་མཚམས་
བཞིར་བདུད་རྩིའི་ཐོད་པ་གནས །ཕྱོགས་ཀྱི་མཁའ་འགྲོ་དཀར་སེར་ནག་ལྗང་མཚམས་ཀྱི་སྔོ་
དཀར་ལྗང་སྐྱ་དམར་སྐྱ་རྩིབས་བརྒྱད་ལ་ནི་སྒོ་མཚམས་མ་ཡང་བརྒྱད་དང་ལྡན། །ཡབ་བརྒྱད་རྡོ་རྗེ་
དྲིལ་བུ་ཅང་ཏེའུ་ཁ་ཊཱ་ག་འཛིན་ཡུམ་རྣམས་རྡོར་པད་གཞན་རྣམས་གྲི་ཐོད་ཅང་ཏེའུ་ཁ་ཊཱཾ་ག་འཛིན་
བསྟོད། །སེར་དམར་དཀར་ཞལ་བཞི་དང་ལྡན་གཙུག་ན་རིན་འབྱུང་རིན་ཆེན་སོགས་ཀྱི་ཕྱག་རྒྱ་
དྲུག་མཛེས་སེར་མོ་རིན་ཆེན་ཐོད་འཛིན་འཁྱུད། །རིན་ཆེན་དྲིལ་བུ་གྲི་གུག་ཐོད་པ་མདུང་དང་དགྲ་
སྟ་ཅང་ཏེའུ་ཁ་ཊཱ་བརྒྱ་བྱིན་པགས་པ་ཞགས་པ་བརྒྱ་བྱིན་མགོ་བོ་འཛིན། །གཡས་བརྐྱངས་ཞབས་
ཀྱིས་བརྒྱ་བྱིན་འཁོར་བཅས་མཉམ་པར་གནོན་ཞིང་མཁའ་འགྲོ་མ་ཡིས་མངོན་པར་བསྐོར་བའི་
དཔའ་མོ་རིན་ཆེན་མཁའ་འགྲོ་བསྟོད། །ལྗང་དམར་སེར་དཀར་ཞལ་བཞི་དང་ལྡན་གཙུག་ན་རྡོ་རྗེ་
སོགས་ཀྱི་ཕྱག་རྒྱ་དྲུག་མཛེས་སྔོན་མོ་གྲི་གུག་ཐོད་འཛིན་འཁྱུད། །སྣ་ཚོགས་རྡོར་དྲིལ་སྟག་གི
པགས་པ་ཅང་ཏེའུ་ཁ་ཊཱ་དགྲ་སྟ་ཐོད་པ་གྲི་གུག་ཞགས་པ་རྩེ་གསུམ་བདུད་བཞིའི་མགོ་བོ་འཛིན། །
འཇིགས་བྱེད་དུས་མཚན་གཡས་བརྐྱངས་གིས་མནན་དོན་ཡོད་ཁྱོད་ནི་མཁའ་འགྲོ་བཞི་དང་སྒོ་
མཚམས་བརྒྱད་སོགས་དཔའ་མོའི་འཁོར་གྱི་མངོན་པར་བསྐོར། །མཁའ་འགྲོ་སྔོན་མོ་སྔོ་སེར་ལྗང་
ཞལ་གཟུགས་ཅན་ལྗང་གུ་ལྗང་སྔོ་སེར་ཞལ་དུམ་སྐྱེས་དམར་མོ་དམར་ལྗང་བའི་ཞལ་གསུམ་ལྡན། །
ཅང་ཏེའུ་ཐོད་པ་གྲི་གུག་ཁ་ཊཾ་
མཱ་མ་སེར་མོ་སེར་སྔོ་ལྗང་ཞལ་གཡས་གཡོན་ཕྱག་ན་ཅང་ཏེའུ་ཐོད་པ་གྲི་གུག་ཁ་ཊཱཾ་མདུང་ཐུང་མི་ཡི་
མགོ་བོ་འཛིན། །དབང་ཕྱུག་འདོད་ལྷ་ཚངས་པ་གཤིན་རྗེ་དེ་བཞིན་མནན་ཅིང་སྒོ་མཚམས་བརྒྱད་
ཀྱང་ཐོད་པ་མི་མགོ་གྲི་གུག་ཁ་ཊཱཾ་ག་འཛིན་བསྟོད། །ཧེ་རུ་ཀ་དཔལ་སྐུ་མདོག་སྔོན་པོ་རྩ་ཞལ་སྔོ་སྐྱ་
ཁྲོས་པ་གཡས་ཞལ་སེར་བོ་བཞད་པ་རྒྱབ་ཞལ་དམར་བོ་སྒེག་པ་གཡོན་ཞལ་ལྗང་གུ་རྔམ་པ་སྟེང་
ཞལ་དཀར་བོ་ཞི་བ་ཉིད། །དང་བོའི་ཞལ་བཞི་སྤྱན་གསུམ་འབར་ཞིང་རྩ་ཕྱག་གཉིས་ནི་ཐོད་དྲིལ་
འཛིན་པས་ཡུམ་ལ་འཁྱུད་པ་འོག་གཉིས་ཀྱི་འཇིགས་བྱེད་ཆེན་པོའི་པགས་པ་རློན་པ་སུ་གྱོན་
ཞིང་དེ་འོག་གིས། །གཡས་པ་བཞི་ན་རྗེ་བ་དན་མདུང་རྩེ་གསུམ་པ་དགྲ་སྟ་ཅང་ཏེའུ་གཡོན་པ་བཞི་
ན་ཁ་ཊཱཾ་ག་དང་རྡོ་རྗེའི་ཞགས་པ་རྡོ་རྗེ་གྲི་གུག་འཇིགས་བྱེད་ཆེན་པོའི་མགོ་བོ་འཛིན། །མདུན་མ་
437

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཡས་བརྐྱངས་རྒྱབ་མ་གཡོན་བརྐྱངས་འཇིགས་བྱེད་དུས་མཚན་མངོན་པར་མནན་ཅིང་ཕྱག་རྒྱ
དྲུག་སོགས་རྒྱན་རྣམས་ཡོངས་རྫོགས་ཕག་མོ་སྔོན་མོ་གྲི་ཐོད་འཛིན་པའི་བྱིན་པ་གཉིས་ཀྱིས་འཁྱུད་
དེར་འདུད། །འདབ་མ་ཤར་དུ་མཁའ་འགྲོ་དཀར། །ལྷོར་ནི་ལཱ་མ་སེར་མོ་སྟེ། །ནུབ་ཏུ་ཁཎྚ་རོ་ཧི་
དམར། །བྱང་དུ་གཟུགས་ཅན་ལྗང་མོ་ཉིད། །ཕྱག་གཡོན་ཐོད་པ་དྲིལ་བུ་ཉིད། །གཡས་ན་ཅང་ཏེའུ་
གྲི་གུག་འཛིན།།གྲུ་མོ་གཡོན་ན་ཁ་ཊཱཾ་ག།དཀྱིལ་ཀྲུང་ཕྱེད་པའི་གར་ཅན་བསྟོད།།
དཀྱིལ་འཁོར་དབུས་མ་དཀར་བོ་ཟླུམ་པོ་འོད་ཟེར་དཀར་བོའི་ཕྲེང་བས་བསྐོར། །ཤར་མ་
སྔོན་མོ་ཟླ་ཁམ་རླུང་དང་མེ་ཡི་འཁོར་ལོ་དག་གིས་བསྐོར། །ལྷོ་མ་ནོར་བུ་སེར་བོ་ཟུར་བརྒྱད་པ་ནི་
འབར་བའི་ཕྲེང་བས་བསྐོར། །ནུབ་མ་པདྨ་འདབ་བརྒྱད་དཀར་དམར་ཁ་ཕྱེ་ལྟེ་བར་གེ་སར་ཁྱབ། །
ནུབ་མ་པདྨ་འདབ
བྱང་ན་དཀྱིལ་འཁོར་གྲུ་གསུམ་དམར་ནག་འབར་བའི་ཕྲེང་བས་བསྐོར། །དཀྱིལ་འཁོར་དབུས་མར་
སྔ་མ་ལྟ་བུའི་ཧེ་རུ་ཀ་དཔལ་ཡབ་ཡུམ་བཞུགས། །དེ་ཡི་ཤར་དུ་པུལླི་རར་ནི་ཐོད་པའི་དུམ་བུ་རབ་
གཏུམ་མོ། །དེ་ཡི་བྱང་དུ་ཛ་ལན་དྷ་རར་ཀེང་རུས་ཆེན་མོ་གཏུམ་མིག་མ། །དེ་ཡི་ནུབ་ཏུ་ཨོ་ཌི་ཡ་ནར་
ཀེང་རུས་དང་ནི་འོད་ལྡན་མ། །དེ་ཡི་ལྷོ་རུ་ཨར་བུ་ཏར་ནི་མཆེ་བ་རྣམ་གཙིགས་སྣ་ཆེན་མ། །དཀྱིལ་
འཁོར་ཤར་དབུས་གཽ་རཱི་ཝ་རིར་ལྷ་དགྲ་དཔའ་བོའི་བློ་གྲོས་མ། །དེ་ཡི་ཤར་ཕྱོགས་རཱ་མི་རར་འོད་
དཔག་མེད་དང་མིའུ་ཐུང་མ། །དེ་ཡི་བྱང་ཕྱོགས་དེ་བཱི་ཀོ་ཊིར་རྡོ་རྗེའི་འོད་དང་ལཾ་ཀ་མ། །དེ་ཡི་ནུབ་
ཕྱོགས་མཱ་ལ་ཝར་ནི་རྡོ་རྗེའི་སྐུ་དང་ཤིང་གྲིབ་མ། །དེ་ཡི་ལྷོ་ཕྱོགས་ཀཱ་མ་རཱུ་པར་གུ་ཅན་དང་ས་སྲུང་
མ། །དཀྱིལ་འཁོར་བྱང་དབུས་ཨོ་ཊེར་རྗེ་རལ་བ་ཅན་དང་འཇིགས་བྱེད་ཆེན། །དེ་ཡི་ཤར་ཕྱོགས་
དྲི་ཤ་ཀུ་ནེར་དཔའ་བོ་ཆེན་པོ་རླུང་ཤུགས་མ། །དེ་ཡི་བྱང་ཕྱོགས་ཀོ་ས་ལར་ནི་རྗེ་ཧཱུཾ་མཛད་ཆང་
འཐུང་མ།།དེ་ཡི་ནུབ་ཕྱོགས་ཀ་ལིཾ་ཀར་ནི་རབ་བཟང་སྔོ་བསངས་ལྷ་མོ་ཉིད།།དེ་ཡི་ལྷོ་ཕྱོགས་ལཾ་བཱ་
ཀར་ནི་རྡོ་རྗེ་བཟང་དང་ཤིན་ཏུ་བཟང་། །དཀྱིལ་འཁོར་ནུབ་དབུས་ཀཉྩིའི་གནས་སུ་འཇིགས་བྱེད་ཆེ་
དང་རྟ་རྣ་།།དེ་ཡི་ཤར་ཕྱོགས་ཧི་མ་ལ་ཡར་མིག་མི་བཟང་དང་བྱ་རྒོད་གདོང༌། །དེ་ཡི་བྱང་ཕྱོགས་
སྲེ་ཏ་པཱུ་རིར་སྟོབས་ཆེ་དང་འཁོར་ལོའི་ཤུགས། །དེ་ཡི་ནུབ་ཕྱོགས་གྲྀ་ཧ་དེ་བར་རིན་ཆེན་རྡོ་རྗེ་
དུམ་སྐྱེས་མ །དེ་ཡི་ལྷོ་ཕྱོགས་སཽ་རཱཥྚར་ནི་རྟ་མགྲིན་ཉིད་དང་ཆང་འཚོང་མ། །དཀྱིལ་འཁོར་ལྷོ་
438

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
དབུས་གསེར་གླིང་དུ་ནི་ནམ་སྙིང་འཁོར་ལོའི་གོ་ཆ་མ། །དེ་ཡི་ཤར་ཕྱོགས་ནཱ་ག་རར་ནི་ཧེ་རུ་ཀ་
དཔལ་ཤིན་ཏུ་དཔའ། །དེ་ཡི་བྱང་ཕྱོགས་སིན་དྷུར་པདྨ་གར་གྱི་དབང་ཕྱུག་སྟོབས་ཆེན་མ། །དེ་ཡི་
ནུབ་ཕྱོགས་མ་རུར་རྣམ་པར་སྣང་མཛད་དང་འཁོར་ལོ་བསྒྱུར། །དེ་ཡྀ་ལྷོ་ཕྱོགས་ཀུ་ལུ་ཏར་ནི་རྡོ་
རྗེ་སེམས་དཔའ་བརྩོན་འགྲུས་ཆེ། །འཁོར་རྣམས་ཀུན་ནི་གཡས་དཀར་གཡོན་དམར་དབུས་མཐིང་
ལ་སོགས་ཞལ་གསུམ་ཕྱག་དྲུག་དག་དང་ལྡན། །ཁ་སྦྱོར་ཉེར་བཞི་ཐོད་པ་ཁ་ཊཱཾ་ཅང་ཏེའུ་གྲི་གུག་རྡོ་
རྗེ་དྲིལ་འཛིན་ཕན་ཚུན་འཁྱུད། །སྙིང་བོ་བཞི་ནི་གྲི་གུག་མགོ་བོ་ཁ་ཊཱཾ་ཅང་ཏེའུ་དང་དྲིལ་བུ་འཛིན། །
ཁྭ་གདོང་མ་སོགས་གཡས་གཡོན་ཞལ་ནི་བོང་བུ་ཁྱི་དང་ར་དང་བྱི་ལའི་གདོང་ཅན་མ། །མཚམས་མ་
རྣམས་ནི་ཐོད་པ་ཁ་ཊཱཾ་མགོ་བོ་གྲི་གུག་ཅང་ཏེའུ་རྗེའི་མདུང་འཛིན་མ། །ཐམས་ཅད་འཇིགས་རུང་
རྡོ་རྗེ་སེམས་དཔའི་གཙུག་རྒྱན་དང་ནི་སྣ་ཚོགས་རྗེ་ཅོད་པན་ཅན། །འཚོགས་མར་ཟླ་ཕྱེད་སྐྲ་
མཚམས་རྡོར་ཕྲེང་ཐོད་པའི་ཕྲེང་བའི་དབུ་རྒྱན་དང་ནི་དོ་ཤལ་འཕྱང༌། །ཞབས་གཡས་བརྐྱངས་པས་
སྣ་ཚོགས་རྡོ་རྗེ་པད་དམར་རོ་ཡི་གདན་ལ་རོལ་དེར་འདུད། །
རྩ་ཞལ་སྔོན་པོ་འཇིགས་རུང་ཧ་ཧ་རབ་སྒྲོག་གཡས་སྐོར་སེར་བོ་སྒེག་པ་ཧཱུཾ་ཧཱུཾ་སྒྲོག་ཅིང་
དམར་བཞད་པ་ཧི་ཧི་སྒྲོག །ལྗང་གུ་དྲག་པོ་ཕཊ་ཕཊ་སྒྲོག་ཅིང་དཀར་བོ་བརྩེ་བ་ཧཱུཾ་ཧཱུཾ་ལན་སྒྲོག་
སྟེང་ཞལ་སྔོ་བསངས་ལྗགས་བསྐྱོད་ཕཊ་ཕཊ་སྒྲོག །ཞལ་རེའང་སྤྱན་གསུམ་ཕྱག་ནི་བཅུ་བཞི་དང་
གཉིས་ནི་རྡོ་རྗེ་དྲིལ་འཛིན་ཡུམ་ལ་འཁྱུད་ཅིང་དེ་འོག་དྲག་པོའི་པགས་རློན་གྱོན། །ཐོད་པ་ཁ་ཊཱཾ་དགྲ་
སྟ་གྲི་གུག་ལྕགས་ཀྱུ་ཞགས་པ་མགོ་བོ་ཐོད་པ་ཅང་ཏེའུ་གསོལ་མདུང་འབར་བའི་ཕྱག་རྒྱས་དཔྲལ་
བར་མཛེས།།པུ་ལི་རར་ནི་ཐོད་པའི་དུམ་བུ་རབ་གཏུམ་སྔོ་སྐྱ་ཛ་དྷ་རར་ཀེང་རུས་ཆེན་པོ་གཏུམ་མིག་
སེར་མོ་ཨུ་རྒྱན་དུ་ནི་ཀེང་རུས་ཅན་དང་འོད་ལྡན་ལྗང་གུ་ཨར་བུ་ཏར་ནི་མཆེ་བ་རྣམ་གཙིགས་སྣ་ཆེན་
མ་ནི་སྔོ་སྐྱ་ཉིད། །གཽ་དཱ་ཝ་རིར་ཆང་དགྲ་དཔའ་བོའི་བློ་གྲོས་སེར་དམར་རཱ་མེ་རར་འོད་དཔག་
མེད་དང་མིའུ་ཐུང་ལྗང་གུ་དེ་བཱི་ཀོ་ཊིར་རྡོ་རྗེའི་འོད་དང་ལིང་ཀ་སྔོ་སྐྱ་མཱ་ལ་ཝར་ནི་རྡོ་རྗེའི་སྐུ་དང་ཤིང་
གྲིབ་མ་ནི་སེར་མོ་སྟེ། །ཀཱ་མ་རུ་པར་མྱུ་གུ་ཅན་དང་ས་སྲུང་ལྗང་གུ་ཨོ་ཊིར་རྡོ་རྗེ་རལ་བ་ཅན་དང་
འཇིགས་བྱེད་སྔོ་སྐྱ་དྲི་ཤ་ཀུ་ནར་འཇིགས་བྱེད་ཆེན་པོ་རླུང་ཤུགས་སེར་མོ་ཀོ་ས་ལར་ནི་རྡོ་རྗེ་ཧཱུཾ་མཛད་
439

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཆང་འཐུང་མ་ནི་ལྗང་གུ་ཉིད། །ཀ་ལིཾ་ཀར་ནི་རབ་ཏུ་བཟང་བོ་སྔོ་བསངས་ལྷ་མོ་ལམ་བཱ་ཀར་ནི་རྗེ་
བཟང་བོ་རབ་བཟང་མ་སེར་ཀཉྩིར་འཇིགས་བྱེད་ཆེན་པོ་དང་ནི་རྟ་སྣ་ལྗང་གུ་ཧི་མ་ལ་ཡར་མིག་མི་
བཟང་དང་བྱ་གདོང་མ་ནི་སྔོ་སྐྱ་ལ། །པྲེ་ཏ་པུ་རིར་སྟོབས་པོ་ཆེ་དང་འཁོར་ལོའི་ཤུགས་སེར་གྲྀ་ཧ་དེ་
ཝར་རིན་ཆེན་རྡོ་རྗེ་དུམ་སྐྱེས་ལྗང་གུ་སཽ་རཱཥྚར་ནི་རྟ་མགྲིན་ཉིད་དང་ཆང་འཚོང་སྔོ་སྐྱ་གསེར་གླིང་དུ་
ནི་ནམ་མཁའི་སྙིང་བོ་འཁོར་ལོའི་གོ་ཆ་མ་ཉིད་སེར། །ནཱ་ག་རར་ནི་ཧེ་རུ་ཀ་དཔལ་ཤིན་ཏུ་དཔའ་ལྗང་
སིན་དྷུར་པདྨ་གར་གྱི་དབང་ཕྱུག་སྟོབས་ཆེན་སྔོ་སྐྱ་མ་རུར་རྣམ་པར་སྣང་མཛད་དང་ནི་འཁོར་ལོས་
སྒྱུར་སེར་ཀུ་ལུ་ཏར་ནི་རྡོ་རྗེ་སེམས་དཔའ་བརྩོན་ཆེན་ལྗང༌། །ཉེར་བཞིའི་ལྷ་རྣམས་དང་ནི་དཔའ་
བོའི་ཕྱག་གཉིས་རྡོ་རྗེ་དྲིལ་འཛིན་ཕན་ཚུན་འཁྱུད་ཅིང་ཅང་ཏེའུ་ཐོད་པ་ཁ་ཊཱཾ་ག་འཛིན་གཡས་
བརྐྱངས་ཡབ་ལ་ཡུམ་རྣམས་བྱིན་པ་གཉིས་ཀྱིས་རབ་འཁྱུད་འཁོར་གཞན་གཡས་ན་ཅང་ཏེའུ་གྲི་
གུག་གཡོན་ན་ཐོད་པ་ཁ་ཊཱཾ་འཛིན། །ཡང་ན་ཐམས་ཅད་རབ་གྲགས་པའི། །སྐུ་མདོག་ཕྱག་མཚན་ཆ་
ལུགས་འཛིན།།འོན་ཀྱང་ཐམས་ཅད་ཡབ་ཡུམ་དང༌།།རོ་ཡི་གདན་བཞུགས་རྣམས་ལ་འདུད།།
དབུས་དམར་གཡས་སྔོ་གཡོན་ལྗང་རྒྱབ་ཞལ་སེར། །རྩ་སྟེང་ཞལ་དཀར་རེ་རེའང་སྤྱན་
གསུམ་ལྡན། །རྩ་ཕྱག་རྡོར་དྲིལ་རང་འདྲའི་ཡུམ་ལ་འཁྱུད། །དེ་འོག་རྒྱལ་བའི་པགས་པ་སྟེང་དུ་
འཛིན། །ལྷག་མ་རལ་གྲི་མདུང་ཐོད་ཁ་ཊཱཾ་ག །ཞགས་པ་ལྕགས་ཀྱུ་ཅང་ཏེའུ་ཚངས་མགོ་འཛིན། །
གཡས་བརྐྱངས་ཞབས་ཀྱིས་འཇིགས་བྱེད་དུས་མཚན་མནན། །ཕྱག་དྲུག་ལ་སོགས་རྒྱན་དང་ཆ་
ལུགས་འཛིན། །ཡུམ་ནི་དབུ་སྐྲ་གྲོལ་ཞིང་བྱིན་པས་འཁྱུད། །མཁའ་འགྲོ་ལཱ་མ་དུམ་སྐྱེས་གཟུགས་
ཅན་མ། །སྔོ་ལྗང་དམར་སེར་སྒོ་མའི་ཕྱག་མཚན་འཛིན། །མཚམས་བཞིར་བདུད་རྩིས་གང་བའི་ཐོད་
པ་གནས། །པུ་ལིར་ཐོད་པའི་དུམ་བུ་རབ་གཏུམ་མ། །ཛ་ལན་ཀེང་རུས་ཆེན་མོ་གཏུམ་མིག་མ། །ཨུ་
རྒྱན་ཀེང་རུས་ཅན་དང་འོད་ལྡན་མ། །ཨ་བུར་མཆེ་བ་རྣམ་གཙིགས་སྣ་ཆེ་མ། །གཽ་དཱར་ཆང་དགྲ་
དཔའ་བོའི་བློ་གྲོས་མ། །རཱ་མེར་འོད་དཔག་མེད་དང་མིའུ་ཐུང་མ། །དེ་ཝིར་རྡོར་འོད་ལིང་ཀའི་
དབང་ཕྱུག་མ།།མཱ་ལར་རྡོ་རྗེའི་སྐུ་དང་ཤིང་གྲིབ་མ། །ཡབ་དམར་ཡུམ་རྡོར་དྲིལ་ཡུམ་ལ་འཁྱུད།།
ཀ་མར་མྱུ་གུ་ཅན་དང་ས་སྲུང་མ། །ཨོ་ཊིར་རལ་བ་ཅན་དང་འཇིགས་བྱེད་ཆེ། །དྲི་ཤར་དཔའ་བོ་ཆེན་
440

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
པོ་རླུང་ཤུགས་མ། །ཀོ་ས་ལར་ནི་ཧཱུཾ་མཛད་ཆང་འཐུང་མ། །ཀ་ལི་རབ་ཏུ་བཟང་བོ་སྔོ་བསངས་ལྷ། །
ལཾ་བཱར་རྗེ་བཟང་བོ་རབ་བཟང་མོ། །ཀཉྩིར་འཇིགས་བྱེད་ཆེན་རྟ་རྣ་མ། །ཧི་མར་མིག་མི་བཟང་
དང་བྱ་གདོང་མ། །ཡབ་དཀར་ཡུམ་སྔོ་པད་དྲིལ་ཡུམ་ལ་འཁྱུད། །པྲེ་ཏར་སྟོབས་པོ་ཆེ་དང་འཁོར་
ལོའི་ཤུགས །གྲྀ་ཧར་རྡོ་རྗེ་རིན་ཆེན་དུམ་སྐྱེས་མ། །སཽ་རཥྚར་ནི་རྟ་མགྲིན་ཆང་འཚོང་མ། །གསེར་
གླིང་ནམ་སྙིང་འཁོར་ལོའི་གོ་ཆ་མ། །ནཱ་གར་ཧེ་རུ་ཀ་དཔལ་རབ་དཔའ་མོ། །སིན་དྷུར་པདྨ་གར་
དབང་སྟོབས་ཆེན་མ །མ་རུར་རྣམ་སྣང་འཁོར་ལོས་སྒྱུར་མ་ཉིད། །ཀུ་ལུར་རྡོ་རྗེ་སེམས་དཔའ་
བརྩོན་འགྲུས་མ། །ཡབ་སེར་ཡུམ་དཀར་འཁོར་དྲིལ་ཡུམ་ལ་འཁྱུད། །ཡབ་རྣམས་ཁ་ཊཱཾ་ག་དང་ཐོད་
པ་འཛིན །དྲག་པོའི་གཟུགས་ཀྱི་གཡས་བརྐྱངས་སྟབས་ཀྱིས་བཞུགས །ཡུམ་གཡས་རྡོ་རྗེ་པདྨ་
འཁོར་ལོ་འཕྱར། །གཡོན་པ་ཐོད་པ་འཛིན་པས་ཡབ་ལ་འཁྱུད། །སྒོ་མཚམས་ཀུན་ཀྱང་ཞལ་གཅིག་
ཕྱག་བཞི་མ། །ཁྭ་གདོང་དམར་མོ་འུག་གདོང་སེར་མོ་ཉིད། །ཁྱི་གདོང་དཀར་མོ་ཕག་གདོང་ལྗང་གུ་
སྟེ། །གཡས་ན་ཅང་ཏེའུ་དང་ཐོད་པ་བསྣམས། །གཡོན་ན་ཐོད་དྲིལ་མོར་ཁ་ཊཱཾ་ག །གཤེན་རྗེ་མ་
རྣམས་སྔོན་སེར་ལྗང་གུ་དཀར། །གཡས་པར་མེ་ལོང་རོ་རེག་བྱ་དང་། །འོག་མ་ཅང་ཏེའུ་མོར་
ཁ་ཊཱཾ་འཛིན །གཡོན་པ་གཉིས་ན་རྡོ་རྗེ་དྲིལ་བུ་བསྣམས །ཕྱོགས་རྣམས་གཡོན་སྐོར་མཚམས་
རྣམས་རོ་ལ་གནས།།བདེ་མཆོག་ཐམས་ཅད་མཁྱེན་པའི་ཚུལ་ལ་འདུད།།
དབུས་དཀར་གཡས་སྔོ་གཡོན་ལྗང་རྒྱབ་ཞལ་དམར། །སྟེང་ཞལ་སེར་བོ་རེ་རེའང་སྤྱན་
གསུམ་ལྡན། །རྩ་ཕྱག་རྡོར་དྲིལ་རང་འདྲའི་ཡུམ་ལ་འཁྱུད། །དེ་འོག་རྩེ་གསུམ་ཅང་ཏེའུ་གྲི་ཐོད་དང༌། །
ཚངས་མགོ་དགྲ་སྟ་མི་ལྤགས་གོས་སུ་གྱོན། །མཆན་ཁུང་ན་ནི་ཁ་ཊཱཾ་ག་ཉིད་འཛིན། །ཞབས་གཡས་
བརྐྱངས་པས་འཇིགས་བྱེད་དུས་མཚན་མནན། །ཡུམ་ནི་སྐྲ་གྲོལ་སྟག་ཤམ་བྱིན་པས་འཁྱུད། །
མཁའ་འགྲོ་ལཱ་མ་དུམ་སྐྱེས་གཟུགས་ཅན་མ། །སྔོ་ལྗང་དམར་སེར་སྒོ་མའི་ཕྱག་མཚན་འཛིན། །
མཚམས་བཞིར་བདུད་རྩིས་གང་བའི་ཐོད་པ་གནས། །པུ་ལིར་ཐོད་པའི་དུམ་བུ་རབ་གཏུམ་སེར། །
ཛ་ལན་ཀེང་རུས་ཆེན་པོ་གཏུམ་མིག་སྔོ། །ཨུ་རྒྱན་ཀེང་རུས་ཅན་དང་འོད་ལྡན་དཀར། །ཨར་བུར་
མཆེ་བ་རྣམ་གཙིགས་སྣ་ཆེན་ལྗང༌། །གཽ་དཱར་ཆང་དགྲ་དཔའ་བོའི་བློ་གྲོས་དམར། །རཱ་མེར་འོད་
441

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དཔག་མེད་དང་མི་ཐུང་དཀར། །དེ་ཝཱིར་རྡོར་འོད་ལང་ཀའི་དབང་ཕྱུག་སྔོ །མཱ་ལར་རྡོ་རྗེ་སྐུ་དང་
ཤིང་གྲིབ་ལྗང་། །རྡོ་རྗེ་དྲིལ་བུ་འཛིན་པས་ཡུམ་ལ་འཁྱུད། །ཀ་མར་མྱུ་གུ་ཅན་དང་ས་སྲུང་དཀར། །
ཨོ་ཊེར་རལ་བ་ཅན་དང་འཇིགས་བྱེད་ལྗང༌། །དྲི་ཤར་དཔའ་བོ་ཆེན་པོ་རླུང་ཤུགས་སྔོ། །ཀོ་ས་ལར་
ནི་ཧཱུཾ་མཛད་ཆང་འཐུང་དཀར། །ཀ་ལིཾ་རབ་ཏུ་བཟང་བོ་སྔོ་བསངས་སྐྱ། །ལཾ་བཱར་རྡོ་རྗེ་བཟང་བོ་རབ་
བཟང་དམར། །ཀཉྩིར་འཇིགས་བྱེད་ཆེན་པོ་རྟ་སྣ་སེར །ཧི་མར་མིག་མི་བཟང་དང་བྱ་གདོང་སྔོ། །
པདྨ་དྲིལ་བུ་འཛིན་པའི་ཡུམ་ལ་འཁྱུད། །པྲེ་ཏར་པཱུ་རིར་སྟོབས་འཁོར་སེར་སྐྱ་ཉིད། །གྲྀ་ཧར་རྗེ་
རིན་ཆེན་དུམ་སྐྱེས་སེར། །སཽ་རཥྚར་ནི་རྟ་མགྲིན་ཆང་འཚོང་དམར། །གསེར་གླིང་ནམ་སྙིང་འཁོར
ལོའི་གོ་ཆ་སྔོ །ནཱ་གར་རུ་ཀ་དཔལ་རབ་དཔའ་ནག །སིན་དྷུར་པདྨ་གར་དབང་སྟོབས་ཆེན་ལྗང༌། །
མ་རུར་རྣམ་སྣང་འཁོར་ལོ་སྒྱུར་མ་སྔོ། །ཀུ་ལུར་རྡོ་རྗེ་སེམས་དཔའ་བརྩོན་ཆེན་དཀར། །འཁོར་ལོ་
དྲིལ་བུ་འཛིན་པའི་ཡུམ་ལ་འཁྱུད། །འཁོར་རྣམས་ཐམས་ཅད་ཞལ་གསུམ་ཕྱག་དྲུག་ལྡན། །སྙིང་
བོའི་གཡས་ན་ཅང་ཏེའུ་གྲི་གུག་མགོ །གཡོན་ན་ཐོད་པ་ཁ་ཊཱཾ་དྲིལ་བུ་འཛིན། །ཡབ་རྣམས་གྲི་ཐོད་
མགོ་བོ་ཅང་ཏེའུ་འཛིན། །ཁྱད་པར་ཡུམ་རྣམས་རྡོར་པད་འཁོར་ལོ་འཆང༌། །ཁྭ་གདོང་སྔོན་མོ་
གཡས་ཞལ་ཁྭ་གདོང་ནག།གཡོན་ཞལ་ཆུ་སྐྱ་དཀར་མོ་མི་སྡུག་མ།།འུག་གདོང་ལྗང་གུ་གཡས་ཞལ་
འུག་གདོང་སེར། །གཡོན་པ་བྱི་ལ་དམར་བོ་དྲག་ཤུལ་ཅན། །ཁྱི་གདོང་སེར་མོ་གཡས་ཞལ་ཁྱི་གདོང་
དམར། །གཡོན་ཞལ་སེང་གདོང་སྔོན་མོ་འཇིགས་ལྕེ་བསྐྱོད། །ཕག་གདོང་དཀར་མོ་གཡས་ཞལ་
ཕག་གདོང་སྔོ། །གཡོན་ཞལ་ལྗང་གུ་རྔམ་ཞིང་རབ་ཏུ་། །གཤིན་རྗེ་བསྟན་མ་དམར་སེར་ལྗང་ཞལ་
ཅན། །གཤིན་རྗེ་ཕོ་ཉ་སྔོ་སེར་ལྗང་ཞལ་ཅན། །གཤིན་རྗེ་མཆེ་མ་དུད་སེར་ལྗང་ཞལ་ཅན། །གཤིན་
རྗེ་འཇོམས་མ་དཀར་སེར་ལྗང་ཞལ་ཅན། །གཡས་ན་ཅང་ཏེའུ་མགོ་དང་གྲི་གུག་འཛིན། །གཡོན་ན་
ཐོད་པ་ཞགས་པ་ལྕགས་ཀྱུ་འཛིན། །སྐྲ་གྲོལ་ལྟོ་རྒྱས་ཞབས་ནི་གཡས་བརྐྱངས་མཛད། །འཁོར་ཀུན་
པདྨ་ཉི་ཟླར་རོ་ལ་གནས། །
དམར་དཀར་བའི་ཞལ་ཅན་སྤྱན་གསུམ་པ། །རྩ་ཕྱག་རྡོར་དྲིལ་རང་འདྲའི་ཡུམ་ལ་འཁྱུད། །
ཐོད་པ་རལ་གྲི་ཅང་ཏེའུ་ཚངས་མགོ་འཛིན། །མཆན་ཁུང་གཡོན་ན་ཁ་ཊཱཾ་ག་ཉིད་བརྟེན། །མི་ལྤགས་
442

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
བསྣམས་པའི་ལག་པ་ནུ་སྟེང་འཆང༌། །གཡས་བརྐྱངས་འཇིགས་བྱེད་དུས་མཚན་མགོ་ནས་མནན། །
ཤར་དུ་མཁའ་འགྲོ་དཀར་སྔོ་མར་ཞལ་ཅན། །བྱང་དུ་ལཱ་མ་ལྗང་སྔོ་ཀར་ཞལ་ཅན། །ནུབ་ཏུ་དུམ་
སྐྱེས་དམར་དཀར་སྔོ་ཞལ་ཅན། །ལྷོར་ནི་གཟུགས་ཅན་སེར་དམར་ཞལ་ཅན། །གཡོན་ན་ཐོད་པ་
རལ་གྲི་འཁོར་ལོ་དང༌། །གཡས་ན་གྲི་གུག་མགོ་བོ་ཅང་ཏེའུ་འཛིན། །གྲུ་མོ་ན་ནི་ཁ་ཊཱཾ་ག་ཉིད་བརྟེན། །
མཚམས་བཞིར་བདུད་རྩིའི་བུམ་པ་ཐོད་པ་ཅན། །ཐོད་པའི་དུམ་བུ་རབ་གཏུམ་སྔོ་དཀར་དམར། །
མཆེ་བ་རྣམ་གཙིགས་སྣ་ཆེན་ལྗང་དཀར་དམར། །ཆང་དགྲ་དཔའ་བོའི་བློ་མ་དམར་སྔོ་དཀར། །འོད་
དཔག་མེད་དང་མིའུ་ཐུང་སེར་སྔོ་དཀར། །རྡོ་རྗེའི་འོད་དང་ལཾ་ཀ་སྔོ་དཀར་དམར། །རྡོ་རྗེའི་སྐུ་དང་
ཤིང་གྲིབ་ལྗང་དཀར་དམར། །རྡོ་རྗེ་དྲིལ་བུ་འཛིན་པས་ཡུམ་ལ་འཁྱུད། །མྱུ་གུ་ཅན་དང་ས་སྲུང་
དམར་དཀར་སྔོ། །རལ་བ་ཅན་དང་འཇིགས་བྱེད་སྔོ་དཀར་དམར། །དཔའ་བོ་ཆེན་པོ་རླུང་ཤུགས་
ལྗང་དཀར་དམར། །རྡོ་རྗེ་ཧཱུཾ་མཛད་ཆང་མཐུང་སེར་སྔོ་དམར། །རབ་བཟང་སྔོ་བསངས་ལྷ་མོ་ལྗང་
སེར་དམར། །རྡོ་རྗེ་བཟང་དང་རབ་བཟང་སྔོ་དཀར་དམར། །འཇིགས་བྱེད་ཆེན་པོ་རྟ་རྣ་སྔོ་དམར་
སེར། །མིག་མི་བཟང་དང་བྱ་གདོང་དཀར་སྔོ་ལྗང༌། །པདྨ་དྲིལ་བུ་འཛིན་པས་ཡུམ་ལ་འཁྱུད། །
སྟོབས་ཆེན་འཁོར་ལོའི་ཤུགས་ཅན་དཀར་སྔོ་སེར། །རྡོ་རྗེ་རིན་ཆེན་དུམ་སྐྱེས་སེར་སྔོ་ལྗང༌། །རྟ་
མགྲིན་ཆང་འཚོང་མ་ནི་དམར་སྔོ་དཀར། །ནམ་སྙིང་འཁོར་ལོའི་གོ་ཆ་སྔོ་དམར་ལྗང༌། །ཧེ་རུ་ཀ་དང་
དཔའ་བོ་ལྗང་སེར་དམར། །པདྨ་གར་དབང་སྟོབས་ཆེན་དཀར་སྔོ་ལྗང་། །རྣམ་སྣང་འཁོར་ལོ་སྒྱུར་
མ་ལྗང་དམར་སེར །རྡོར་སེམས་བརྩོན་འགྲུས་ཆེ་ཞལ་སྔོ་སེར་ལྗང༌། །འཁོར་ལོ་དྲིལ་བུ་འཛིན་པས་
ཡུམ་ལ་འཁྱུད། །ཡབ་རྣམས་རལ་གྲི་ཅང་ཏེའུ་མགོ་ཐོད་འཛིན། །ཡུམ་རྣམས་གཡོན་གྱི་བར་བས་གྲི་
གུག་འཛིན། །ཤར་སྒོར་ཁྭ་གདོང་སྔོ་སེར་དམར་ཞལ་ཅན། །བྱང་དུ་འུག་གདོང་ལྗང་དམར་དཀར་
ཞལ་ཅན། །ནུབ་ཏུ་ཁྱི་གདོང་དམར་སྔོ་དཀར་ཞལ་ཅན། །ལྷོ་རུ་ཕག་གདོང་སེར་སྔོ་ལྗང་ཞལ་ཅན། །
གཤིན་རྗེ་བརྟན་མ་དཀར་སྔོ་ལྗང་ཞལ་ཅན། །གཤིན་རྗེ་ཕོ་ཉ་སྔོ་དམར་དཀར་ཞལ་ཅན། །གཤིན་རྗེ་
མཆེ་བ་ནག་དམར་དཀར་ཞལ་ཅན། །གཤིན་རྗེ་འཇོམས་མ་དམར་སྔོ་དཀར་ཞལ་ཅན། །གཡས་ན་
ཐོད་པ་རལ་གྲི་ལྕགས་ཀྱུ་དང་། །གཡོན་ན་ཅང་ཏེའུ་དྲིལ་བུ་མི་མགོ་འཛིན། །ཡབ་རྣམས་གཡས་
443

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བརྐྱངས་གཡོན་རྣམས་བྱིན་པས་འཁྱུད། །ཕྱོགས་རྣམས་གཡོན་སྐོར་མཚམས་རྣམས་གཡས་སྐོར་
གྱིས།།ཀུན་ཀྱང་མི་རོའི་གདན་ལ་མངོན་པར་བཞུགས། །
དཀར་སྔོ་ལྗང་དང་སྟེང་ཞལ་དམར་བོ་ཉིད། །རྩ་ཕྱག་རྗེ་དྲིལ་བུས་ཡུམ་ལ་འཁྱུད། །
རྒྱལ་བའི་པགས་པ་ལྕགས་ཀྱུ་ཅང་ཏེའུ །ཐོད་པ་མགོ་འཛིན་མཆན་ཁུང་ཁ་ཊཱཾ་ག །གཡས་བརྐྱངས་
འཇིགས་བྱེད་དུས་མཚན་མགོ་བོ་མནན། །ཕག་མོ་དཀར་མོ་གཡས་སེར་གཡོན་ཞལ་ལྗང༌། །གྲི་
གུག་ཐོད་པ་ཁ་ཊཱ་དྲིལ་བུ་དང༌། །ཅང་ཏེའུ་མདུང་དང་ལྕགས་ཀྱུ་ཞགས་པ་འཛིན། །སྙིང་བོ་བཞི་དང་
ཐོད་པ་རབ་གྲགས་ཉིད། །དེ་ནས་ཐུགས་ཀྱི་འཁོར་ལོའི་རྩིབས་བརྒྱད་ལ། །པུལླི་མ་ལར་ཐོད་པའི་
དུམ་བུ་རབ་གཏུམ་མ། །ཛ་ལན་དྷ་རར་ཀེང་རུས་ཆེན་རབ་གཏུམ་མ། །ཨུ་རྒྱན་ཀེང་རུས་ཅན་དང་
འོད་ལྡན་མ། །ཨར་བུར་མཆེ་བ་རྣམ་གཙིགས་སྣ་ཆེན་མ། །གཽ་དཱར་ཆང་དགྲ་དཔའ་བོའི་བློ་གྲོས་མ། །
རྭ་མེར་འོད་དཔག་མེད་དང་མིའུ་ཐུང་མ། །དེ་ཝཱིར་རྡོ་རྗེའི་འོད་དང་ལཾ་ཀ་མ། །མཱ་ལར་རྡོ་རྗེའི་སྐུ་དང
ཤིང་གྲིབ་མ། །མདོག་སྔོ་རྡོ་རྗེ་དྲིལ་འཛིན་ཡུམ་ལ་འཁྱུད། །དེ་ནས་སྣ་ཚོགས་འཁོར་ལོའི་ཕྱོགས་
རེར་བཞི། །ཀ་མར་མྱུ་གུ་ཅན་དང་ས་སྲུང་མ། །ཨོ་ཊེར་རལ་བ་ཅན་དང་འཇིགས་བྱེད་ཆེ། །དྲི་ཤར་
དཔའ་བོ་ཆེན་རླུང་ཤུགས་མ །ཀོལླར་ནི་ཧཱུཾ་མཛད་ཆང་འཐུང་མ། །ཀ་ལིཾ་རབ་ཏུ་བཟང་བོ་སྔོ་
བསངས་ལྷ། །ལམ་བར་རྡོ་རྗེ་བཟང་བོ་རབ་བཟང་མོ། །ཀཉྩིར་འཇིགས་བྱེད་ཆེན་པོ་རྟ་རྣ་མ། །ཧི་
མར་མིག་མི་བཟང་དང་བྱ་གོང་མ། །མདོག་དམར་པདྨ་དྲིལ་འཛིན་ཡུམ་ལ་འཁྱུད། །པྲེ་ཏར་སྟོ
པོ་ཆེ་དང་འཁོར་ལོའི་ཤུགས། །གྲྀ་ཧར་རྡོ་རྗེ་རིན་ཆེན་དུམ་སྐྱེས་མ། །སཽ་རཥྚར་ནི་རྟ་མགྲིན་ཆང་
འཚོང་མ།།གསེར་གླིང་ནམ་སྙིང་འཁོར་ལོའི་གོ་ཆ་མ།།ནཱ་གར་རུ་ཀ་དཔལ་རབ་དཔའ་མ། །སིན་
དྷུར་པདྨ་གར་དབང་སྟོབས་ཆེན་མ། །མ་རུར་རྣམ་སྣང་འཁོར་ལོས་སྒྱུར་མ་ཉིད། །ཀུ་ལུར་རྗེ་
སེམས་དཔའ་བརྩོན་འགྲུས་ཆེ། །མདོག་དཀར་འཁོར་ལོ་དྲིལ་འཛིན་ཡུམ་ལ་འཁྱུད། །ཡབ་རྣམས་
ཕྱག་བཞི་ཅང་ཏེའུ་ཁ་ཊཱཾ་འཛིན། །རབ་གྲགས་སྒོ་མཚམས་མ་ཡིས་སྐོར་ལ་འདུད།།
ཞལ་རྣམས་སྔོ་ལྗང་དམར་སེར་དྲག་འཇིགས་རྒོད་ཅིང་སྒེག །རྩ་ཕྱག་སྔོན་པོས་རྡོ་རྗེ་དྲིལ་
འཛིན་ཡུམ་ལ་འཁྱུད། །དེ་འོག་དམར་བོས་ཚོགས་བདག་པགས་པ་གོས་སུ་གྱོན །གཡས་སར་
444

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
མདུང་དང་ལྕགས་ཀྱུ་གྲི་གུག་ཅང་ཏེའུ་འཛིན། །གཡོན་ལྗང་ཐོད་པ་ཞགས་པ་ཚངས་མགོ་དགྲ་སྟ་
བསྣམས །ཁ་ཊཱཾ་ག་བརྟེན་གཡས་བརྐྱངས་འཇིགས་བྱེད་དུས་མཚན་མནན། །ཕག་མོ་ཞལ་བཞི་
དམར་ལྗང་སེར་སྔོ་སྤྱན་གསུམ་མ།།གཡོན་པས་ཐོད་འཛིན་ཡབ་འཁྱུད་ཕྱག་གཡས་གྲི་གུག་འཕྱར། །
ཁ་ཊཱཾ་ག་འཛིན་གཅེར་བུ་སྐྲ་གྲོལ་བྱིན་པས་འཁྱུད། །འཁོར་གྱི་ལྷ་ཀུན་ལུས་ལ་རབ་གནས་དེར་ཕྱག་
འཚལ། །སྐུ་དང་མཉམ་སྦྱོར་སངས་རྒྱས་མཁའ་འགྲོ་དཀྱིལ་འཁོར་གཙོ་བྱས་ཏེ། །སྐུ་ཡི་འཁོར་ལོའི་
ལྷ་ཚོགས་བྷ་གར་བསྐྱེད་ནས་སྤྲོ་བ་དང༌། །དེ་བཞིན་གསུང་དང་ཐུགས་དང་སྙིང་བོ་ཡོངས་རྫོགས་
དང༌། །འཁོར་ལོར་ལྔ་བོ་རོ་མཉམ་དབྱངས་གསལ་རེའུ་མིག་དཀྱིལ་འཁོར་བཅུ །དེ་ལྟར་རྡོ་རྗེ་
མཁའ་འགྲོ་ལ་སོགས་བཞི་ལའང་སྦྱར་བ་བཅུ། །དང་བོར་དཔའ་བོ་ཡབ་ཡུམ་བཞེངས་པའི་ཡབ་ཀྱི་
རིགས་ལ་རེ་རེ་ལའང༌། །བྷ་གར་སྐུ་ཡི་འཁོར་ལོ་ལ་སོགས་རྣམ་པ་བཅུ་བཅུར་དབྱེ་བ་དང༌། །དེ་
བཞིན་ཡུམ་གྱི་རིགས་ལྔས་གཙོ་བྱས་སྡེ་ཚན་བཅུ་བཅུར་དབྱེ་བ་དང༌། །སྙིང་གར་ཡུམ་སྦས་ཡབ་
རྣམས་འཁྱུད་པའི་ཕྱག་རྒྱ་ཙམ་མཛད་བཅུ་བཅུ་དང༌། །སྙིང་གར་ཡབ་སྦས་ཡུམ་རྣམས་འཁྱུད་པའི་
ཕྱག་རྒྱ་ཙམ་མཛད་བཅུ་བཅུ་སྟེ། །དེ་ལྟར་མངལ་སྐྱེས་ཕྱེད་དང་སུམ་བརྒྱའི་དཀྱིལ་འཁོར་ལྷ་ལ་གུས་
ཕྱག་འཚལ། །དྲུག་བཅུ་རྩ་གཉིས་རེ་རེ་ལའང་སྔར་ལྟར་སྡེ་ཚན་བཅུ་བཅུ་དང༌། །ཁྲག་འཐུང་མཁའ་
འགྲོ་ལྔ་ལྔའི་དབྱེ་བས་དཀྱིལ་འཁོར་དྲུག་སྟོང་ཉིས་བརྒྱར་འདུད། །
རྡོ་རྗེ་མཁའ་འགྲོ་སྔོ་སེར་དམར་ལྗང་གཡས་བསྐོར་སྟེང་ཞལ་དཀར་བོ་ཞི། །རྩ་བའི་ཕྱག་
གཉིས་རྡོ་རྗེ་དྲིལ་བུ་འཛིན་པས་རང་འདྲའི་ཡུམ་ལ་འཁྱུད། །དེ་འོག་གཉིས་ཀྱིས་ལྷ་ཆེན་པགས་པ་བླ་
བྲེའི་ཚུལ་དུ་བརྒྱངས་ནས་འཛིན། །དེ་འོག་ཅང་ཏེའུ་ཐོད་པ་འཛིན་ཅིང་མཆན་ཁུང་ན་ནི་ཁ་བརྟེན། །
འཇིགས་བྱེད་དུས་མཚན་གཡས་བརྐྱངས་ཀྱིས་མནན་མི་བསྐྱོད་གཙུག་རྒྱན་ཕག་མོ་ནི། །བར་གྱི་
ཕྱག་གཉིས་གྲི་ཐོད་ཅང་ཏེའུ་ཚངས་མགོ་འཛིན་ཅིང་བྱིན་པས་འཁྱུད། །སངས་རྒྱས་མཁའ་འགྲོ་
དཀར་སྔོ་དམར་ལྗང་སེར་ཞལ་འཁོཪ་ལོ་དྲིལ་བུ་མཁའ་འགྲོར་འཁྱུད། །ལས་ཀྱི་མཁས་འགྲོ་ལྗང་
སེར་དམར་སྔོ་དཀར་ཞལ་སྣ་ཚོགས་རྡོར་དྲིལ་ལཱ་མར་འཁྱུད། །པདྨ་མཁའ་འགྲོ་དམར་སྔོ་སེར་ལྗང་
དཀར་ཞལ་པདྨ་དྲིལ་བུས་དུམ་སྐྱེས་འཁྱུད། །རིན་ཆེན་མཁའ་འགྲོ་སེར་སྔོ་དམར་ལྗང་དཀར་ཞལ་
445

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རིན་ཆེན་དྲིལ་བུས་གཟུགས་ཅན་འཁྱུད། །ཚུལ་གཞན་རྡོ་རྗེ་མཁའ་འགྲོ་དང་མཚུངས་དབུས་ཤར་
བྱང་སོགས་དཀྱིལ་འཁོར་གནས། །མེ་ནས་གཡས་བསྐོར་མཁའ་འགྲོ་མ་བཞི་ཕྱོགས་བཞིའི་མཁའ་
འགྲོའི་ཞལ་གསུམ་ལྡན། །ཐོད་པ་ཁ་ཊཱཾ་ག་དང་མདའ་གཞུ་ཞགས་པ་ལྕགས་ཀྱུ་ཕྱག་ན་འཛིན། །
གཅེར་བུ་སྐྲ་གྲོལ་ཟུར་མིག་ལྟ་ཞིང་དཀྱིལ་ཀྲུང་ཕྱེད་པའི་གར་སྟབས་ཅན། །སྣ་ཚོགས་གཟུགས་མ
གཟུགས་བཟང་རྡོ་རྗེ་མཆུ་དང་འོད་བྱེད་སྣ་ཚོགས་གཟུགས་ཅན་སྒོ་བཞིར་གནས། །ཤར་གྱི་སྣམ་བུ་
རྟ་གདོང་དྲག་གདོང་རྡོ་རྗེ་སྣ་ཅན་སྙན་གྲགས་མ་རྣམས་སྔོན་མོ་ཉིད། །ལྷོ་ཡི་སྣམ་བུར་རྗེ་ཕོ་ཉ་
རྗེ་སེན་མོ་གཞོན་མ་ཀི་པོ་ཙི་རྣམས་སེར། །ནུབ་ཀྱི་སྣམ་བུར་རོ་ལངས་མདའ་ཅན་དྲི་ལྡན་མ་དང་
འཇིགས་བྱེད་མ་རྣམས་དམར་མོ་ཉིད། །ཟླ་བའི་སྤྱི་གཙུག་ཁྲོ་གཉེར་ཅན་མ་སྣ་ཚོགས་གཟུགས་མ་ཀ་
ཏ་ཡ་ན་ལྗང་གུ་བྱང༌། །ལུ་གུ་རྒྱུད་དང་ལྷ་མོ་སྒྱུ་འཕྲུལ་གྲགས་ཕྱེད་མ་དང་མེ་འབར་མ་རྣམས་བྱེད་
གཟུགས་མཚམས། །སེར་སྐྱ་འབར་མ་རྡོ་རྗེ་འཁྱིལ་མ་འཇིགས་བྱེད་མ་རྣམས་སྣ་ཚོགས་མདོག་ཅན་
ཕྱི་སྒོ་བཞིར། །ཐམས་ཅད་ཞལ་གསུམ་ཅང་ཏེའུ་ཐོད་པ་ལྕགས་ཀྱུ་ཞགས་པ་རྡོ་རྗེ་དྲིལ་འཛིན་ཁ་ཊཱ་
བརྟེན། །སྒྲོལ་མ་ཡིད་འཕྲོག་ཕྱག་རྒྱ་ལྔ་ལྡན་དཀྱིལ་ཀྲུང་བྱེད་པའི་གར་སྟབས་མཛད་པས་རོ་ལ་
བཞུགས། །
རྡོ་རྗེའི་ཁང་ཕྱིར་རིགས་ལྔའི་ཁང་བ་སྒོ་བཞི་ལྡན་པར་འཁོར་ལོས་སྒྱུར་དྲུག་རང་རྟགས་
།གཡོན་རིག་མའི་རྒྱབ་ཏུ་འཛིན་ཅིང་དེས་མཚན་དྲིལ་བུ་དཀུ་ལ་བརྟེན། །གཡོན་པས་ཐོད་འཛིན་ཡབ་ལ་
འཁྱུད་ཡུམ་གཡས་པས་རང་རྟགས་སྡིགས་མཛུབ་མཛད་པ་རེ་རེའང་ཁ་སྦྱོར་འཁོར་བཞིས་བསྐོར་
ཞིང་ཕྱག་མཚན་གཙོ་བོ་ཡབ་ཡུམ་འདྲ། །ཡབ་རྣམས་རིགས་མདོག་ཡུམ་རྣམས་སྤྲིན་མདོག་སེར་
ལྗང་དཀར་སེར་དུད་མདོག་མཚམས་བཞིར་མཁའ་འགྲོ་ལཱ་མ་དུམ་སྐྱེས་གཟུགས་ཅན་སྔོ་སེར་ལྗང་
དམར་སེར་སྐྱའི་མདོག །སྟེང་ཞལ་སྤྲིན་མདོག་ལྕགས་ཀྱུ་ཞགས་པ་ལྕགས་སྒྲོག་དྲིལ་འཛིན་
མཚམས་མ་ཕྱེད་གཟུགས་པི་ཝང་དྲི་བཟང་རོ་སྣོད་གཡོན་ཀུན་ཐོད་འཛིན་ཁ་ཊཱཾ་བརྟེན། །ཡབ་
རྣམས་གཡས་བརྐྱངས་སྟག་ཤམ་གྲོལ་ལ་ཡུམ་རྣམས་བྱིན་པ་གཉིས་ཀྱིས་རབ་འཁྱུད་ཕལ་ཆེར་མི་
རོའི་གདན་ལ་གནས་ཤིང་སྒོ་མཚམས་མ་བརྒྱད་ཐོད་པར་བཞུགས། །ཨཱ་ལི་མཁའ་འགྲོ་སྣ་ཚོགས་
446

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
མདོག་ཅན་དབུས་དཀར་གཡས་གསུམ་སྔོ་སེར་དུད་ཁ་གཡོན་གསུམ་ལྗང་དམར་སེར་སྐྱའི་མདོག་
ཅན་སྟེང་ཞལ་སྤྲིན་མདོག་རེ་རེ་ལའང་སྤྱན་གསུམ་ལྡན། །རྡོ་རྗེ་དྲིལ་བུ་ཁྱབ་འཇུག་པགས་པ་ཐོད་པ་
ཁ་ཊཱཾ་རལ་གྲི་པདྨ་རྩེ་གསུམ་ཅང་ཏེའུ་དགྲ་སྟ་ལྕགས་ཀྱུ་ཞགས་པ་ཚངས་མགོ་གྲི་གུག་འཁོར་གཡས་
གཡོན་ན་འཛིན། །རང་འདྲའི་ཡུམ་ལྡན་ཁྱོད་ཀྱི་སྙིང་གར་བཅུ་གཉིས་རྩིབས་ཅན་འཁོར་ལོའི་ལྟེ་
བར་རང་འདྲའི་ཡེ་ཤེས་དམ་ཚིག་མཆོག་མ་སྣ་ཚོགས་མཆོག་མ་ནམ་མཁའི་མཆོག་མ་གནས་མཆོག་
མ། །འཇིགས་མཆོག་གྲགས་མཆོག་དཔའ་མཆོག་ཁྲོ་མཆོག་དངོས་གྲུབ་མཆོག་མ་དུར་ཁྲོད་མཆོག་
མ་རྣལ་འབྱོར་མཆོག་མ་གཏུམ་མཆོག་མ་རྣམས་ཕྱོགས་མཚམས་གཡོན་གཡས་སླར་ཡང་དབང་ལྡན་
གཡོན་སྐོར་གནས །དཀར་སྔོ་ལྗང་ཞལ་ཕྱག་གཡོན་ཐོད་པ་ཁ་ཊཱ་མདུང་འཛིན་གཡས་ན་ཅང་ཏེའུ་
གྲི་གུག་མགོ་བསྣམས་དཀྱིལ་ཀྲུང་ཕྱེད་པའི་གར་སྟབས་ཀྱིས་ནི་མི་རོའི་གདན་ལ་རྣམ་པར་བཞུགས།།
གསལ་བྱེད་མཁའ་འགྲོ་སྣ་ཚོགས་མདོག་ལྡན་དཀར་སྔོ་ལྗང་ཞལ་རྒྱབ་ཀུན་སེར་བོ་དུད་
ཁ་དམར་བོ་སྤྱན་ནི་གསུམ་གསུམ་མགྲིན་པ་ཡང་ནི་ཞལ་གྱི་མདོག་ཅན་དྲུག་དང་ལྡན། །རྡོ་རྗེ་དྲིལ་
བུ་ཚངས་པའི་པགས་པ་རལ་གྲི་ཐོད་པ་ཅང་ཏེའུ་ཁ་ཊཱ་ཞགས་པ་དྲག་མགོ་ལྕགས་ཀྱུ་རྩེ་གསུམ་
ཞབས་བདུན་ཕྱེད་ཀྲུང་རྒྱབ་བཞི་གཡས་བརྐྱངས་གཡོན་བརྐྱངས་མཛད། །གཡས་གཡོན་རྒྱ་མཚོ་
ཆོས་འཆད་མ་ནི་སྣ་ཚོགས་མདོག་ཅན་ཞལ་ལྔ་དང་ལྡན་རྡོ་རྗེ་སྡིགས་མཛུབ་ཐོད་པ་ཁ་ཊཱ་ཅང་ཏེའུ་
ས་མདག་ཅཆོས་འཆད་མ་ན་སྣ་ཚགས་
དྲིལ་བུ་ཞགས་པ་ལྕགས་ཀྱུ་གྲི་གུག་ཐོད་ཁྲག་འཛིན། །དེ་གསུམ་ཐུགས་ཀར་འཁོར་ལོ་རྩིབས་
བརྒྱད་ཐུགས་ཀར་རང་འདྲའི་ཡེ་ཤེས་མཁའ་འགྲོ་རྩིབས་བརྒྱད་སོ་སོར་སྐུ་གསུང་ཐུགས་ཀྱི་ཁ་སྦྱོར་
བརྒྱད་བརྒྱད་རྡོར་དྲིལ་གྲི་ཐོད་ཡབ་ཡུམ་འཛིན། །བདེ་མཆོག་དཀར་བོ་སྙིང་བོ་བཞིས་སྐོར་ཐུགས་
གསུང་སྐུ་ཡི་འཁོར་ལོ་གསུམ་ནི་སོ་སོར་རྩིབས་ནི་བཅུ་དྲུག་དང་ལྡན་རང་རང་ཡབ་བརྒྱད་ཡུམ་
བརྒྱད་རང་སྣང་ཡུམ་དང་ཡབ་ཀྱིས་འཁྱུད །སྒོ་མཚམས་གནས་པའི་ལྷ་མོ་བརྒྱད་ཀྱང་རང་སྣང་
ཐབས་ཀྱིས་རབ་ཏུ་འཁྱུད་ཅིང་སྐུ་མདོག་ཕྱག་དང་ཕྱག་མཚན་ལ་སོགས་དཀར་བོ་ཡོངས་རྫོགས་ཡི་
གེ་ཀུན་གྱི་དཀྱིལ་འཁོར་ལྷ་ལ་བདག་ཕྱག་འཚལ། །
རྩ་ཞལ་སྔོ་སྐྱ་གཡས་ཞལ་སེར་དམར་གཡོན་ལྗང་དུད་ཁ་རྒྱན་ནི་གསུམ་གསུམ་རྩ་ཕྱག་
447

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྗེ་དྲིལ་བུ་འཛིན་པས་རང་འོད་འཁྱུད། །ཚངས་པའི་པགས་པ་ཐོད་པ་ཁ་ཊཱཾ་མདུང་དང་ཅང་ཏེའུ་གྲི་
གུག་མགོ་འཛིན་ཞབས་གཡས་བརྐྱངས་པས་འཇིགས་བྱེད་དུས་མཚན་མགོ་ནས་མནན། །ཨཱ་ལི་
མཁའ་འགྲོ་པདྨ་མཁའ་འགྲོ་གཏུམ་པའི་མཁའ་འགྲོ་འདོད་པའི་མཁའ་འགྲོ་དཀར་དམར་སེར་སྔོ་
ཕྱོགས་ཀྱི་འདབ་མར་གཡོན་བསྐོར་གནས །ཏཾ་གྱི་མཁའ་འགྲོ་ལཱ་མ་མཁའ་འགྲོ་གཤིན་རྗེ་མཁའ་
འགྲོ་བར་མཁའ་འགྲོ་དམར་མོ་དུད་ཁ་ལྗང་དང་སེར་རྣམས་མཚམས་ཀྱི་འདབ་མར་གཡས་བསྐོར་
གནས། །རྩ་ཞལ་སྔོན་པོ་གཡས་དཀར་དམར་སེར་གཡོན་ལྗང་དུད་ཐལ་སྟེང་ཞལ་སྤྲིན་མདོག་རྩ་
ཕྱག་རྡོར་དྲིལ་རང་འདྲའི་ཡུམ་འཁྱུད་དེ་འོག་ཚངས་པའི་པགས་པ་གྱོན། །གཡས་ན་རྩེ་གསུམ་དགྲ་
སྟ་རལ་གྲི་ཅང་ཏེའུ་གྲི་གུག་ལྕགས་ཀྱུ་འཛིན་ཅིང་གཡོན་ན་ཐོད་པ་ཁ་ཊཱ་མི་མགོ་ཞགས་པ་ཐོ་བ་
སྡིགས་མཛུབ་འཕྱར །ཞབས་མདུན་གཡས་བརྐྱངས་འཇིགས་བྱེད་མནན་ཅིང་རྒྱབ་མ་གཡོན་
བརྐྱང་དུས་མཚན་མནན་ལ་ཡུམ་ནི་སྐྲ་གྲོལ་གཉིས་པས་མདའ་གཞུ་བྱིན་པ་གཉིས་ཀྱིས་ཡབ་ལ་
འཁྱུད། །གསལ་བྱེད་རྟ་གདོང་རྡོ་རྗེ་གསོར་ཅན་མཁའ་འགྲོ་མ་རྣམས་སེར་ལྗང་སྔོ་དང་དམར་སྔོ་
ལྗང་བའི་ཞལ་ཅན་ཉིད། །མདའ་དང་གཞུ་འཛིན་ཞགས་པ་ལྕགས་ཀྱུ་ཐོད་པ་ཅང་ཏེའུ་གྲུ་མོར་ཁ་ཊཱཾ་
པདྨ་རབ་རྒྱས་མཚམས་བཞིར་ཐོད་པ་འདབ་མ་བརྒྱད་ལ་གཡོན་སྐོར་གནས། །ཧེ་ལི་ཀ་དང་རུ་ཙ་ཀི་
དང་ཀ་མ་ལི་དང་ཀེང་རུས་མཁའ་འགྲོ་ཧཱུཾ་མཛད་ཕཊ་མཛད་ཊ་མ་རི་དང་ཀི་ལི་ཀཱ་ལི་ཞེས་པ་རྣམས །
ཞལ་དང་སྐུ་མདོག་སྔ་མ་དང་མཚུངས་གཡོན་ན་ཐོད་པ་དྲིལ་བུ་འཛིན་ཅིང་གཡས་ན་ཅང་ཏེའུ་གྲི་
གུག་བསྣམས་ལ་གྲུ་མོ་གཡོན་ན་ཁ་ཊཱཾ་ག །རྣམ་གཙིགས་གཏུམ་མོ་འབར་མཆོག་རྒྱལ་མཆོག་སྔོ་
དཀར་དམར་དང་དཀར་སྔོ་ལྗང་དང་དམར་སྔོ་ལྗང་དང་ལྗང་སེར་དམར་ཞལ་ལྕགས་ཀྱུ་ཞགས་པ་
ལྕགས་སྒྲོག་དྲིལ། །གཡོན་གྱི་དང་བོ་ཅང་ཏེའུ་བསྣམས་ཤིང་དེ་འོག་གཡས་གཡོན་གྲི་གུག་ཐོད་པ་
སྡིགས་མཛུབ་མི་མགོ་ཉེ་བར་འཛིན་ལ་གྲུ་མོ་གཡོན་ན་ཁ་ཊཱཾ་ག །སྔོན་འབྱུང་སེར་སྒྲ་མཆོག་སྔོ་
བསངས་གསུས་འཕྱང་སྔོན་མོ་ཤ་བར་དམར་མོ་ཕྱག་བཞི་མ་རྣམས་གྲི་ཐོད་ཁ་ཊཱཾ་མདུང་དང་ཅང་ཏེའུ་
རྣམ་པར་འཛིན། །སྔ་མ་བརྒྱད་པོ་རྩིབས་བརྒྱད་ལ་ནི་ཕྱོགས་མཚམས་གཡོན་གཡས་བསྐོར་པས་
བཞུགས་ཤིང་མཚམས་བརྒྱད་ལ་དེ་ལས་བཟློགས་ཏེ་ཀུན་ཀྱང་པད་ཉི་རོ་གདན་བཞུགས། །
448

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
རྩ་ཞལ་སྔོ་སྐྱ་གཡས་དཀར་གཡོན་དམར་སྟེང་ཞལ་ལྗང་གུ་སྤྱན་ནི་གསུམ་གསུམ་རྩ་བའི་
ཕྱག་གཉིས་རྡོ་རྗེ་དྲིལ་འཛིན་རང་འདྲའི་ཡུམ་འཁྱུད་ཁ་ཊཱཾ་ཐོད་པ་མཁར་གསིལ་ཆོས་གོས་མདུང་ཐུང་
ལྷུང་བཟེད་ལྕགས་ཀྱུ་ཞགས་པ་མི་མགོ་ཅང་ཏེའུ་མི་ལྤགས་བསྣམས །ཞབས་བདུན་དཀྱིལ་ཀྲུང་
ཕྱེད་པའི་གར་གྱིས་འཇིགས་བྱེད་མོའི་ཕྲག་པ་བསྣོལ་བ་རྣམ་པར་གནོན་ཞིང་རྒྱབ་མ་གཉིས་ཀྱིས་
འཇིགས་བྱེད་མགོ་དང་དུས་མཚན་ཁས་ཕུབ་སྒྱེལ་བའི་ལྟག་གནོན་གདུག་པའི་མགོ་ཕྲེང་དོ་ཤལ་
ཅན་ཁྱེད་སྐྲ་གྲོལ་ཡུམ་གྱི་བྱིན་པས་འཁྱུད། །མ་ཏཾ་གི་སེར་ཊཾ་བྷི་ཀ་སྲོ་རཱ་ཙ་ཀཱི་དམར་པུཀྐ་སཱི་དང་ཝ་
ཏ་ཀཱི་དམར་ཤ་ཝ་རི་དང་ས་མ་རཱི་དཀར་ཅང་ཏེའུ་འཁར་གསིལ་གྲི་གུག་ཆོས་གོས་ཕྱག་བཞིས་འཛིན་
ལ་ཕྱོགས་མཚམས་གཡོན་གཡས་བསྐོར་པས་གནས་ཤིང་སྒོ་བཞིར་སྒོ་མ་གཡོན་སྐོར་ཉིད། །ཁྲག་
འཐུང་ཐལ་ཁ་གཏུམ་མོ་ལྗང་གུ་སྲིན་མོ་དམར་མོ་འཇིགས་བྱེད་སྔོན་མོ་འཁར་གསིལ་ཐོད་པ་ཅང་
ཏེའུ་སྐྱབས་སྦྱིན་ཕྱག་གཡོན་ཆོས་གོས་གྲུ་མོར་ཁ་ཊཱ་ག་ཉིད་འཛིན་ཅིང་སྦྱངས་པའི་ཡོན་ཏན་བཅུ་
གཉིས་འཁོར་ཀུན་དཀྱིལ་ཀྲུང་ཕྱེད་པའི་གར་སྟབས་ཀྱིས་ནི་རོ་ལ་བཞུགས །རྩ་ཞལ་སྔོན་པོ་
གཡས་དམར་གཡོན་དཀར་སྟེང་ཞལ་སེར་ཞིང་རྩ་བའི་ཕྱག་གཉིས་རྡོ་རྗེ་དྲིལ་འཛིན་རང་འདྲའི་ཡུམ་
འཁྱུད་རྒྱལ་བའི་པགས་པ་ཐོ་བ་རྡོ་རྗེ་ཞགས་པ་ཚངས་མགོ་ལྷག་མས་འཛིན་ཅིང་གཅེར་བུ་སྐྲ་གྲོལ་
གཉིས་པ་ཅང་ཏེའུ་གྲི་གུག་འཛིན་ཡུམ་བྱིན་པས་འཁྱུད། །མཁའ་འགྲོ་སྔོ་སེཪ་ལྗང་ཞལ་སྟེང་དཀར་
ལཱ་མ་སྔོ་སེར་ལྗང་ཞལ་སྟེང་སྔོ་དུམ་སྐྱེས་དམར་སྔོ་ལྗང་ཞལ་སྟེང་དཀར་གཟུགས་ཅན་ལྗང་དམར་སྔོ་
ཞལ་སྟེང་སེར་ཐོད་པ་དྲིལ་བུ་ཅང་ཏེའུ་གྲི་གུག་མདའ་དང་གཞུ་དང་རྡོ་རྗེ་མདུང་འཛིན་དཀྱིལ་ཀྲུང་
ཕྱེད་པས་བདུད་བཞི་མནན། །གཽ་རཱི་སེར་སྔོ་ལྗང་བ་རཱི་དམར་སྔོ་ལྗང་བ་པྲ་མོ་སྔོ་སེར་ལྗང་བ་པུཀྐ་
དཀར་སྔོ་ལྗང་བ་གཏུམ་མོ་ལྗང་སྔོ་སེར་བ་གྷསྨ་དུད་ཁ་དམར་ལྗང་ཧེ་སྣ་སྔོ་དཀར་དམར་ཞལ་ཐོད་པ་
ཅང་ཏེའུ་ཁ་ཊཱ་དྲིལ་བུ་ལྕགས་ཀྱུ་ཞགས་པ་འཛིན། །པི་ཝང་གླིང་བུ་གི་ཏི་རྫ་རྔ་སེར་སྔོ་སེར་དམར་
ལྗང་བཞད་མ་སྒེག་མོ་གླུ་མ་གར་མ་དམར་སྔོ་ལྗང་སེར་མེ་ཏོག་བདུག་སྤོས་མར་མེ་དྲི་མཆོག་སེར་
ནག་དམར་ལྗང་གཟུགས་མ་དཀར་མོ་རོ་མ་དམར་མོ་རེག་བྱ་ལྗང་གུ་ཆོས་དབྱིངས་རྡོ་རྗེ་དཀར་མོ་
ཉིད། །སྐུ་གསུང་ཐུགས་ཀྱི་དཀྱིལ་འཁོར་རྣམས་ཀྱི་གནས་དང་ཉེ་གནས་ཞིང་དང་ཉེ་ཞིང་མདུན་རྟོག་
449

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཉེ་རྟོག་འདུས་དང་ཉེ་འདུས་དུར་ཁྲོད་ཉེ་ཁྲོད་རྣམས་སུ་ཕྱོགས་མཚམས་གཡོན་གཡས་བསྐོར་པས་
བཞུགས་ཤིང་མི་བསྐྱོད་སྣང་མཐའ་སྣང་མཛད་དབུ་རྒྱན་འཛིན་ལ་རང་རང་མིང་ཅན་ཕྱག་མཚན་
འཛིན། །རབ་ཏུ་གྲགས་པའི་སྒོ་མ་བཞི་ནི་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་གཡོན་ཀུན་ཐོད་
འཛིན་གཤིན་རྗེ་མ་བཞི་དམར་སྔོ་དུད་སེར་གྲི་གུག་མགོ་འཛིན་ཀུན་ཀྱང་ཅང་ཏེའུ་ཐོད་པ་འཛིན་ལ་
རང་འདྲའི་ཐབས་འཁྱུད་དཀྱིལ་ཀྲུང་ཕྱེད་པས་རོ་ཡི་གདན་ལ་བཞུགས་པ་ཉིད།།
དཀར་སྔོ་ལྗང་ཞལ་སྟེང་མ་དམར་ཞིང་རྩ་བའི་ཕྱག་གཉིས་རྡོ་རྗེ་དྲིལ་འཛིན་རང་འདྲའི་
ཡུམ་འཁྱུད་དེ་འོག་ཅང་ཏེའུ་ཐོད་པ་རབ་འཛིན་གྲུ་མོར་ཁ་ཊཱ་གཡས་བརྐྱངས་འཇིགས་བྱེད་དུས་
མཚན་མནན། །མཁའ་འགྲོ་སྔོ་དམར་ལཱ་མ་ལྗང་སེར་དུམ་སྐྱེས་དམར་ལྗང་གཟུགས་ཅན་སེར་དམར་
གྲི་གུག་ཐོད་པ་ཅང་ཏེའུ་མི་མགོ་གྲུ་མོར་ཁ་ཊཱཾ་གཙོ་བོ་ལ་ལྟ་མཚམས་བཞིར་བདུད་རྩིའི་བུམ་ཐོད་
གནས། །སྔོ་སེར་ཡབ་ཀྱིས་དཀར་མོའི་ཡུམ་ལ་རྡོ་རྗེ་དྲིལ་འཁྱུད་དམར་ནག་ཡབ་ཀྱིས་དཀར་ལྗང་
ཡུམ་ལ་པདྨ་དྲིལ་འཁྱུད་སེར་ལྗང་ཡབ་ཀྱིས་དཀར་དམར་ཡུམ་ལ་འཁོར་ལོ་དྲིལ་བུས་རྣམ་པར་
འཁྱུད། །ཡབ་རྣམས་ཅང་ཏེའུ་ཐོད་པ་འཛིན་ཅིང་གྲུ་མོར་ཁ་ཊཱ་ཡུམ་རྣམས་སྡིགས་མཛུབ་ཐོད་པས་
ཡབ་འཁྱུད་གྲི་གུག་མགོ་འཛིན་ཐུགས་དང་གསུང་དང་སྐུ་ཡི་འཁོར་ལོ་དཔའ་བོ་མཁའ་འགྲོ་ཉི་
བཞི །ཁྭ་གདོང་མ་སོགས་སྣ་ཚོགས་མདོག་ཅན་གྲི་གུག་ཐོད་པ་ཅང་ཏེའུ་མགོ་འཛིན་གཤིན་རྗེ་མ་
ས་མདག་ཅན་གྲྭ་
ཞི་དང་དམར་དབག་ཏོ་མི་མགོ་
བཞི་དུང་དམར་དབྱུག་ཏོ་མི་མགོ་གྲི་ཐོད་ཀུན་ལ་ཁ་ཊཱ་རང་འདྲའི་ཐབས་འཁྱུད་རོ་ལ་བཞུགས། །
ཧེ་རུ་ཀ་སྔོན་རྗེ་གསོར་ཞིང་ཐོད་པས་ཡུམ་འཁྱུད་གཡས་བརྐྱངས་འཇིགས་བྱེད་དུས་
མཚན་མནན་ཅིང་ཕག་མོ་སྔོན་མོ་ཐོད་པས་ཡབ་འཁྱུད་རྡོ་རྗེ་སྡིགས་མཛུབ་བྱིན་པས་འཁྲིལ །
འདབ་མ་བཞི་ལ་སྙིང་བོ་རྣམ་བཞི་སྐུ་མདོག་སེར་མོ་གྲི་གུག་ཐོད་འཛིན་གྲུ་མོར་ཁ་ཊཱཾ་ག་ཉིད་རྟེན་
ཞིང་མཚམས་བཞི་རྣམས་སུ་ཀླད་པས་གང་བའི་ཐོད་པ་གནས། །ཡབ་རྣམས་སྔོན་པོས་དཀར་མོའི་
ཡུམ་ལ་རྡོ་རྗེ་དྲིལ་འཁྱུད་ཡབ་རྣམས་དམར་བོས་སྔོན་མོའི་ཡུམ་ལ་པདྨ་དྲིལ་འཁྱུད་ཡབ་རྣམས་
དཀར་བོས་ཡུམ་དམར་འཁོར་ལོ་དྲིལ་བུས་འཁྱུད། །ཡུམ་རྣམས་ཕྱག་གཡོན་ཀླད་གང་ཐོད་པས་
གཡས་བརྐྱངས་ཡབ་ལ་མངོན་པར་འཁྱུད་ཅིང་ཕྱག་གཡས་རྡོ་རྗེ་པདྨ་འཁོར་ལོའི་སྡིགས་མཛུབ་
450

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
བརྐྱངས་མཛད་བྱིན་པ་གཉིས་ཀྱིས་རབ་ཏུ་འཁྲིལ། །སྒོ་མ་ལྗང་གུ་གྲི་གུག་ཐོད་འཛིན་གྲུ་མོར་ཁ་ཊཱ་
མཚམས་མ་དུད་ཁ་ཅང་ཏེའུ་མགོ་འཛིན་གཡས་གཡོན་སྡིགས་མཛུབ་ལྷ་མོ་བརྒྱད་ནི་དཀྱིལ་ཀྲུང་
ཕྱེད་པས་རོ་ལ་བཞུགས། །
རྩ་ཞལ་སྔོན་མོ་གཡས་སེར་དུད་ཁ་གཡོན་དམར་ལྗང་གུ་སྟེང་ཞལ་རྟ་གདོང་དཀར་བོ་དྲག་
འཇིགས་རྩ་ཕྱག་གཉིས་ཀྱིས་རྡོ་རྗེ་དྲིལ་འཛིན་རང་འདྲའི་ཡུམ་འཁྱུད་རྒྱལ་བའི་པགས་པ་གོས་སུ་
གྱོན །ཐོད་པ་ཁ་ཊཱ་ཞགས་པ་ལྕགས་ཀྱུ་ཅང་ཏེའུ་མགོ་བོ་གྲི་གུག་དགྲ་སྟ་ཕྱག་གིས་རབ་འཛིན་སྐུ་
སྨད་ཕུར་བུ་རྩེ་གཅིག་ཉིད་གྱུར་སྐྲ་གྲོལ་ཡུམ་གྱི་བྱིན་པ་གཉིས་ཀྱི་ཡབ་ལ་འཁྱུད །རྣལ་འབྱོར་མ་
བཞི་སྐུ་མདོག་སེར་མོ་རྟ་ཡི་གདོང་ཅན་ཐུགས་ལྷ་སྔོན་པོ་སེངྒེ་གདོང་ཅན་གསུང་ལྷ་དམར་བོ་བ་གླང་
གདོག་ཅན་པ་ལ་དཀར་བོ་གང་
གདོང་ཅན་སྐུ་ལྷ་དཀར་བོ་གླང་བོ་ཡི་ནི་གདོང་བ་ཅན། །སྒོ་མ་ཁྭ་གདོང་ལ་སོགས་མཚམས་མ་རྟ་
དང་གླང་བོ་བ་གླང་སེངྒེ་གདོང་ཅན་སྐད་ཅིག་རྣམ་པའི་ཞལ་ཕྱག་དང་ལྡན་སྐུ་སྨད་ཕུར་བུ་རྩེ་གཅིག་
ཉིད་གྱུར་བགེགས་ལ་ཀུན་ནས་འདེབས། །
ཕྱིར་བཟློག་ཆེན་མོ་དཀར་སྔོ་དམར་བའི་ཞལ་ཅན་སྟེང་སེར་རྩ་ཞལ་ཞི་བ་གཞན་རྣམས་
དྲག་པོ་ཕྱག་ནི་བཅུ་དྲུག་གཡོན་གཡས་སྡིགས་མཛུབ་རྡོ་རྗེ་གསོར། །དྲིལ་བུ་ཞགས་པ་བུམ་པ་རལ་
གྲི་མདུང་དང་དགྲ་སྟ་ཐོད་པ་ལྕགས་ཀྱུ་གཞུ་དང་མདའ་འགེངས་ཐོ་བ་འཁོར་ལོ་སྐྱབས་སྦྱིན་མཆོག་
གྲྭ་མདུང་དང་དགྲ་ཐད་
སྦྱིན་ཕྱག་རྒྱ་ཅན། །བདུད་རྩིའི་སྔགས་ཀྱིས་དུས་མིན་འཆི་བ་རྣམ་པར་བླུ་ཞིང་མི་མཐུན་ཕྱོགས་ཀུན་
མངོན་པར་ཟློག་ཕྱིར་ཧ་ཧ་སྔགས་སོགས་རབ་ཏུ་སྒྲོག་ལྡན་ལ་འདུད།།
ཧེ་རུ་ཀ་ནི་སེར་སྔོ་ལྗང་ཞལ་སྟེང་ཞལ་དཀར་ལྡན་རྩ་བའི་ཕྱག་གཉིས་རྡོ་རྗེ་དྲིལ་འཛིན་
རང་འདྲའི་ཡུམ་འཁྱུད་ཁ་ཊཱཾ་ཐོད་པ་ལྕགས་ཀྱུ་ཞགས། །ཚངས་པའི་པགས་པ་བླ་བྲེར་རབ་བརྐྱངས་
ཚངས་པའི་མགོ་བོ་ཅང་ཏེའུ་འཛིན་ཅིང་ཞབས་གཡས་བརྐྱངས་པས་འཇིགས་བྱེད་དུས་མཚན་རབ་
ཏུ་མནན་ལ་རྒྱན་ཀུན་རྫོགས། །མཁའ་འགྲོ་སྔོ་དཀར་ལྗང་བའི་ཞལ་ཅན་སྟེང་ཞལ་སེར་དང་ལཱ་མ་
དཀར་སྔོ་ལྗང་བའི་ཞལ་དང་སྟེང་ཞལ་དམར་བ་གཡས་ཀྱི་ཕྱོགས་ན་རིམ་པས་གནས །དུམ་སྐྱེས་
དམར་སྔོ་ལྗང་བའི་ཞལ་ཅན་སྟེང་ཞལ་དཀར་དང་གཟུགས་ཅན་ལྗང་དམར་སེར་བའི་ཞལ་ཅན་སྟེང་
451

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཞལ་སྔོ་བ་གཡོན་གྱི་ཕྱོགས་ན་རིམ་པས་བཞུགས། །མདུང་དང་ཐོད་པ་མི་ཡི་པགས་པ་ཅང་ཏེའུ་དྲིལ་
བུ་གྲི་གུག་མི་མགོ་དེ་ཀུན་འཛིན་ཅིང་ཞབས་གཡས་བརྐྱངས་པས་བདུད་བཞིའི་སྟེང་ནས་རིམ་
བཞིན་མནན།།
རང་ཉིད་བདེ་མཆོག་ལྷན་གཅིག་སྐྱེས་པའི་ཡུམ་གྱི་བྷ་གར་རྩ་ཞལ་སྔོ་དམར་གཡས་
དཀར་གཡོན་ལྗང་སྟེང་ཞལ་སྔོ་དཀར་སྤྱན་གསུམ་པ། །ཁ་ཊཱཾ་ཐོད་འཛིན་རྗེ་དྲིལ་བུས་རང་འདྲའི་
ཡུམ་འཁྱུད་མདུན་མ་གཡས་བརྐྱངས་རྒྱབ་མ་གཡོན་བརྐྱངས་འཇིགས་བྱེད་དུས་མཚན་རིམ་པས་
མནན །མཁའ་འགྲོ་སྔོ་སེར་ལཱ་མ་ལྗང་སེར་དུམ་སྐྱེས་དམར་སེར་གྲི་གུག་ཐོད་འཛིན་གཡས་དང་
གཡོན་དང་རྒྱབ་ཀྱི་འདབ་མར་རིམ་བཞིན་གནས། །ཡང་ན་ཆོས་འབྱུང་གྲུ་གསུམ་དབུས་སུ་སྙིང་
ཐུགས་གསུང་སྐུ་དང་དམ་ཚིག་དཀྱིལ་འཁོར་ལྷ་ཚོགས་མོས་པ་ཇི་བཞིན་བཞུགས་པ་ཉིད།།
རྩ་ཞལ་སྔོན་པོ་གཡས་དཀར་དམར་སེར་གཡོན་ལྗང་དུད་ཐལ་སྟེང་ཞལ་དཀར་དམར་སྔོ་
སེར་ལྡན་བརྩེགས་རྩ་བའི་ཕྱག་གཉིས་རྡོ་རྗེ་དྲིལ་འཛིན་ཡུམ་ལ་འཁྱུད། །ཐོད་པ་ཁ་ཊཱཾ་གླང་ཆེན་
པགས་པ་ལྕགས་ཀྱུ་ཞགས་པ་དགྲ་སྟ་མདུང་དང་རྩ་གསུམ་མགོ་བོ་ཅང་ཏེའུ་གྲི་གུག་མདའ་དང་གཞུ་
འཛིན་དེ་བཞིན་དུ། །ཐོ་བ་དབྱུག་པ་མདུང་ཐུང་སྡིགས་མཛུབ་འཁོར་ལོ་རིན་ཆེན་པདྨ་འདབ་བརྒྱད་
སྣ་ཚོགས་རྗེ་རིམ་པས་འཛིན་ཅིང་ཞབས་བརྒྱད་ཀྱི་ནི་མདུན་མ་བཞི །གཡས་ཀྲུང་གཡོན་ཀྲུང་
འཇིགས་བྱེད་དུས་མཚན་སོ་སོར་མནན་ཅིའཇིགས་བྱེད་དུས་མཚན་སོ་སོར་མནན་ཅིང་རྒྱབ་མ་རྣམ་བཞི་གཡས་བརྐྱངས་གཡོན་
ཚངས་པ་དབང་བོ་ཉེ་དབང་དྲག་པོ་རྣམ་པར་མནན། །བཞི་དང་བཅུ་གཉིས་སོ་དྲུག་ལ་སོགས་འཁོར་
དང་བཅས་པའི་ཧེ་རུ་ཀ་དཔལ་རིགས་ལྔ་སོགས་ཀྱི་དཀྱིལ་འཁོར་རྣམས་ནི་གདུལ་བྱའི་དབང་གིས་
མཐའ་ཡས་ཉིད། །སྔོ་སེར་ལྗང་ཞལ་སྟེང་གི་ཕག་གདོང་དཀར་དམར་སྤྱན་གསུམ་རྩ་ཕྱག་རྗེ་དྲིལ་
འཛིན་པད་ཀོར་འབར་བའི་ཕྱག་རྒྱ་དཔྲལ་བར་བསྐོར། །མི་ཡི་པགས་པ་གྲི་གུག་ཐོད་པ་ལྕགས་ཀྱུ་
ཞགས་པ་ཚངས་མགོ་ཅང་ཏེའུ་གྲུ་མོར་ཁ་ཊཱཾ་དཀྱིལ་ཀྲུང་ཕྱེད་པའི་གར་སྟབས་མཛད། །འཇིགས་བྱེད་
དུས་མཚན་ཁ་སྦྱར་མནན་ཅིང་རྡོ་རྗེས་མཚན་པའི་ཕྱག་རྒྱ་དྲུག་ལྡན་གཅེར་བུ་སྐྲ་གྲོལ་བཅོམ་ལྡན་
རྗེ་ཕག་མོ་ཉིད། །མཁའ་འགྲོ་སེང་གདོང་ལཱ་མ་ཕག་གདོང་དུམ་སྐྱེས་གླང་གདོང་གཟུགས་ཅན་རྟ་
452

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གདོང་མགོ་བོ་ཁ་ཊཱཾ་གྲི་གུག་ཐོད་འཛིན་ཕྱོགས་མདོག་སྐོར། །ལཱ་མ་སྔོ་དམར་དཀར་བའི་ཞལ་ཅན
སྤྱན་མ་དཀར་སྔོ་དམར་བའི་ཞལ་ཅན་སྒྲོལ་མ་ལྗང་དཀར་དམར་བའི་ཞལ་ཅན་གོས་དཀར་དམར་
སེར་ལྗང་ཞལ་ཅན། །ཅང་ཏེའུ་ཐོད་པ་གྲི་གུག་མགོ་འཛིན་དེ་འོག་གཡས་ན་རྗེ་འཁོར་ལོ་སྣ་
ཚོགས་རྡོ་རྗེ་པདྨ་འཛིན་ཅིང་གཡོན་རྣམས་དྲིལ་འཛིན་པད་ཀོར་མཛད། །དཀྱིལ་ཀྲུང་ཕྱེད་པའི་གར་
སྟབས་རྣམས་ཀྱིས་སྣ་ཚོགས་པདྨའི་གདན་ལ་རིམ་བཞིན་བདུད་བཞི་མནན་ནས་རྩིབས་དྲུག་འཁོར་
ལོ་ཕྱོགས་བཞིའི་ལྟེ་བར་རོལ་པས་བཞུགས། །ཤར་རྩིབས་དྲུག་ལ་པཱུ་ལིར་རབ་གཏུམ་ཛཱ་ལར་
གཏུམ་མིག་ཨོ་རྒྱན་འོད་ལྡན་ཨར་བུར་སྣ་ཚོགས་གཽ་དཱར་དཔའ་བློ་རཱ་མེ་རར་མིའུ་ཐུང་མ། །བྱང་
རྩིབས་དྲུག་ལ་དེ་ཝཱིར་ལི་ཀ་མཱ་ལར་ཤིང་གྲིབ་ཀཱ་མ་ས་སྲུང་ཨོ་ཊིར་འཇིགས་བྱེད་དྲི་ཤར་རླུང་ཤུགས་
ཀོ་ས་ལར་ནི་ཆང་འཐུང་མ །ནུབ་རྩིབས་དྲུག་ལ་ཀ་ལིཾ་སྔོ་ལྷ་ལི་བཱར་རབ་བཟང་ཀཉྩིར་རྟ་རྣ་ཧི་མར་
བྱ་གདོང་པྲེ་ཏར་འཁོར་ཤུགས་གྲི་ཧ་དེ་བར་དུམ་སྐྱེས་མ། །ལྷོ་རྩིབས་དྲུག་ལ་སཽ་རཿཥྚར་ཆང་འཚོང་
གསེར་གླིང་གོ་ཆ་ནཱ་གར་དཔའ་མོ་སིན་དྷུར་སྟོབས་ཆེན་མ་རུར་འཁོར་སྒྱུར་ཀུ་ལུ་ཏར་ནི་བརྩོན་
འགྲུས་ཆེ། །འཁོར་ལོ་བཞི་ཡི་ལྷ་མོ་རིམ་བཞིན་གཡོན་པའི་ཕྱག་ན་ཐོད་པ་འཁོར་ལོ་ཐོད་པ་རིན་
ཆེན་ཐོད་པ་པདྨ་ཐོད་པ་སྣ་ཚོགས་རྡོ་རྗེ་འཛིན། །གཡས་ཀུན་ཅང་ཏེའུ་གྲི་གུག་འཛིན་ཅིང་གྲུ་མོར་ཁ་
ཊཱཾ་དཀར་ལྗང་སྔོ་སེར་དམར་སེར་སེར་དམར་དཀྱིལ་ཀྲུང་ཕྱེད་པས་མི་རོའི་གདན་ལ་མངོན་པར་
བཞུགས། །སྒོ་མ་བཞི་ནི་སྔོ་དམར་ལྗང་དམར་སེར་དུད་ལྗང་སྔོན་མཚམས་མ་བཞི་ནི་མ་ཧེ་བོང་བུ་རྔ་
མོང་རྟ་གདོང་གྲི་ཐོད་ཅང་ཏེའུ་ཁ་ཊཱཾ་འཛིན། །སྒོ་མ་གཡས་བརྐྱངས་མཚམས་མ་རྣམས་ནི་དཀྱིལ་
ཀྲུང་ཕྱེད་པའི་གར་སྟབས་ཀྱིས་ནི་སྣ་ཚོགས་པདྨ་ཉི་མའི་དབུས་སུ་མི་རོའི་གདན་ལ་མངོན་པར་
བཞུགས། །
དམར་སྔོ་དཀཪ་ཞལ་རྩ་བའི་ཕྱག་གཉིས་རྡོ་རྗེ་དྲིལ་འཛིན་རང་འདྲའི་ཡུམ་འཁྱུད་མདའ་
གཞུ་འགེངས་ཤིང་ལྕགས་ཀྱུ་ཐོད་འཛིན་མོར་ཁ་ཊཱཾ་ག་ཉིད་བརྟེན། །གཅེར་བུ་སྐྲ་གྲོལ་རྒྱན་ཀུན་
རབ་མཛེས་སེམས་དཔའི་དཀྱིལ་ཀྲུང་རབ་ཏུ་བརྗིད་པས་གདུག་པ་རབ་མནན་འདབ་མ་བརྒྱད་ལ་
ཕྱོགས་གཡོན་མཚམས་ནི་གཡས་བསྐོར་བ། །རྡོ་རྗེ་གསང་མཆོག་དམ་ཚིག་མཆོག་མ་གཟི་བརྗིད་
453

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཆོག་མ་རིན་ཆེན་མཆོག་མ་ཡེ་ཤེས་མཆོག་མ་རིག་མཆོག་གྲུབ་མཆོག་རྡོ་རྗེ་ཐལ་མཆོག་མ་རྣམས་
བཞུགས །ཀུན་ཀྱང་གཙོ་མོའི་ཞལ་ཕྱག་ཅན་ལ་ཕྱོགས་ཀྱི་ལྷ་རྣམས་ཞགས་པ་ལྕགས་ཀྱུ་ཐོད་པ་ཁ་
ཊཱཾ་མཚམས་མ་རྣམས་ནི་ཕྱག་གི་ཐ་མས་མདའ་གཞུ་འགེངས། །རྡོ་རྗེ་འབར་མཆོག་བདུད་རྩི་མཆོག་
མ་ཁྲོ་བོ་མཆོག་མ་མཚོ་མཆོག་མ་རྣམས་རྩ་ཕྱག་རྡོ་རྗེ་སྡིགས་མཛུབ་ཞགས་འཛིན་གཡོན་སྐོར་གཡས་
བརྐྱངས་རོ་ལ་གནས། །ཕག་དམར་སྔོ་ལྗང་ཞལ་ཁ་ཊཱཾ་ཐོད་པ་ལྕགས་ཀྱུ་ཞགས་པ་གྲི་གུག་མགོ་
འཛིན་དཀྱིལ་ཀྲུང་ཕྱེད་པས་པད་ལྟེར་དུས་མཚན་མནན། །འདབ་མ་ལྔ་ལ་གཤིན་རྗེ་སྔོན་མོ་རྨོངས་
བྱེད་དཀར་མོ་རིངས་བྱེད་སེར་མོ་སྐྲག་བྱེད་དམར་མོ་ཙྰཎྚི་ཀ་ནི་དུད་ཁ་རྣམས། །ཅང་ཏེའུ་ཐོད་པ་གྲི་
གུག་དྲིལ་འཛིན་རྩ་ཕྱག་རྡོར་སེམས་རྣམ་སྣང་གར་དབང་ཁྲག་འཐུང་ཉི་མ་རྟ་མཆོག་རྣམས་ལ་རིམ་
སེམས་དཀར་སྔོ་དམར་བའི་
པས་འཁྱུད། །རྡོར་སེམས་དཀར་སྔོ་དམར་བའི་ཞལ་ཅན་རྡོར་དྲིལ་ཐོད་པ་རལ་གྲི་ཅང་ཏེའུ་མགོ་
འཛིན་གཞན་ལྔ་ཅང་ཐོད་རང་རྟགས་དྲིལ་བུ་འཛིན། །འཇམ་པའི་རྡོ་རྗེ་གུར་ཀུམ་མདོག་ཅན་རྩ་བའི་
ཕྱག་གཉིས་རྡོ་རྗེ་དྲིལ་འཛིན་རང་འདྲའི་ཡུམ་ལ་མངོན་པར་འཁྱུད། །རལ་གྲི་པུ་ཏི་ཁ་ཊཱཾ་ཐོད་པ་
ལྕགས་ཀྱུ་ཞགས་པ་ཨུཏྤལ་ཅང་ཏེའུ་དཀྱིལ་ཀྲུང་འཇིགས་བྱེད་དུས་མཚན་མནན། །རྡོར་སེམས་ལ་
སོགས་ཅང་ཐོད་རང་རྟགས་དྲིལ་བུ་འཛིན་ཅིང་རྩིབས་དྲུག་རྣམས་སུ་གཡས་བརྐྱངས་སྟབས་ཀྱིས་རོ་
ལ་བཞུགས། །དཀར་དམར་སྔོ་སེར་ལྗང་བའི་མདོག་ཅན་གོ་ཆ་རྣམ་དྲུག་རབ་ཏུ་གྲགས་པའི་སྒོ་
མཚམས་མས་སྐོར་ཁྱེད་ལ་འདུད། །
སངས་རྒྱས་ཐོད་པ་གསེར་གྱི་མདོག་ཅན་ཕྱག་གཡས་སྐྱབས་སྦྱིན་གཡོན་པས་ཐོད་པ
བདུད་རྩི་ལྔ་ལྡན་ཀླད་པས་གང་བ་མངོན་པར་འཛིན།།གྲུ་མོ་གཡོན་ན་ཁ་ཊཱཾ་ག་བརྟེན་ཧེ་རུ་ཀ་དཔལ་
རྒྱན་ཀུན་ཡོངས་རྫོགས་ཞབས་གཉིས་མཉམ་པས་འཇིགས་བྱེད་དུས་མཚན་མཉམ་པར་མནན། །
སྙིང་མོ་སེར་མོ་དམར་སྐྱ་སྔོ་དམར་སྒོ་མ་གཡོན་སྐོར་སྔོ་སེར་དམར་ལྗང་མཚམས་མ་བྱེད་གཟུགས་
ཅང་ཐོད་གྲི་གུག་སྐྱབས་སྦྱིན་མཛད། །ཁྱད་པར་མཚམས་མའི་གཡོན་གྱི་གཉིས་པས་མེ་ལོང་དྲི་རོ་
སྣོད་འཛིན་ཀུན་ཀྱང་ཕྱོགས་བཞིའི་བདུད་བཞིའི་སྟེང་ན་རིམ་པས་བཞུགས། །
སྔོ་དུད་ལྗང་ཞལ་རྒྱབ་གཉིས་དམར་ལྗང་སྟེང་ཞལ་འོད་མདོག་ཐལ་ཁའི་སྤྲིན་མདོག་རྩ་
454

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
ཕྱག་རྡོ་རྗེ་དྲིལ་བུ་འཛིན་པས་རང་འདྲའི་ཡུམ་ལ་མངོན་པར་འཁྱུད། །ཐོད་པ་ཁ་ཊཱཾ་ཚངས་པའི་
པགས་པ་མདུང་དང་ཅང་ཏེའུ་ཞགས་པ་གྲི་གུག་མི་མགོ་གྲི་འཛིན་ཞབས་གཡས་བརྐྱངས་པས་
འཇིགས་བྱེད་དུས་མཚན་མཉམ་པར་མནན། །སྙིང་གའི་འཁོར་ལོ་ཡེ་ཤེས་མཁའ་འགྲོ་ཕྱོགས་
མཚམས་རྣམས་དང་མ་རྣམས་སུ་གཡས་གཡོན་ཞལ་ནི་ལུག་དང་རྔ་མོང་ཁྱི་དང་སེངྒེ་གདོང་བརྙན་
མ། །མཚམས་མ་དམར་དུད་ཁ་དམར་མོའི་གཡས་གཡོན་ཞལ་ནི་ར་གླང་མ་ཧེ་དྲེད་ཀྱི་མདོག་ཅན་
ཀུན་ཀྱང་ཕྱག་དྲུག་གྲི་ཐོད་ལྕགས་ཀྱུ་ཞགས་པ་འཛིན། །དྲིལ་བུ་ཅང་ཏེའུ་རབ་ཏུ་འཁྲོལ་ཞིང་གྲུ་མོ་
གཡོན་ན་ཁ་ཊཱཾ་ག་བརྟེན་སྐྲ་གྲོལ་མི་ཐུང་སྐྱེ་གནས་རབ་རྒྱས་དཀྱིལ་ཀྲུང་ཕྱེད་པས་ལ་བཞུགས། །
བདེ་མཆོག་འཁོར་ལོའི་ལྷ་རྣམས་བོང་ཞལ་འཁོར་ལོ་གཞན་གྱི་མཁའ་ལྡིང་རྨ་བྱ་སེངྒེ་རི་དྭགས་
གདོང་ཅན་མ། །རྣལ་འབྱོར་མ་རྣམས་རྩ་ཕྱག་དང་བོར་རྩེ་གསུམ་བསྣམས་ཤིང་གཞན་རྣམས་རབ་
གྲགས་ཕྱག་མཚན་ལ་སོགས་ཆ་ལུགས་ཅན་ལ་ཕྱག་འཚལ་ལོ། །རྩ་ཞལ་དམར་སེར་རྒོད་པ་གཡས་
ཞལ་སྔོན་པོ་དྲག་པ་གཡོན་ཞལ་ལྗང་གུ་འཇིགས་པ་རྒྱབ་ཞལ་སེར་བོ་རྔམ་པ་དམར་བོ་ལྗགས་
བསྐྱོད་སྟེང་ཞལ་དཀར་བ་ཞི་རྩེ་དྲག་པོའི་ཞལ་རྣམས་སྤྱན་གསུམ་པ། །རྩ་བའི་ཕྱག་གཉིས་རྡོ་རྗེ་དྲིལ་
འཛིན་རང་འདྲའི་ཡུམ་ལ་འཁྱུད་ཅིང་ཚངས་པའི་པགས་པ་ཐོད་པ་ཁ་ཊཱཾ་རལ་གྲི་ཨུཏྤལ་ཅང་ཏེའུ་དང་
ནི་ཁྱབ་འཇུག་མགོ་འཛིན་གཡས་བརྐྱངས་འཇིགས་བྱེད་དུས་མཚན་མནན། །ཐུགས་ཀྱི་འཁོར་ལོར་
་འཇུག་མག་འཇན་གཡས
དཀར་སྔོ་ལྗང་དང་སེར་སྔོ་ལྗང་དང་དམར་སྔོ་ལྗང་དང་ལྗང་སེར་སྔོ་དང་དམར་སེར་ལྗང་དང་དཀར་
སེར་ལྗང་དང་སེར་སྔོ་ལྗང་དང་སྔོ་སེར་ལྗང་ཞལ་རྡོ་རྗེ་དྲིལ་འཛིན་ཕན་ཚུན་འཁྱུད། །གསུང་གི་
འཁོར་ལོ་དམར་སྔོ་ལྗང་དང་ལྗང་སེར་སྔོ་དང་སྔོ་སེར་ལྗང་དང་དམར་སེར་ལྗང་དང་ལྗང་སེར་སྔོ་དང་
སེར་སྔོ་ལྗང་དང་དཀར་སེར་ལྗང་དང་སྔོ་སེར་ལྗང་ཞལ་པདྨ་དྲིལ་འཛིན་ཕན་ཚུན་འཁྱུད། །སྐུ་ཡི་
འཁོར་ལོ་སྔོ་སེར་ལྗང་དང་སེར་སྔོ་ལྗང་དང་དམར་སེར་ལྗང་དང་སྔོ་སེར་ལྗང་དང་སེར་སྔོ་ལྗང་དང་
དམར་སེར་ལྗང་དང་སྔོ་སེར་ལྗང་དང་དཀར་སྔོ་ལྗང་ཞལ་འཁོར་ལོ་དྲིལ་འཛིན་ཕན་ཚུན་འཁྱུད། །
ཐུགས་གསུང་རྩིབས་བརྒྱད་སྐུ་འཁོར་གྲུ་བཞི་ཅང་ཏེའུ་ཐོད་པ་གྲི་གུག་ཁ་ཊཱཾ་འཛིན་ཅིང་གཡས་
བརྐྱངས་ཡབ་ལ་ཡུམ་རྣམས་གཅེར་བུ་སྐྲ་གྲོལ་བྱིན་པ་གཉིས་ཀྱིས་ལེགས་པར་འཁྱུད་པ་འཇམ་པའི་
455

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྡོ་རྗེའི་དཀྱིལ་འཁོར་ཉིད། །
འཇམ་པའི་རྡོ་རྗེ་དཀར་སྔོ་དམར་དང་རྒྱབ་ཞལ་སེར་ལྗང་སྟེང་ཞལ་དཀར་བོ་ཞི་བ་ཉིད། །
རྡོ་རྗེ་དྲིལ་བུས་རང་འདྲའི་ཡུམ་འཁྱུད་རལ་གྲི་པུ་ཏི་ཨུཏྤལ་དང་ལྕགས་ཀྱུ་འཛིན། །གནས་གསུམ་ཟླ་
ཉི་སྒྲ་གཅན་འཁོར་ལོ་སྐུ་གསུང་ཐུགས་ཀྱི་རྗེ་འཛིན། །དཀར་དམར་སྔོན་པོ་འཁོར་ལོ་རྡོ་རྗེ་དྲིལ་
འཛིན་ཡུམ་ལ་འཁྱུད། །དཀར་སེར་དམར་ལྗང་ཞལ་བཞི་དང་ལྡན་སྟེང་ཞལ་སྔོན་པོ་རྩ་བའི་ཕྱག་
གཉིས་རྗེ་དྲིལ་འཛིན་ཡུམ་ལ་འཁྱུད། །རྒྱལ་བའི་པགས་པ་རྗེ་ཐོད་པ་མདུང་དང་ཁ་ཊཱཾ་ག་ཉིད་
འཛིན་ཅིང་གཡས་བརྐྱངས་འཇིགས་བྱེད་དུས་མཚན་མནན། །རེག་བྱ་རྡོ་རྗེ་སྐུ་མདོག་ལྗང་གུ་རྡོ་རྗེ་
ཐོད་པས་ཡབ་ལ་འཁྱུད་ཅིང་རྡོ་དྲིལ་ཅང་ཏེའུ་མདུང་ཉིད་འཛིན། །གྲུ་མོ་གཡོན་པར་ཁ་ཊཱཾ་ག་རྟེན་
གཅེར་བུའི་གཟུགས་ཅན་སྐྲ་གྲོལ་ཐོད་ཕྲེང་ཅན་གྱིས་ཡབ་ལ་འཁྱུད་པ་ཉིད། །ཀུན་ཏུ་བཟང་བོ་
འཇམ་པའི་དབྱངས་དང་འཇིག་རྟེན་མགོན་པོ་ས་ཡི་སྙིང་བོ་ཕྱག་ན་རྡོ་རྗེ་རྒྱལ་བ་བྱམས་པ་ནམ་
མཁའི་སྙིང་བོ་ནམ་མཁའི་མཛོད་རྣམས་རིམ་པ་བཞིན །རྡོ་རྗེ་ཉ་བསྐུལ་བྱེད་མ་དང་རིན་ཆེན་
སྒྲོལ་མ་རྡོ་རྗེ་ཉི་མ་རོ་ལངས་མ་དང་གཞོན་ནུ་མ་དང་ཀཾ་པོ་ཙི་དང་སངས་རྒྱས་བྱང་ཆུབ་མ་ལ་འཁྱུད། །
སྒྲིབ་པ་རྣམས་སེལ་སྤོས་ཀྱི་གླང་བོ་བློ་གྲོས་མི་ཟད་ཡེ་ཤེས་ཏོག་དང་སྤོབས་པ་བརྩེགས་དང་མྱ་ངན་
ཀུན་འཇོམས་ངན་སོང་ཀུན་འདྲེན་དྲ་བ་ཅན་འོད་རིམ་པ་ལྟར། །ཡེ་ཤེས་སྒྲོན་མ་རྡོ་རྗེ་འཛིན་མ་དྲི་ཀུན་འདྲན་དྲ་
ཆེན་མ་དང་རྒྱན་ལྡན་མ་དང་རྗེ་བཙུན་སྒྲོལ་མ་གོས་དཀར་མ་དང་སངས་རྒྱས་སྤྱན་མ་མཱ་མ་ཀི་རྣམས་
ལེགས་པར་འཁྱུད། །ཟླ་བའི་འོད་དང་ཉི་མའི་འོད་དང་རིན་ཆེན་འོད་དང་རྡོ་རྗེའི་འོད་དང་སུན་དྷ་ན་
དང་མཐུ་ཆེན་ཐོབ་དང་བློ་གྲོས་རྒྱ་མཚོ་བཟང་སྐྱོང་རྣམས་ཀྱི་རིམ་པ་ལྟར །རྒྱལ་མཚན་རྩེ་མོ་སོ་
སོར་འབྲང་མ་རྨ་བྱ་ཆེན་མོ་རི་ཁྲོད་མ་དང་ལུ་གུ་རྒྱུད་དང་ཕྱིར་བཟློག་མ་དང་གཙུག་ཏོར་ཅན་དང་
རྗེ་འཇིགས་མ་རྣམས་ལ་འཁྱུད། །འཁོར་ལོ་གསུམ་གྱི་རྩིབས་བརྒྱད་སོ་སོར་ཕྱོགས་མཚམས་གཡོན་
གཡས་བསྐོར་པས་གནས་ཤིང་སྒོ་མཚམས་བརྒྱད་ལ་སྲུང་བའི་འཁོར་ལོའི་ཁྲོ་བོ་བརྒྱད་ཀྱང་ཉེ་བར་
བཞུགས །ཁྱད་པར་མཚམས་བཞིར་གཟུགས་ཀྱི་རྡོ་རྗེ་མ་ལ་སོགས་པས་མེ་ལོང་པི་ཝང་དྲི་བཟང་
ཞལ་ཟས་དག་གི་སྣོད་འཛིན་ཀུན་ཀྱང་ཁ་སྦྱོར་རོ་ཡི་གདན་ལ་བཞུགས། །རྡོ་རྗེ་སེམས་དཔའ་དཀར་
456

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
སྔོ་དམར་ཞལ་རྩ་བའི་ཕྱག་གཉིས་རྡོ་རྗེ་དྲིལ་འཛིན་རང་འདྲའི་ཡུམ་འཁྱུད་རལ་གྲི་ལྕགས་ཀྱུ་རིན་
ཆེན་ཞགས་འཛིན་སེམས་དཔའི་དཀྱིལ་ཀྲུང་དག་གིས་བཞུགས། །སྤྱན་མ་དཀར་སྒྲོལ་མ་དཀར་
དམར་གོས་དཀར་དམར་མོ་རིན་ཆེན་སྒྲོལ་སེར་ཞལ་གསུམ་ཕྱག་དྲུག་སྒོ་བཞི་རྣམས་སུ་སྣ་ཚོགས་
པདྨར་སེམས་དཔའི་དཀྱིལ་ཀྲུང་དག་གིས་གནས། །རྩ་བའི་ཕྱག་གཉིས་གཡས་པ་འཁོར་ལོ་སྣ་
ཚོགས་རྗེ་པདྨ་རིན་ཆེན་གཡོན་ཀུན་དྲིལ་བུས་རང་འདྲའི་ཡབ་ལ་མངོན་པར་འཁྱུད་ཅིང་རལ་གྲི་
ལྕགས་ཀྱུ་མདའ་གཞུ་འཛིན། །དེ་བཞིན་གཟུགས་ཀྱི་རྡོ་རྗེ་མ་སོགས་མཚམས་བཞིར་གནས་ཤིང་
ཕྱག་གཉིས་སྙིམ་པའི་ཐལ་མོ་རྣམས་ཀྱིས་མཆོད་པའི་རྫས་རྣམས་ཉེ་བར་འཛིན་ཅིང་དཀྱིལ་ཀྲུང་
ཕྱེད་པའི་གར་གྱིས་བཞུགས། །རྡོ་རྗེ་སེམས་དཔའ་དཀར་སྔོ་དམར་ཞལ་རྡོ་རྗེ་དྲིལ་འཛིན་རང་འདྲའི་
ཡུམ་ལ་མངོན་པར་འཁྱུད། །རྡོ་རྗེ་ཁ་ཊཱ་མདུང་དང་ཐོད་འཛིན་རྒྱན་རྣམས་ཡོངས་རྫོགས་རྡོ་རྗེ་
དཀྱིལ་ཀྲུང་མཛད་པས་བཞུགས །རྡོ་རྗེ་ཟླ་བ་སྒྱུ་འཕྲུལ་ཆོས་མ་སྣ་ཚོགས་སྒྱུ་འཕྲུལ་དཀར་སྔོ་
དམར་བའི་ཞལ་ཅན་རྣམས། །རྡོ་རྗེ་དྲིལ་འཛིན་ཡབ་ལ་འཁྱུད་ཅིང་མདུང་དང་གྲི་གུག་ཐོད་པ་ཁ་ཊཱ
ག་ཉིད་འཛིན། །
རྡོ་རྗེ་མཁའ་འགྲོ་རྩ་ཞལ་སྔོན་པོ་གཡས་གཉིས་སེར་དམར་གཡོན་གཉིས་ལྗང་དུད་སྟེང་
ཞལ་དཀར་བོ་སངས་རྒྱས་མཁའ་འགྲོ་དཀར་སྔོ་སེར་དམར་ལྗང་ཐལ་ཞལ་ཅན་རིན་ཆེན་མཁའ་
འགྲོ་སེར་སྔོ་དཀར་དམར་ལྗང་སྐྱའི་ཞལ། །པདྨ་མཁའ་འགྲོ་དམར་དཀར་སྔོ་སེར་ལྗང་གུའི་ཞལ་
ཅན་ལས་ཀྱི་མཁའ་འགྲོ་ལྗང་དཀར་དམར་སྔོ་སེར་སྐྱའི་ཞལ་ཅན་རྡོ་རྗེ་འཁོར་ལོ་རིན་ཆེན་པདྨ་རལ་
གྲི་དང་ནི་གཡོན་ཀུན་དྲིལ་བུས་ཡུམ་ལ་འཁྱུད། །ལྕགས་ཀྱུ་མདུང་དང་ཁ་ཊཱཾ་ཐོད་པ་ཅང་ཏེའུ་མགོ་བོ་
གྲི་གུག་རྩེ་གསུམ་མི་མགོ་འཛིན་ཅིང་གླང་བོ་སེངྒེ་རྟ་དང་རྨ་བྱ་མཁའ་ལྡིང་སྟེང་དུ་ཁྱབ་འཇུག་ཚངས་
པ་ཉི་མ་དབང་ཕྱུག་དབང་བོ་མནན། །རྡོ་རྗེ་ཐོད་པ་རྡོ་རྗེ་མཁའ་མཉམ་རྗེ་སྙིང་བོ་རྡོ་རྗེ་ས་རྣམས་
དཀར་ལྗང་དམར་སེར་གླང་བོ་གདན་ལ་གཡོན་སྐོར་གནས། །རྡོ་རྗེ་ཟླ་བ་རྡོ་རྗེ་རྒྱལ་མཚན་རྗེ་
རྒྱལ་མཛད་རྡོ་རྗེ་སྒྲ་རྣམས་སྔོ་ལྗང་དམར་སེར་སེངྒེའི་གདན་ལ་གཡོན་སྐོར་གནས། །རྡོ་རྗེ་འོད་དང་
རྡོ་རྗེ་སྤྲིན་དང་རྡོ་རྗེ་འདུལ་མཛོད་རྡོ་རྗེ་བཞད་པ་ལྗང་སེར་དཀར་སྔོ་རྟ་ཡི་གདན་ལ་གཡོན་སྐོར་
457

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གནས། །རྡོ་རྗེ་གནས་པ་རྡོ་རྗེ་འཇོམས་པ་རྗེ་སྲེག་བྱེད་རྗེ་ཆོས་རྣམས་དཀར་ལྗང་སྔོ་སེར་རྨ་བྱའི་
གདན་ལ་གཡོན་སྐོར་གནས། །རྡོ་རྗེ་བ་དན་རྡོ་རྗེ་གླུ་དང་རྗེ་སྟོབས་དང་རྡོ་རྗེ་འཇིགས་བྱེད་སེར་སྔོ་
དཀར་དམར་མཁའ་ལྡིང་གདན་ལ་གཡོན་སྐོར་གནས། །རང་རིགས་རྟགས་དང་དྲིལ་བུ་འཛིན་པས་
རང་འདྲའི་ཡུམ་འཁྱུད་ཅང་ཏེའུ་ཐོད་པ་གྲུ་མོར་ཁ་ཊཱ་རྡོ་རྗེ་དཀྱིལ་ཀྲུང་རོ་ལ་བཞུགས། །
དཀྱིལ་འཁོར་ལྔ་ཡི་དབུས་བཞིར་ཉི་མ་ཤར་དབུས་ཟླ་བར་མཁའ་འགྲོ་ལྔ་རྣམས་གཡས་
སྐོར་རབ་གནས་ཕྱག་རྒྱ་ལྔ་སོགས་སྟག་ཤམ་ཅན། །གཏི་མུག་ཞེ་སྡང་འདོད་ཆགས་ཕྲག་དོག་དཀར་
སྔོ་དམར་ལྗང་ཕྱག་བཞིར་སྔར་ལྟས་ཐ་མ་གྲི་ཐོད་དཀྱིལ་ཀྲུང་ཕྱེད་པས་རིམ་པ་བཞིན། །གྲྭ་བཞིར་
གཡས་སྐོར་ས་མེ་ཆུ་དང་རླུང་གི་འཁོར་ལོར་འཁོར་ལོ་རྡོ་རྗེ་པདྨ་སྣ་ཚོགས་རྡོ་རྗེའི་གདན་ལ་ལེགས་
པར་གནས། །རྡོ་རྗེ་གནོད་སྦྱིན་བསྲུང་བ་འགྱིང་བ་རྗེ་རྟ་གདོང་སྔོ་ལྗང་དམར་སེར་རྩ་བའི་ཕྱག་
གཉིས་ལྕགས་ཀྱི་ཞགས་པ་ལྕགས་སྒྲོག་དྲིལ། །དེ་འོག་དག་ན་ཅང་ཏེའུ་དང་ཐོད་པ་འཛིན་ཅིང་གྲུ་མོ་
གཡོན་པར་ཁ་ཊཱཾ་ག་རྣམས་སྒོ་བཞི་རྣམས་སུ་གཡོན་སྐོར་གནས། །རྡོ་རྗེ་དྲེད་གདོང་རྡོ་རྗེ་བདེ་མཆོག་
རྡོ་རྗེ་དམ་ཚིག་རྡོ་རྗེ་རྟ་མཆོག་དམར་སྔོ་དུད་ཁར་ཐོ་བ་དབྱུག་མདུང་དགྲ་སྟ་གཡས། །གཡོན་ཀུན་
དྲིལ་འཛིན་ཡུམ་ལ་འཁྱུད་ཅིང་མི་མགོ་ཐོད་འཛིན་གྲུ་མོར་ཁ་ཊཱཾ་མཚམས་སུ་གཡས་སྐོར་བརྒྱད་པོས་
ཕྱོགས་སྐྱོང་བརྒྱད་རིམ་མནན། །ཧཱུཾ་མཛད་སྔོན་པོ་ཁྲོ་བའི་ཉམས་བརྒྱད་ཞལ་བརྒྱད་དང་ལྡན་རང་གི་
ཕྱག་རྒྱས་རྡོ་རྗེ་དྲིལ་འཛིན་རང་འདྲའི་ཡུམ་ལ་མངོན་པར་འཁྱུད། །ཐོད་པ་ཁ་ཊཱཾ་རལ་གྲི་ལྕགས་ཀྱུ་
ཞགས་པ་སྡིགས་མཛུབ་འཁོར་ལོ་རིན་ཆེན་པདྨ་མདུང་ཐུང་མགོ་བོ་ཅང་ཏེའུ་གླང་ལྤགས་གྱོན།།མགོ་
བོ་སྐམ་རློན་དབུ་རྒྱན་དོ་ཤལ་ཕྱག་རྒྱ་དྲུག་པོ་སྟག་ཤམ་དང་ལྡན་ཞབས་གཡས་བརྐྱངས་པས་
འཇིགས་བྱེད་ཕོ་མོའི་མགོ་མཚན་མནན། །འདོད་རྒྱལ་སྔོན་པོ་དབྱུག་སྔོན་ལྗང་གུ་སྟོབས་པོ་ཆེ་
དམར་མི་གཡོ་དུད་སེར་ཞལ་གསུམ་ཕྱག་དྲུག་ཐོད་པ་ཁ་ཊཱཾ་ག་ཉིད་འཛིན། །རྡོ་རྗེ་གསེར་ཞིང་སྡིགས་
མཛུབ་འཕྱར་ལྡན་ཧཱུཾ་མཛད་ཕྱག་རྒྱས་རང་རང་རྟགས་དང་དྲིལ་བུ་བཟུང་ནས་རང་འདྲའི་ཡུམ་ལ་
མངོན་པར་འཁྱུད། །རུས་པའི་རྒྱན་དྲུག་དག་ལ་སོགས་པ་སྟག་ཤི་རབ་ལྡན་འཁོར་ལོའི་རྒྱན་རྫོགས་
ཞབས་གཡས་བརྐྱངས་པས་བདུད་བཞི་རྣམས་ནི་རིམ་བཞིན་མནན། །མཱ་མ་ཀཱི་དང་སངས་རྒྱས་སྤྱན་
458

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
དང་གོས་དཀར་དང་སྒྲོལ་མ་དང་ནི་འོད་ཟེར་ཅན་མ་རྨུགས་བྱེད་བསྐུལ་བྱེད་ས་འཛིན་མ། །སྔོ་
དཀར་དམར་ལྗང་སེར་སྔོ་དཀར་སེར་ཧེ་རུ་ཀ་ལྟར་ཞལ་བཞི་ཕྱག་ནི་བཅུ་གཉིས་དང་ལྡན་རྩ་ཕྱག་
གཡས་ན་རྡོ་རྗེ་དང༌། །འཁོར་ལོ་པདྨ་ཨུཏྤལ་ཁབ་སྐུད་བཱི་ཛ་པཱུ་ར་མཆོག་སྦྱིན་བུམ་འཛིན་རང་འདྲའི་
ཐབས་ལྡན་གཡས་བརྐྱངས་ལ་སོགས་ཀྱིས་ནི་རོ་ལ་བཞུགས། །རྩ་ཞལ་དཀར་བོ་འཛུམ་པ་གཡས་
ཞལ་སྔོན་པོ་ཁྲོ་བ་གཡོན་ཞལ་དམར་བོ་ཆགས་པ་རྒྱབ་ཞལ་སེར་བོ་དགོད་པ་རེ་རེ་ལའང་སྤྱན་
གསུམ་ལྡན། །རྡོ་རྗེ་དྲིལ་འཛིན་ཡུམ་ལ་འཁྱུད་ཅིང་རལ་གྲི་ཐོད་འཛིན་ཕྱག་རྒྱ་དྲུག་སོགས་རྒྱན་ཀུན་
རབ་རྫོགས་ཕག་དཀར་གྲི་ཐོད་འཛིན་པའི་བྱིན་པས་འཁྱུད། །རྣམ་སྣང་དཀར་བོ་གཡས་པས་
འཁོར་དྲིལ་གཡོན་པ་ཐོད་ཞགས་རིན་འབྱུང་སེར་བོ་རིན་ཆེན་ལྕགས་ཀྱུ་ཐོད་པ་ཞགས་འཛིན་སྣང་
པར ཆནལྕགས
མཐའ་དམར་བོ་པདྨ་མདའ། །ཞགས་པ་གཞུ་འཛིན་དོན་གྲུབ་ལྗང་གུ་རལ་གྲི་ལྕགས་ཀྱུ་ཐོད་པ་དྲིལ་
འཛིན་རྒྱན་ཀུན་རབ་མཛེས་རྩ་ཕྱག་གཉིས་ཀྱིས་རང་འདྲའི་ཡུམ་ལ་མངོན་པར་འཁྱུད། །སྤྱན་མ་
དཀར་མོ་འཁོར་ལོ་རྡོ་རྗེ་རལ་གྲི་མདའ་དང་ཞགས་པ་དྲིལ་བུ་ཐོད་པ་གཞུ་འཛིན་རབ་ཏུ་ཞི་བའི་རྣམ་
པ་ཅན། །མཱ་མ་ཀི་སྔོ་རྡོ་རྗེ་འཁོར་ལོ་རིན་ཆེན་པདྨ་རལ་གྲི་མདའ་དང་དྲིལ་བུ་ཐོད་ཞགས་ཁ་ཊཱ་
ལྕགས་ཀྱུ་གཞུ་འཛིན་ཁྲོ། །གོས་དཀར་ཅན་དམར་ཞལ་འཛུམ་སྤྱན་ཟུར་རྣམ་པར་གཡོ་ཞིང་པདྨ་
རལ་གྲི་མདའ་དང་ཞགས་པ་རིན་ཆེན་ཐོད་པ་གཞུ་དྲིལ་འཛིན། །སྒྲོལ་མ་ལྗང་གུ་ཉམས་ཀུན་རབ་
རྫོགས་རལ་གྲི་ལྕགས་ཀྱུ་འཁོར་ལོ་མདའ་དང་ཞགས་པ་དང་ནི་གཞུ་ཉིད་འཛིན། །རང་རིག་ཅོད་
པན་ན་བཟའ་སྣ་ཚོགས་རུས་པ་རིན་ཆེན་རྒྱན་དྲུག་གོས་མཛེས་རྡོ་རྗེ་དཀྱིལ་ཀྲུང་ཕྱོགས་མཚམས་
པད་ཟླ་རྣམས་སུ་བཞུགས །ཐུགས་གསུང་སྐུ་ཡི་ལྷ་ཚོགས་རྣམས་ནི་སྔོ་དམར་དཀར་བོ་རང་རྟགས་
དྲིལ་བུས་མུ་འཁྱུད་ཅང་ཏེའུ་ཁ་ཊཱཾ་འཛིན། །གྲི་ཐོད་འཛིན་པའི་ཡུམ་གྱིས་བྱིན་འཁྱུད་འཁོར་གཞན་
རབ་གྲགས་ཅང་ཏེའུ་གྲི་གུག་ཐོད་པ་ཁ་ཊཱཾ་རོ་ཡི་གདན་ལ་ཐམས་ཅད་བཞུགས །རྡོ་རྗེ་མཁའ་འགྲོ་
སྐུ་མདོག་མཐིང་ནག་རྩ་ཞལ་ནག་ཁྲོས་གཡས་ཞལ་དཀར་ཞིང་གཡོན་ཞལ་དམར་འཇིགས་རྒྱབ་
ཞལ་སེར་བོ་སྒེག་པ་ཉིད།།ཐོད་པ་ཁ་ཊཱཾ་གཤོར་དང་ཐོད་འཛིན་ཡུམ་ལ་འཁྱུད་ཅིང་ཕག་མོ་དམར་མོ་
མདའ་དང་གཞུ་འཛིན་བྱིན་པས་དཀྱིལ་ཀྲུང་ཕྱེད་པར་འཁྲིལ། །ལྟུང་བྱེད་དཀར་མོ་ཁ་ཊཱ་དྲིལ་བུ་
459

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྗེ་ཐོད་འཛིན་གསོད་བྱེད་ལྗང་སེར་ཁ་ཊཱཾ་ཞགས་པ་རྔ་ཆུང་འཁྲོལ་ཞིང་ཐོད་པ་འཛིན། །འབུགས་བྱེད་
དམར་སེར་མདའ་དང་གཞུ་འགེངས་ཐོད་པ་པད་འཛིན་གར་དབང་སེར་སྐྱ་མདུང་དང་རིན་ཆེན་རྔ་
ཆུང་འཁྲོལ་ཞིང་ཐོད་པ་འཛིན། །དེ་རྣམས་ཐོད་པར་གླང་ཆེན་ཁྱི་དང་མི་དང་བ་གླང་རིམ་པར་གནས་
ཤིང་ཕྱག་རྒྱ་ལྔས་བརྒྱན་དཀྱིལ་ཀྲུང་ཕྱེད་པས་གཡོན་སྐོར་བཞུགས། །ཐུགས་གསུང་སྐུ་ཡི་ལྷ་ཚོགས་
རྣམས་ནི་སྔོ་དམར་དཀར་བོ་དཔའ་བོ་རང་རྟགས་དྲིལ་བུས་ཡུམ་འཁྱུད་ཅང་ཏེའུ་ཁ་ཊཱཾ་འཛིན། །གྲི་
ཐོད་འཛིན་པའི་ཡུམ་གྱི་བྱིན་འཁྱུད་འཁོར་གཞན་རབ་གྲགས་ཅང་ཏེའུ་གྲི་གུག་ཐོད་པ་ཁ་ཊཱཾ་རོ་ཡི་
གདན་ལ་ཐམས་ཅད་བཞུགས། །རྡོ་རྗེ་མཁའ་འགྲོ་སྤྲིན་ནག་ལྟར་ཁྲོས་རྡོ་རྗེ་བ་དན་གསུམ་པས་
མཚན་པ་བདུད་བཞིའི་ཁྲག་གང་གཤོར་དག་འཛིན་ཅིང་མདའ་གཞུ་འགེངས། །རྒྱལ་དབང་དཀར་
མོ་རྒོད་ཅིང་སྤྱན་གཡོ་ལྕགས་ཀྱུམོ་རྒོད་ཅིང་སྤྱན་གཡོ་ལྕགས་ཀྱུས་སྡིགས་མཛུབ་ངག་འཕྲོག་སྔོན་མོ་མཆེ་གཙིགས་རལ་གྲི་དང་ནི་
ཞགས་པ་འཛིན། །འཇིབ་མ་དམར་མོ་དགྲ་སྟ་སྡིགས་ཞགས་འབར་བྱེད་སེར་སྤྱི་བོར་ཐལ་སྦྱར
རྒྱན་རྣམས་ཀུན་ལྡན་རོལ་པའི་སྟབས་ཀྱིས་རོ་གདན་གནས། །ཕག་མོ་སྔོན་མོ་མདའ་གཞུ་འགེངས་
ཤིང་རྒྱལ་མཚན་ཐོད་འཛིན་ཞི་མ་དམར་མོ་ཐོད་པ་ལྕགས་ཀྱུ་ཁ་ཊཱཾ་ག་དང་ཅང་ཏེའུ་འཛིན། །གཞོན་
མ་སེར་མོ་རྩེ་གསུམ་བ་དན་མདའ་དང་གཞུ་འཛིན་གཏུན་མོ་སྔོ་བསངས་ཁ་ཊཱ་ཐོད་པ་འབར་བའི་
གཤོར་དང་ཅང་ཏེའུ་འཛིན། །ཚངས་མ་དཀར་མོ་པདྨ་ཐོད་པ་མདའ་དང་གཞུ་འགེངས་ཚོགས་བདག་
བགང་ཕེང་སྨོས་ཀི་ལ་མི་འཛིན།
སྔོན་མོ་རྩེ་གསུམ་ཐོད་པ་བགྲང་ཕྲེང་སྤོས་ཀྱི་ལ་དུ་འཛིན། །ཁྱབ་འཇུག་ནག་མོ་ཆང་དང་ཆུ་ཐོད་
ཞགས་པ་ཁ་ཊཱཾ་དབང་སེར་མོ་ཤག་ཏི་ཐོད་པ་སྡིགས་མཛུབ་དང་ནི་ཞགས་པ་འཛིན། །བརྒྱ་བྱིན་
སེར་བོ་རྡོ་རྗེ་ཐོད་འཛིན་གླང་ཆེན་བཅིབས། །མེ་ལྷ་དམར་བོ་མེ་ཐབ་ཐོད་འཛིན་ལུག་ལ་ཞོན། །
གཤིན་རྗེ་སྔོན་བེ་ཅོན་ཐོད་འཛིན་མ་ཧེ་ཞོན། །སྲིན་པོ་ནག་པོ་ཁ་ཊཱཾ་ཐོད་འཛིན་མི་ལ་ཞོན། །ཆུ་ལྷ་
དཀར་བོ་ཞགས་པ་ཐོད་འཛིན་ཆུ་སྲིན་ཞོན། །རླུང་ལྷ་ནག་པོ་བ་དན་ཐོད་འཛིན་ཤ་བ་ཞོན། །གནོད་
སྦྱིན་སེར་བོ་རིན་ཆེན་ཐོད་འཛིན་རྟ་ལ་ཞོན། །དབང་ལྡན་དཀར་རྩེ་གསུམ་ཐོད་འཛིན་ཁྱུ་མཆོག་
སྤྱན་སར་བ་རན་ཆེན་ཐད་འཛན་རྟ་ལ
བཅིབས། །ཉི་མ་དམར་བོ་པདྨ་འཛིན་པ་ཤིང་རྟར་ཞོན། །ཟླ་བ་དཀར་བོ་ཀུ་མུད་འཛིན་པ་ངང་བར་
ཞོན། །མིག་དམར་དམར་བོ་རལ་གྲི་འཛིན་པ་ར་ལ་ཞོན། །གཟའ་ལྷག་སེར་བོ་མདའ་ཉིད་འཛིན་པ་
460

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
པདྨར་གནས། །ཕུར་བུ་སེར་སྐྱ་བགྲང་ཕྲེང་འཛིན་པ་པདྨར་གནས །པ་སངས་དཀར་བོ་སྤྱི་བླུགས་
འཛིན་པ་པད་དཀར་གནས། །སྤེན་པ་ནག་པོ་དབྱུག་པ་འཛིན་པ་རུས་སྦལ་ཞོན། །སྒྲ་གཅན་དམར་
ནག་ཉི་ཟླ་འཛིན་པ་ཉི་མར་གནས །སྣམ་བུ་རིམ་བཞིན་ཕྱོགས་དང་མཚམས་སུ་དེ་རྣམས་བཞག །
ཤར་སྒོར་ཚངས་པ་དཀར་བོ་ཐོད་པ་བགྲང་ཕྲེང་སྤྱི་བླུགས་པདྨ་འཛིན། །བྱང་སྒོར་ཁྱབ་འཇུག་ནག
པོ་མདུང་དང་འཁོར་ལོ་ཐོད་པ་དབྱུག་པ་འཛིན། །ནུབ་སྒོར་སྐེམ་བྱེད་སེར་བོ་ཤག་ཏི་དབྱུག་པ་ཐོད་
པ་བགྲང་ཕྲེང་འཛིན། །ལྷོ་སྒོར་དབང་ཕྱུག་ནག་པོ་རྩེ་གསུམ་ཐོད་པ་ཞགས་པ་བགྲང་ཕྲེང་འཛིན། །
ཁོར་ཡུག་ལ་ནི་རྒྱུ་སྐར་ཉི་ཤུ་རྩ་བརྒྱད་ལ་སོགས་ལུགས་བཞིན་བཞུགས། །བཾ་ལས་རྩེ་གསུམ་བཾ་གྱིས་
མཚན་ལས་རྡོ་རྗེ་རྣལ་འབྱོར་དམར་སྐྱ་དབུས་ན་བཞུགས། །མཁའ་འགྲོ་ལཱ་མ་དུམ་སྐྱེས་གཟུགས་
ཅན་སྔོ་ལྗང་དམར་སེར་བོང་ཞལ་མ། །གཡོན་གྱི་དང་བོར་བདུད་རྩི་སྦྲུལ་གྱིས་དཀྲིས་པའི་རྩ་ཡི་རྩེ་
གསུམ་འཛིན། །གཉིས་པ་འཆི་བདག་ཁྲག་གིས་གང་བའི་ཐོད་པ་གྱེན་ཕྱོགས་རེས་འགའ་གསོལ། །
གཡས་ན་ཁ་ཊཱ་ཟངས་གྲི་འཛིན་ཅིང་དབུ་སྐྲ་ཁམ་པ་གྱེན་དུ་བརྫེས། །རྒྱན་ཀུན་རབ་མཛེས་དཀྱིལ་
ཀྲུང་བྱེད་པས་མི་རོའི་གདན་དབུས་འབར་བར་བཞུགས། །ཕག་མོ་དམར་སྔོ་སེར་དཀར་ཞལ་ལྡན་
རྩ་བའི་ཕྱག་གཉིས་རྡོ་རྗེ་དྲིལ་འཛིན་རང་འདྲའི་ཐབས་འཁྱུད་གྲི་གུག་ཐོད་པ་དགྲ་སྟ་ཞགས་པ་ཅང་
ཏེའུ་ཁ་ཊཱཾ་རྩེ་གསུམ་མགོ་བོ་འདོད་ལྷའི་པགས་པ་གོས་སུ་གྱོན །དྲག་པོའི་གཟུགས་ཅན་སྐྲ་ནི་རྣམ་
གྲོལ་རྒྱན་ཀུན་རབ་མཛེས་ཞབས་གཡས་བརྐྱངས་པས་དུས་མཚན་འཇིགས་བྱེད་རྣམ་པར་མནན་ལ་
གླང་ཆེན་པགས་གྱོན་མདོག་ནག་ཡབ་ཀྱི་བྱིན་པས་འཁྱུད་པ་མེ་དཔུང་འབར་བའི་དབུས་ན་བཞུགས། །
སྙིང་བོ་ཐུགས་གསུང་སྐུ་དང་དམ་ཚིག་དཀྱིལ་འཁོར་རབ་གྲགས་ཅང་ཏེའུ་ཐོད་པ་གྲི་གུག་ཁ་ཊཱཾ་ག་
ཉིད་རབ་འཛིན་འཁོར་རྣམས་ཀུན་ཀྱང་གཙོ་བོ་འཕོ་བས་དཀྱིལ་འཁོར་བདུན་ཅུ་དོན་གཉིས་ལྷ་ཡི་
ཚོགས་རྣམས་ཉིད། །ཕྱི་དང་ནང་དང་གསང་བའི་དཀྱིལ་འཁོར་ཤིན་ཏུ་གཉིས་མེད་རྣམ་པར་རོལ་
བའི་མཁའ་འགྲོ་རྒྱ་མཚོ་རྦ་རླབས་ཕྲེང་བས་གདུལ་བྱ་མཐའ་ཀུན་འདུལ་ཕྱིར་སྣ་ཚོགས་གར་མཁན་
ཀུན་ཁྱབ་ཉིད། །
མཁའ་འགྲོ་རྒྱ་མཚོ་ཕྱག་སྟོང་བ། །ཞལ་ནི་སུམ་ཅུ་རྩ་བདུན་པ །ཕྱོགས་བཞིར་བརྒྱད་
461

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བརྒྱད་སྟེང་དུ་ལྔ། །མཁའ་འགྲོ་སོ་བདུན་ཁ་དོག་ཅན། །སྤྱན་གསུམ་གསུམ་ལ་སྣ་ཚོགས་མདོག །
རལ་བའི་ཅོད་པན་ཅན་གྱི་གཟུགས། །སྣ་ཚོགས་རྗེ་ཟླ་ཕྱེད་ཅན། །རྩ་ཕྱག་བདེ་མཆོག་བུམ་པ་
བཞིན། །ལྷག་མ་མཚོན་ཆ་སྣ་ཚོགས་འཛིན། །ཁྱབ་འཇུག་དྲག་པོ་དེ་བཞིན་ཚངས། །གཤིན་རྗེ་དང་
ནི་ལོག་འདྲེན་དང༌། །བདེན་བྲལ་དང་ནི་ཐགས་བཟང་རིས། །དབང་བོ་ཚོགས་བདག་ཀརྟི་ཀ།ཉན་
ཐོས་ཟླ་བ་ཉི་མ་དང༌། །ཕུར་བུ་པ་སངས་སྒྲ་གཅན་དང༌། །ནོར་རྒྱས་མེ་དང་འདོད་ལྷ་རྣམས། །དགུ་
གཉིས་ཞབས་ཀྱིས་རྣམ་པར་མནན། །ཕག་རང་འདྲའི་ཕྱག་གཉིས་མ། །རྡོ་རྗེ་ཐོད་པ་འཛིན་པས་
འཁྱུད། །པདྨའི་འཁོར་ལོ་བཅུ་གཉིས་དང༌། །སོ་སོར་མུ་ཁྱུད་དུར་ཁྲོད་ཅན། །དེར་ནི་རྒྱ་མཚོ་བསྡུས་
པ་ཡི། །ལྷ་རྣམས་ཐམས་ཅད་རྣམ་པར་གནས། །གཏུ་མིག་སེར་སྣ་འདོད་ཆགས་ཕྲག་དོག་རྒྱ་མཚོ་
རྣམས་ནི་དཀར་ལྗང་དམར་སེར་རིགས་བཞིའི་ཚུལ་འཆད་སྙིང་བོའི་ཕྱོགས་འདབ་གཡོན་སྐོར་དང་
ནི་མཚམས་བཞིར་བདུད་རྩིའི་བུམ་ཐོད་གནས། །རྡོ་རྗེ་རིན་ཆེན་པདྨ་སྣ་ཚོགས་རྒྱ་མཚོ་རྣམས་ནི་
མཁའ་འགྲོ་བཞི་ཡི་རྣལ་འབྱོར་ཡེ་ཤེས་དེ་ཉིད་ཐར་པ་རྒྱ་མཚོ་རྣམས་སྔོ་རྡོར་དྲིལ་ཅང་ཏེའུ་ཁ་ཊཱ་
འཛིན། །གཟུགས་སྒྲ་དྲི་རོ་རེག་བྱ་ཆོས་ཡིད་ཐུགས་ཀྱི་རྒྱ་མཚོ་དམར་སྔོ་པད་འཛིན་པ་དང་ནམ་
མཁའི་ལྕེ་དང་རྒྱ་མཚོ་ཐབས་དང་ཤེས་རབ་དཀར་བོ་འཁོར་ལོ་དྲིལ་བུ་འཛིན། །གླང་བོ་རྔ་དང་སེངྒེ་
མ་ཧེ་ཕྱོགས་ཀྱི་མདོག་ཅན་སྒྱུ་མ་རྨི་ལམ་གསལ་སྣང་སྣང་བ་རྒྱ་མཚོ་རྣམས་ནི་ཕྱེད་གཟུགས་གྲི་གུག་
གྱི ནི
ཐོད་པ་ཅང་ཏེའུ་ཁ་ཊཱཾ་ག་ཉིད་བསྣམས། །ལྟེ་བར་ཉི་མ་ཆེ་མཆོག་ལས། །གར་དུ་མཛད་པ་ཡི་ནི་སྐུ། །
གནག་དང་ལྗང་གུ་ཕྱེད་ཕྱེད་དོ། །བདུན་ཅུ་རྩ་དྲུག་ཕྱག་དང་ནི། །ཞལ་བཅུ་བདུན་ལ་སྤྱན་གསུམ་པ། །
དཔའ་བོ་རལ་བའི་ཅོད་པན་འཛིན། །སྣ་ཚོགས་རྡོ་རྗེ་ཟླ་ཕྱེད་ཅན། །མཆེ་བ་ཆེན་པོ་གཙིགས་པའི་
ཞལ། །གཡས་དང་གཡོན་པ་རྟག་ཏུ་ནི། །སེར་བ་དང་ནི་ལྗང་གུར་གྲགས། །ནུབ་ནི་དམར་བོ་དེ་
བཞིན་། །ལྷག་མའི་ཞལ་ནི་བུང་བ་མཚུངས། །མཆེ་བ་གཙིགས་པ་འཇིགས་པར་བྱེད།།རིམ་པ་ཇི་
ལྟའི་མཚོན་ཆའི་ཚོགས། །གཡས་དང་གཡོན་པར་ཤེས་བྱ་བ། །གླང་ཆེན་པགས་པ་ཕྱག་གཉིས་ཀྱི། །
སྐྱེ་གནས་ཕྱག་རྒྱ་དེ་བཞིན་གཞན། །རྡོ་རྗེ་རལ་གྲི་མདུང་རིང་དང༌། །རྩེ་གསུམ་ཇི་ལྟའི་རིམ་པས་
གཡས། །དགྲ་སྟ་གྲི་གུག་མདའ་དང་ནི། །གསལ་ཤིང་ཕུབ་དང་ཐོ་བ་དང༌། །འཁོར་ལོ་ཅང་ཏེའུ་ཆུ་
462

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གྲི་དང༌། །དབྱུག་དང་ནི་མཚོན་རྩེ་གཅིག །དུང་དང་ཟངས་དུང་དབྱུ་གུ་དང༌། །རྨ་བྱའི་མཇུག་མ་དེ་
བཞིན་དུ། །བྱ་རོག་དང་པིར་དང་ནི། །མེ་ཡི་ཐབ་དང་རི་བོ་དང་། །དབྱུག་པ་མེ་ལོང་པི་ཝང་དང༌། །
རྐང་མགོ་ལག་པ་གློ་བ་དང་། །སྒྱུ་མ་སྒྲ་གཅན་ལྕགས་སྒྲོག་དང༌། །གདོས་དང་གདུ་བུ་ས་ཉ་དང༌། །
མགོ་མེད་འབར་བའི་མར་ནག་དང༌། །འཇིགས་བྱེད་གཟུགས་དེ་རིམ་པས་སོ །གཡོན་པར་དྲིལ་བུ་
རྩུབ་རིང་ཆེ། །གཏུན་ཤིང་ཞགས་པ་ཐོད་པ་དང༌། །གཞུང་དང་ཁ་ཊཱཾ་པུ་ཏི་དང༌། །ཕུབ་ཆུང་ཡུ་ཅན་
སྡིགས་མཛུབ་དང༌། །གཡེར་ཁའི་ཕྲེང་དང་ལྕགས་སྒྲོག་དང༌། །བྲག་དང་དུར་ཁྲོད་རྡུལ་དང་ནི། །བྷོ
ཀི་རྔ་དང་པགས་རློན་དང༌། །སྒྲ་ཡི་ཐག་པ་འཕྱང་བ་དང༌། །རོ་སྲེག་བསྐུལ་བའི་ཤིང་བུ་དང༌། །འཕང་
དང་ཕུབ་རིང་མགོ་བོ་དང༌། །ཀེང་རུས་ཟོར་བ་དེ་བཞིན་དུ། །མིག་དང་འཁལ་མ་སྙེ་མ་དང༌། །སྤེན་
པ་དང་ནི་ཕུར་བུ་དང༌། །ས་བོན་གང་བ་སོག་ལེ་དང་། །ཁབ་དང་བླུད་བཤུས་པགས་པ་དང༌། །སྤྲིན་
ཆར་འབབ་དང་ཤིང་ལྕགས་། །ཕྱག་ནི་མཚོན་ཆ་བདུན་ཅུ་གཉིས། །དེ་ལྟའི་རིམ་པས་ཤེས་པར་བྱ། །
མགོ་བོ་ལྔ་ཡིས་བརྒྱན་དུ་བྱས །ཕྱག་རྒྱ་དྲུག་དང་ལྡན་པས་བཀླུབས། །དེ་བཞིན་མགོ་བརྒྱའི་ཕྲེང་
བ་དང༌། །དཔུང་རྒྱན་ཞབས་གདུབ་སྒྲ་སྒྲོག་དང༌། །སྐུ་ལ་སྤུ་ཡི་ཕྲེང་བ་ལྡན། །དེ་ཡི་མདུན་དུ་ལྷ་མོ་
ཆེ། །རྡོ་རྗེ་ཕག་མོ་སྔར་དང་མཚུངས །ཤེས་རབ་ཐབས་ཀྱི་བདེ་བས་བརླན །སྐུ་ཡི་ཚིགས་སྐབས་
ཀུན་ལའོ། །འདབ་མར་མཁའ་འགྲོ་ཉི་ཤུ་བཞི། །རྩིབས་དང་སྒོ་མཚམས་ཐམས་ཅད་དུ། །མཁའ་
མོ་རེ། །དཀིལ་འཁོར་བའི་ཡི
འགྲོ་མ་སོགས་ལྷ་མོ་རེ། །དཀྱིལ་འཁོར་བཞི་ཡི་ལྷ་སྣམ་ལ །བསྐལ་བཟང་ཉིས་བརྒྱ་ཞེ་དགུ་རེ། །
དུར་ཁྲོད་རེ་རེ་ཤིང་དང་ནི། །ཕྱོགས་སྐྱོང་སྤྲིན་སོགས་བརྒྱད་བརྒྱད་ཉིད། །ཞལ་ནི་སུམ་ཅུ་རྩ་དྲུག་ཏེ། །
ཕྱག་ནི་བདུན་ཅུ་དོན་གཉིས་ཉིད། །ཞབས་ནི་བཅོ་བརྒྱད་རྣམས་དང་ལྡན། །རྩ་བའི་ཞལ་ནི་ཕག་
ཞལ་སྟེ།།ངོས་གཉིས་དག་ན་དགུ་དགུའོ། །དེ་ཡི་སྟེང་དུ་བདུན་བདུན་སྟེ། །ཕྱི་ནས་གསུམ་ནི་གཞག་
པར་བྱ། །གཡས་སུ་ཁྱི་དང་ལྕེ་སྤྱང་དང༌། །བྱི་ལ་སྟག་དང་སེངྒེ་དང༌། །འཇིགས་བྱེད་མཆེ་ཅན་རྟ་
བོང་དང༌། །དེ་ལྟའི་ཇི་ལྟར་རིམ་པས་སོ །གཡོན་དུ་བ་ལང་མ་ཧེ་སྤྱང་། །རུས་སྦལ་ཆུ་སྲིན་རི་བོང་
དང་། །བསེ་དང་གཡག་དང་མུཉྩ་དང༌། །ཇི་ལྟའི་རིམ་པས་མཚོན་པར་བྱ། །སྦྲུལ་དང་སྲེ་མོང་རྩངས་
པ་དང༌། །སྲམ་དང་བྱི་བ་དང་ནི་དོམ། །མཁའ་ལྡིང་བྱ་རྒོད་བྱ་རོག་དང་། །འུག་པ་བྱ་དཀར་ཁྲ་དང་
463

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ནི། །སྲིན་བྱ་དང་ནི་ངུར་བ་དང་། །རྨ་བྱ་ཟངས་ཀྱི་གཙུག་ཕུད་ཅན། །ཕུག་རོན་འདི་རྣམས་ཐམས་
ཅད་ལ། །རང་བཞིན་གྱི་ནི་མདོག་ཉིད་དོ། །གཡས་པའི་མཚོན་ཆའི་ཚོགས་ཀྱང་ནི། །རྡོ་རྗེ་རལ་གྲི་
མདུང་དབལ་ཅན། །དགྲ་སྟ་གྲི་གུག་མདའ་དང་ནི། །གསལ་ཤིང་ཕུབ་དང་ཐོ་བ་དང༌། །འཁོར་ལོ་ཌ་
རུ་ཆུ་གྲི་དང༌། །དབྱུག་པ་དང་ནི་མཚོན་རྩེ་གཅིག །དུང་དང་ཟངས་དུང་དབྱུ་གུ་དང༌། །རྨ་བྱའི་མཇུག་
མ་དེ་བཞིན་ཏེ། །བྱ་རོག་སྒྲོ་དང་པིར་དང་ནི། །མེ་ཡི་ཐབ་དང་རི་བོ་དང་། །དབྱུག་པ་མེ་ལོང་པི་ཝང་
དང༌། །རྐང་མགོ་ལག་པ་གློ་བ་དང༌། །སྒྱུ་མ་སྒྲ་གཅན་ལྕགས་སྒྲོག་དང༌། །གདོས་དང་སྐྱོགས་དང་ཉ་
རྒྱ་དང༌། །མགོ་བཅད་འབར་བའི་མར་ནག་དང༌། །འཇིགས་བྱེད་གཟུགས་དེ་རིམ་པས་སོ །གཡོན་
པར་དྲིལ་བུ་ཕུབ་རིང་ཆེ །ཐོ་བ་ཞགས་པ་ཐོད་པ་དང༌། །གཞུང་དང་ཁ་ཊཱཾ་པུ་ཏི་དང༌། །ཕུབ་ཆུང་ཡུ་
ཅན་སྡིགས་མཛུབ་དང༌། །གཡེར་ཁའི་ཕྲེང་དང་ལྕགས་སྒྲོག་དང༌། །བྲག་དང་དུར་ཁྲོད་རྡུལ་དང་ནི། །
བྷོ་ཀི་རྔ་དང་ཕགས་རློན་དང༌། །སྒྲ་ཡི་ཐག་པ་འཕྱང་བ་དང༌། །སྐུལ་བྱེད་རོ་ཡི་ཤིང་བུ་དང༌། །བྲག་
དང་ཕུབ་དང་མགོ་བོ་དང༌། །ཀེང་རུས་ཟོར་བ་དེ་བཞིན་ཏེ། །མིག་དང་འཁལ་མ་སྙེ་མ་དང༌། །སྤེན་
པ་དང་ནི་ཕུར་བུ་དང༌། །ས་བོན་གང་བ་སོགས་ལེ་དང༌། །ཁབ་དང་བླུད་བཤུས་པགས་པ་དང༌། །
སྤྲིན་ཆར་འབབ་དང་ཤིང་རལ་གྲི། །དེ་ལྟའི་རིམ་པས་ཤེས་བྱས་པས། །བདུན་ཅུ་རྩ་གཉིས་རྒྱུད་ཀྱི
གཙོའོ །གཉིས་ལྷག་པ་ཡི་ཕྱག་གཉིས་ཀྱིས །གླང་བོའི་པགས་པ་སྟེང་བགོས་པའོ །ཁམས་
གསུམ་གླང་བོ་ལ་བཞུགས་པ། །བྲལ་བ་བགེགས་ནི་བཅོམ་པའོ། །ཞབས་རྣམས་ཀྱིས་ནི་འབྱུང་བོའི་
ཚོགས། །མེ་ཡི་དབུས་སུ་སོན་པས་གནོན། །གཡས་པ་ཁྱབ་འཇུག་དྲག་པོ་དང༌། །ཚངས་པ་ཉི་མ་མེ་
དང་ནི། །དག་པ་རླུང་དང་བདེན་བྲལ་དང༌། །ནོར་སྦྱིན་ཇི་ལྟའི་རིམ་པས་སོ །གཡོན་པ་གཤིན་རྗེ་
འདོད་པ་དང༌། །ཟླ་བ་ཆུ་ལྷ་ནོར་རྒྱས་དང༌། །ས་དང་ཚོགས་ཀྱི་བདག་པོ་དང༌། །སྨིན་དྲུག་བུ་དང་
འཁོར་བསྒྱུར་ཏེ། །དེ་ལྟར་བཅོ་བརྒྱད་དབྱིབས་རྣམས་ནི། །འདུས་པ་སྨད་བྱུང་བསྔགས་པའོ །
འཛིན་གྱུར་རང་གི་སེམས་ཀྱིས་ནི། །ལྷ་མོའི་ཞལ་ནི་རྗེ་འཛིན། །འཁོར་ཀུན་རང་མདོག་ཕྱག་
མཚན་སོགས།།ཡང་ན་གཙོ་མོའི་ཁ་དོག་བཞིན། །མགོ་མི་ཕྲེང་སོགས་ཐམས་ཅད་དང༌། །གོས་དང་
རྒྱན་རྣམས་ལུས་སྐྱེས་པའོ། །
464

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
སྔོ་དཀར་དམར་ཞལ་སྤྱན་ནི་གསུམ་གསུམ་རྩ་བའི་ཕྱག་གཉིས་རྗེ་དྲིལ་འཛིན་ཡུམ་ལ
འཁྱུད། །གླང་བོའི་པགས་པ་སྒྲ་བཅས་ཅང་ཏེའུ་བདུད་རྩིའི་ཐོད་པ་མཆན་ཁུང་གཡོན་ན་ཁ་ཊཱཾ་ག །
ཕག་མོ་དམར་མོ་རྡོ་རྗེ་འཕྱར་ཞིང་ཐོད་ཁྲག་སྟོབ་པའི་བྱིན་པ་གཉིས་ཀྱིས་ཡབ་ལ་འཁྱུད། །སྙིང་བོ་སྒོ་
མཚམས་གྲགས་པའི་མདོག་ཅན་གྲི་ཐོད་ཁ་ཊཱཾ་གཡས་བརྐྱངས་ཡི་གདན་ལ་བཞུགས། །སྔོ་དཀར་
དམར་སེར་ཞལ་བཞི་གཡས་སྐོར་རྩ་ཕྱག་རྡོར་དྲིལ་ཡུམ་འཁྱུད་དེ་འོག་གླང་ལྤགས་དང༌།།དགྲ་སྟ་ཁ་
ཊཱཾ་རྩེ་གསུམ་ཐོད་ཁྲག་གྲི་གུག་ཞགས་པ་ཅང་ཏེའུ་ཚངས་པའི་མགོ་བོ་འཛིན། །ཕག་དམར་མོ་གྲི་
གུག་འཕྱར་ཞིང་ཐོད་ཁྲག་སྟོབ་པའི་བྱིན་པ་གཉིས་ཀྱིས་ཡབ་ལ་འཁྱུད། །རབ་གྲགས་འཁོར་ལོ་ལྔ་ཡི་
ལྷ་རྣམས་ཞལ་གཅིག་ཕྱག་གཉིས་རོ་ཡི་གདན་ལ་བཞུགས་དེར་འདུད།།
བདེ་མཆོག་ཕྱག་འབུམ་སྐུ་མདོག་སྔོན་པོ་ཡབ་ཡུམ་ཁ་སྦྱོར་དཀྱིལ་འཁོར་སྙིང་བོ་འབར་
བའི་དབུས་ན་ལྷམ་མེར་བཞུགས། །རབ་གྲགས་སྙིང་བོ་སྒོ་མཚམས་བརྒྱད་ལྡན་ཁྱད་པར་ཐུགས་
དང་གསུང་དང་སྐུ་ཡི་འཁོར་ལོ་རྣམས་ལ་རིམ་པ་བཞིན། །གཤིན་རྗེ་མ་དང་སྐྲག་བྱེད་དྲག་མོ་ཀུན་
བྱེད་ནོར་ལྡན་དཔའ་བོའི་བློ་མ་སྡུད་བྱེད་འཇིགས་བྱེད་མ་རྣམས་སྔོ །གཟུགས་ཅན་འོ་བྱེད་ལཱ་མ་
རབ་འཕེལ་བྱིས་བཅས་མི་སྡུག་དཱི་པ་མོ་དང་གར་དབང་མ་རྣམས་སྐུ་མདོག་དམར། །ཁྲོ་གཉེར་མཆེ་
གཙིགས་སྣ་ཆེན་གླང་གདོང་དྲི་ཆེན་བ་གླང་ལྕེ་མ་སྣ་མ་གདོང་བཟང་མ་རྣམས་དཀར་མོ་ཉིད། །རང་
ཡབ་ཆམས་རང་ཆགས་ཀྱི
རྟགས་མཚན་པའི་གྲི་གུག་འཕྱར་ཞིང་ཐོད་ཁྲག་སྟོབ་པར་ཡབ་རྣམས་རང་རྟགས་དྲིལ་བུ་འཛིན་པའི་
བྱིན་པས་འཁྱུད། །མཁའ་འགྲོ་རྒྱ་མཚོ་རྒྱས་འབྲིང་དང༌། །བསྡུས་པའི་ལྷ་ཡིས་བསྐོར་བ་དང༌། །དེ་
བཞིན་ལྷ་ནི་བཅུ་གསུམ་དང༌། །ལྷ་ལྔ་མའང་བསྟོད་པར་བགྱི།།
རྩ་ཞལ་དཀར་བོ་ཁྲོས་པ་གཡས་པ་སྔོན་པོ་དྲག་ཤུལ་གཡོན་པ་དམར་བོ་རྨད་བྱུང་རྒྱབ་
ཞལ་ལྗང་གུ་འཇིགས་དང་རྒྱབ་མདུན་རྟ་ཞལ་ལྗང་གུ་མཚན། །ཤ་ཁྲག་ཐོད་འཛིན་འོག་ནས་ཡུམ་
འཁྱུད་ལྕགས་ཀྱུ་ཞགས་པ་ཁ་ཊཱ་ཅང་ཏེའུ་འཁྲོལ་ཞིང་གཡས་བརྐྱངས་གནས་ལ་རང་འདྲའི་ཡུམ་
གྱིས་བྱིན་པས་འཁྲིལ། །འཁོར་ལོ་དང་བོའི་མདུན་གྱི་འདབ་མར་གཟུགས་ཅན་དཀར་མོ་གཡས་སུ་
མཁའ་འགྲོ་སྔོན་མོ་གཡོན་དུ་དུམ་སྐྱེས་དམར་མོ་རྒྱབ་ཏུ་ལཱ་མ་ལྗང་གུ་བཞུགས། །འཁོར་ལོ་གཉིས་
465

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པར་གཟུགས་ཅན་འོ་བྱེད་ལཱ་མ་མཆོག་འཕེལ་ས་མ་ལི་དང་ཕྱིར་མི་ཟློག་དང་དཱི་པ་མོ་དང་གར་དབང་
མ་རྣམས་ཕྱོགས་མཚམས་གཡོན་གཡས་བསྐོར་བས་བཞུགས །འཁོར་ལོ་གསུམ་པར་པ་ཀཱི་ནཱི་དང་
པུཀྐ་སཱི་དང་གསོ་བྱེད་མ་དང་གཽ་རཱི་ལྕགས་སྒྲོག་རི་ཁྲོད་མ་དང་སྒྲོལ་མ་ཁྲོ་གཉེར་རྣམས་ཀྱང་དེ་
བཞིན་གནས། །ངན་འགྲོ་མ་དང་ཙ་མུཎྚ་དང་ཚངས་མ་ཁྱབ་འཇུག་ཁྲོ་གཉེར་ཅན་དང་ཁམས་གསུམ་
རྣམ་རྒྱལ་གླང་ཆེན་མ་དང་གྷསྨ་རཱི་རྣམས་སྒོ་བཞིར་བཞུགས། །ཀུན་ཀྱང་དཀར་མོ་ཁུ་ཁྲག་ཐོད་པ་ཁ་
ཊཱ་ག་འཛིན་གཅེར་བུ་སྤྱན་གསུམ་དབུ་སྐྲ་རབ་གྲོལ་ཕྱག་རྒྱ་ལྔས་བརྒྱན་གཡས་བརྐྱངས་སྟབས་ཀྱིས་
ཟླ་བར་བཞུགས། །དེ་བཞིན་དབུས་ཀྱི་འདབ་བརྒྱད་ལ། །གཤིན་རྗེ་མ་དང་སྐྲག་བྱེད་མ། །དྲག་མོ་
གཏུམ་མོ་བཟང་ཟ་དང༌། །དཔའ་བོ་བློ་དང་ལྟུང་བྱེད་མ། །འདོད་གསལ་འདོད་མ་ཕག་མོ་རྣམས། །
ཆ་ལུགས་སྔར་ལྟར་སྐོར་བ་ཉིད། །དེ་བཞིན་དབུས་སུ་འདབ་མ་ལ། །རྡོ་རྗེ་སེམས་དཔའ་སྣང་མཛད་
དང་།།དོན་གྲུབ་པདྨ་གར་དབང་རྣམས།།སྔ་མ་ལྟ་བུར་སྐོར་བ་ཉིད།།
དཀྱིལ་འཁོར་དབུས་སུ་རྗེ་བདུད་རྩི་དཀར་དམར་འཛུམ་པའི་མདངས་ལྡན་པ། །དང་
བོའི་ཕྱག་གཉིས་རྡོར་དྲིལ་འཛིན་པས་རང་འདྲའི་འདོད་ཀྱི་རིག་མར་འཁྱུད། །དེ་འོག་འཁོར་ལོ་
ལྕགས་ཀྱུ་འཛིན་ཅིང་རྡོ་རྗེ་པདྨའི་དཀྱིལ་ཀྲུང་མཛད། །མཛེས་པ་མོ་ནི་སྐུ་མདོག་དཀར་མོ་དཀར་
ནག་དམར་བའི་ཞལ་ལྡན་མ། །ཟླ་བ་རྗེ་རལ་གྲི་གཡས་ན་དྲིལ་བུ་ལྕགས་ཀྱུ་ཞགས་པ་གཡོན། །
མ་རི་ས་མངོག་སེར་མོ་
ཞི་ཞལ་མ་ནི་སྐུ་མདོག་སེར་མོ་སེར་དཀར་དམར་བའི་ཞལ་ལྡན་མ།།།ཟླ་བ་རྡོ་རྗེ་རལ་གྲི་གཡས་ན་
ཞགས་པ་ལྕགས་ཀྱུ་དྲིལ་བུ་གཡོན། །ཟླ་བ་མོ་ནི་སྐུ་མདོག་དམར་མོ་དམར་དཀར་ནག་པའི་ཞལ་
ལྡན་མ། །ཟླ་བ་རལ་གྲི་རྡོ་རྗེ་གཡས་ན་དྲིལ་བུ་ཞགས་པ་ལྕགས་ཀྱུ་གཡོན། །དུང་ཆེན་མ་ནི་སྐུ་
མདོག་སེར་མོ་སེར་དཀར་དམར་བའི་ཞལ་ལྡན་མ། །ཟླ་བ་ལྕགས་ཀྱུ་རལ་གྲི་གཡས་ན་ཞགས་པ་
རྗེ་དྲིལ་བུ་གཡོན། །རྡོ་རྗེ་བདུད་རྩིའི་ཅོད་པན་ལྡན་པ་ཤར་ལ་སོགས་པའི་འདབ་མར་བཞུགས། །རི་
བོང་ཅན་ནི་སྐུ་མདོག་སྔོན་མོ་སྔོ་དཀར་དམར་བའི་ཞལ་ལྡན་མ། །ཟླ་བ་རྡོ་རྗེ་རལ་གྲི་གཡས་ན་
ཞགས་པ་ལྕགས་ཀྱུ་དྲིལ་བུ་གཡོན། །ཟླ་ཚེས་མ་ནི་སྐུ་མདོག་སྔོ་བསངས་སྔོ་དཀར་དམར་བའི་ཞལ་
ལྡན་། །ཟླ་ཚེས་རྡོ་རྗེ་རལ་གྲི་གཡས་ན་ཞགས་པ་ལྕགས་ཀྱུ་དྲིལ་བུ་གཡོན། །ཡི་དྭགས་མ་ནི་སྐུ་
466

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
མདོག་མཐིང་སྔོན་སྔོ་དཀར་དམར་བའི་ཞལ་ལྡན་མ། །ཟླ་བ་དྲིལ་བུ་རྗེ་གཡས་ན་ལྕགས་ཀྱུ་
ཞགས་པ་རལ་གྲི་གཡོན།།ཡི་དྭགས་མ་ནི་སྐུ་མདོག་གསེར་མདོག་སེར་དཀར་དམར་བའི་ཞལ་ལྡན་
མ། །ཟླ་བ་རལ་གྲི་རྡོ་རྗེ་གཡས་ན་ཞགས་པ་ལྕགས་ཀྱུ་དྲིལ་བུ་གཡོན། །དེ་ཀུན་བདུད་རྩིའི་པུ་ཏིས་
གཙུག་བརྒྱན་མེ་མཚམས་ལ་སོགས་འདབ་མར་བཞུགས། །མེ་ཏོག་མ་ནི་སྐུ་མདོག་དཀར་མོ་དཀར་
ནག་དམར་བའི་ཞལ་ལྡན་མ།།མེ་ཏོག་རལ་གྲི་རྡོ་རྗེ་གཡས་ན་ཞགས་པ་ལྕགས་ཀྱུ་དྲིལ་བུ་གཡོན།།
བདུག་སྤོས་མ་ནི་སྐུ་མདོག་ནག་མོ་ནག་དམར་དཀར་བའི་ཞལ་ལྡན་མ། །མར་མེ་མ་ནི་སྐུ་མདོག་
སེར་མོ་སེར་དཀར་དམར་བའི་ཞལ་ལྡན་མ། །དྲི་ཆབ་མ་ནི་སྐུ་མདོག་དམར་མོ་དམར་དཀར་ནག་
པའི་ཞལ་ཅན་མ། །དེ་གསུམ་གཡས་ན་བདུག་སྤོས་མར་མེ་དྲི་ཆབ་བཟང་བོའི་དུང་ཆོས་འཛིན། །
ལྷག་མའི་ཕྱག་མཚན་མེ་ཏོག་མ་འདྲ་ཤར་གྱི་ཁྱམས་ལ་སོགས་པར་ནི། །ཀུན་ཀྱང་ཟླ་བའི་དཀྱིལ་
འཁོར་དབུས་སུ་སེམས་དཔའི་དཀྱིལ་ཀྲུང་དག་གིས་བཞུགས། །གླིང་བུ་པི་ཝང་རྔ་ཟླུམ་མ་དང་རྫ་རྔ
མ་ནི་སྔར་བཞིན་ལ། །ཁྱད་པར་གཡས་པའི་ཕྱག་གི་དང་བོས་གླིང་བུ་བསྒྱུར་བ་ལ་སོགས་མཛད། །
ཤར་ལྷོའི་ཁྱམས་ལ་སོགས་པ་རྣམས་སུ་ཟླ་བར་རོལ་པའི་སྟབས་ཀྱིས་བཞུགས། །ཁྲོ་གཉེར་ཅན་མ་
སྐུ་མདོག་སྔོན་མོ་སྔོ་དམར་དཀར་བའི་ཞལ་ལྡན་མ། །ལྕགས་ཀྱུ་རྡོ་རྗེ་རལ་གྲི་གཡས་ན་འཁོར་ལོ་
ཞགས་པ་དྲིལ་བུ་གཡོན། །འཇིགས་བྱེད་མ་ནི་སྐུ་མདོག་དཀར་དཀར་ནག་དམར་བའི་ཞལ་ལྡན་
ཇགས་བྱད་མན་རྐུ་མདག་དག།
མ། །ཞགས་པ་རྡོ་རྗེ་རལ་གྲི་གཡས་ན་འཁོར་ལོ་དྲིལ་བུ་ལྕགས་ཀྱུ་གཡོན། །རྟ་གཟུངས་མ་ནི་སྐུ་
མདོག་དམར་མོ་དམར་དཀར་ནག་པའི་ཞལ་ལྡན་མ། །ལྕགས་སྒྲོག་རྡོ་རྗེ་རལ་གྲི་གཡས་ན་འཁོར་
ལོ་དྲིལ་བུ་ལྕགས་ཀྱུ་གཡོན། །ཚོགས་བདག་མ་ནི་སྐུ་མདོག་སེར་མོ་སེར་དཀར་དམར་བའི་ཞལ་
ལྡན་མ།།དྲིལ་བུ་རྗེ་རལ་གྲི་གཡས་ན་འཁོར་ལོ་ལྕགས་ཀྱུ་ཞགས་པ་གཡོན། །རྡོ་རྗེ་བདུད་རྩིའི་པུ་
ཏི་ཅོད་པན་ཤིན་ཏུ་མཛེས་པས་རྣམ་པར་བརྒྱན། །ཤར་ལ་སོགས་པའི་སྒོ་བཞི་རྣམས་སུ་བརྐྱངས་
བསྐུམས་ཚུལ་གྱིས་བཞུགས་པར་གྱུར། །དེ་ཀུན་ལྷ་ཡི་གོས་དང་རྒྱན་མཛེས་དཀྱིལ་འཁོར་སྤྲིན་གྱི་
ཚོགས་རྣམས་འཕྲོ། །
རྡོ་རྗེ་ཧཱུཾ་མཛད་སྐུ་མདོག་སྔོན་པོ་སྔོ་དཀར་དམར་བའི་ཞལ་ལྡན་ལ། །མཆེ་བ་གཙིགས་ཤིང་
467

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཁྲོ་གཉེར་བཅས་པའི་ཞལ་ནི་རྣམ་པར་བཞད་པ་ཅན། །དང་བོའི་ཕྱག་གཉིས་ཧཱུཾ་མཛད་ཕྱག་རྒྱ་དེ་
འོག་མདའ་དང་གཞུ་ཉིད་འཛིན། །དེ་འོག་གཉིས་ཀྱིས་རིག་མའི་ནུ་མར་སེན་མོ་འདེབས་ཤིང་ཉེད་
པར་བྱེད། །འགྱིང་བག་སྟབས་ཀྱིས་ལྷ་མོ་མའི་ནུ་མ་མནན་ནས་བཞུགས་པ་ཉིད། །རྡོ་རྗེ་ཀཱི་ལི་སྐུ་
མདོག་དམར་མོ་དམར་དཀར་ནག་པའི་ཞལ་ལྡན་མ། །གཡས་ན་ཨི་བྷའི་ཤིང་མདའ་རྡོ་རྗེ་འཁོར་ལོ་
གཞུ་དང་ཞགས་པ་གཡོན།།རྡོ་རྗེ་མཚོན་ཆ་སྐུ་མདོག་སེར་སེར་དཀར་དམར་བའི་ཞལ་ལྡན་མ།།
གཡས་ན་གཞུ་མདའ་ཆུ་སྲིན་རྒྱལ་མཚན་རལ་གྲི་འཁོར་ལོ་ཞགས་པ་གཡོན། །རྡོ་རྗེ་སྙིང་བོ་སྐུ་
མདོག་ནག་པོ་ནག་དཀར་དམར་བའི་ཞལ་ལྡན་པ། །རྡོ་རྗེ་བདུག་སྤོས་གཞུ་ཉིད་གཡས་ན་མདའ་
དང་འཁོར་ལོ་ཞགས་པ་གཡོན།།རེག་བྱ་རྗེ་སྐུ་མདོག་ལྗང་གུ་ལྗང་དཀར་དམར་བའི་ཞལ་ལྡན་མ། །
དང་བོར་རྡོར་དྲིལ་དེ་འོག་གཞུ་མདའ་རྡོ་རྗེ་དང་ནི་འཁོར་ལོ་འཛིན། །གཙོ་བོའི་མདུན་རྒྱབ་གཡས་
དང་གཡོན་རོལ་པའི་སྟབས་ཀྱི་བཞུགས་པར་གྱུར། །མེ་ཏོག་མ་ནི་སྐུ་མདོག་དཀར་མོ་དཀར་ནག
དམར་བའི་ཞལ་ཅན་མ། །དང་བོ་ཐལ་སྦྱར་དེ་འོག་མེ་ཏོག་གཞུ་དང་མདའ་དང་འཁོར་ལོ་འཛིན། །
བདུག་སྤོས་མ་ནི་སྐུ་མདོག་ནག་མོ་ནག་དཀར་དམར་བའི་ཞལ་ལྡན་མ། །འོ་མ་སྤོས་སྣོད་གཞུ་ཉིད་
འཛིན་ལ་དེ་འོག་མདའ་དང་འཁོར་ལོ་བསྣམས། །མར་མེ་མ་ནི་སྐུ་མདོག་སེར་མོ་སེར་དཀར་དམར་
བའི་ཞལ་ལྡན་མ།།འོག་མའི་ཕྱག་ན་མར་མེ་མདའ་དང་དེ་འོག་གཞུ་དང་རྡོ་རྗེ་འཛིན། །དྲི་ཆབ་མ་ནི་
སྐུ་མདོག་དམར་མོ་དམར་དཀར་ནག་པའི་ཞལ་ལྡན་མ། །ཕྱག་གི་འོག་མ་དུང་ཆོས་པདྨ་དེ་འོག་གཞུ་
དང་མདའ་ཉིད་འཛིན། །གསུམ་ཀའང་ཕྱག་གཉིས་སྤྱི་བོར་ཐལ་སྦྱར་ལྷ་རྣམས་ཤར་ལ་སོགས་པ་
བཞུགས།རྡོ་རྗེ་སྒེག་སྐུ་མདོག་དམར་དམར་དཀར་ནག་པའི་ཞལ་ལྡན་མ། །གཞུ་དང་མདའ་
དང་སྤྱི་བོར་ཐལ་སྦྱར་རྗེ་དང་ནི་འཁོར་ལོ་འཛིན། །ཕྲེང་བ་མ་ནི་སྐུ་མདོག་སེར་མོ་སེར་དཀར་ནག་
པའི་ཞལ་ལྡན་མ། །མེ་ཏོག་ཕྲེང་དང་སྤྱི་བོར་ཐལ་སྦྱར་ཐ་མས་གཞུ་དང་མདའ་ཉིད་འཛིན།།རྡོ་རྗེ་གླུ་
མ་སྐུ་མདོག་སྔོན་མོ་སྔོ་དཀར་དམར་མའི་ཞལ་ལྡན་མ། །འཁར་རྔ་པི་ཝང་གཞུ་དང་མདའ་དང་ཐ་མ་
སྤྱི་བོར་ཐལ་མོ་སྦྱར། །རྡོ་རྗེ་གར་མ་སྐུ་མདོག་སེར་མོ་སེར་དཀར་དམར་བའི་ཞལ་ལྡན་མ། །དང་བོ་
གར་བསྒྱུར་བར་བ་གཞུ་མདའ་ཐ་མ་སྤྱི་བོར་ཐལ་མོ་སྦྱར། །ལྷ་ཡི་སྣམ་བུའི་མེ་ལ་སོགས་པར་རིལ་
468

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
བ་ཇི་བཞིན་བཞུགས་པར་གྱུར། །གླིང་བུ་མ་ནི་སྐུ་མདོག་སེར་སེར་དཀར་དམར་བའི་ཞལ་ཅན་
མ། །པི་ཝང་མ་ནི་སྐུ་མདོག་དམར་མོ་དམར་དཀར་ནག་པའི་ཞལ་ཅན་མ། །རྔ་ཆེན་མ་ནི་སྐུ་མདོག་
དཀར་མོ་དཀར་ནག་དམར་བའི་ཞལ་ལྡན་མ། །རྫ་རྔ་མ་ནི་སྐུ་མདོག་ནག་མོ་ནག་དཀར་དམར་བའི་
ཞལ་ལྡན་མ། །དང་བོའི་ཕྱག་གཉིས་གླིང་བུ་སོགས་བསྒྱུར་བར་མ་ཐལ་སྦྱར་ཐ་མ་གཞུ་དང་མདའ་
ཉིད་འཛིན། །དཀྱིལ་འཁོར་འཁྱམས་ཀྱི་མེ་མཚམས་སོགས་སུ་རིམ་པ་ཇི་བཞིན་བཞུགས་པར་གྱུར། །
ལྕགས་ཀྱུ་མ་ནི་སྐུ་མདོག་དམར་མོ་དམར་དཀར་ནག་པའི་ཞལ་ཅན་མ། །ལྕགས་ཀྱུ་རལ་གྲི་མདའ་
གཞུ་དང་ནི་སྡིགས་མཛུབ་འཁོར་ལོ་རབ་འཛིན། །ཞགས་པ་མ་ནི་སྐུ་མདོག་དཀར་མོ་དཀར་ནག་
དམར་བའི་ཞལ་ཅན་མ། །ཞགས་པ་རལ་གྲི་མདའ་གཞུ་དང་ནི་སྡིགས་མཛུབ་རྗེ་རབ་ཏུ་འཛིན། །
ལྕགས་སྒྲོག་མ་ནི་སྐུ་མདོག་སེར་མོ་སེར་དཀར་དམར་བའི་ཞལ་ལྡན་མ། །ཕྱག་གཉིས་ལྕགས་སྒྲོག་
མདའ་གཞུ་དང་ནི་རལ་གྲི་སྡིགས་མཛུབ་ཉེ་བར་འཛིན། །དྲིལ་བུ་མ་ནི་སྐུ་མདོག་ལྗང་གུ་ལྗང་དཀར
དམར་བའི་ཞལ་ལྡན་མ། །དྲིལ་བུ་རལ་གྲི་མདའ་གཞུ་དང་ནི་སྡིགས་མཛུབ་རྡོ་རྗེ་རབ་ཏུ་འཛིན། །དེ་
རྣམས་ཁྲོ་དང་ཆགས་པའི་ཉམས་ཅན་ཤར་གྱི་སྒོ་ལ་སོགས་པར་བཞུགས། །དེ་དག་ཀུན་ཀྱང་ལྷ་ཡི་
གོས་དང་རྒྱན་རྣམས་ཀུན་གྱིས་རབ་ཏུ་མཛེས། །རོལ་པ་དང་ནི་འགྱིང་བག་སྟབས་ཅན་ཉི་མའི་
གདན་ལ་རབ་ཏུ་བཞུགས། །རང་གི་འོད་ཀྱི་དཀྱིལ་འཁོར་དང་བཅས་རྒྱལ་བའི་སྤྲིན་ཚོགས་རྣམ་
པར་འཕྲོ། །
ཧེ་རུ་ཀ་ནི་སྐུ་མདོག་སྔོན་པོ་ཞལ་བཞི་དང་ནི་ཕྱག་བརྒྱད་པ། །རྩ་ཞལ་སྔོན་པོ་གཡས་ཞལ་
དུད་ཀ་རྒྱབ་ཞལ་སེར་བོ་གཡོན་ཞལ་དཀར། །གཡས་ན་རྡོ་རྗེ་རྒྱུ་མ་མགོ་བོ་རྩེ་གསུམ་འཛིན་ཞིང་
གཡོན་པ་ན། །ཁ་ཊཱཾ་ག་དང་ཐོད་པ་དང་ནི་སྲིན་པོའི་སྐེ་འཚིར་རུས་ཕྲེང་འཛིན། །ཐོད་ཕྲེང་བཅས་
པའི་བདུད་རྩིའི་པུ་ཏིས་ཅོད་པན་ཞེས་ཤིང་རྒྱན་ཀུན་ལྡན། །རྒྱུ་མས་བརྒྱུས་པའི་མེ་ཏོག་ཆུན་འཕྱང་
དུར་ཁྲོད་བཞི་ལ་འཇང་བག་གནས། །གཙིགས་བྱས་མ་ནི་སྐུ་མདོག་སེར་སེར་དཀར་དམར་བའི་
ཞལ་ལྡན་མ། །རལ་གྲི་རྡོ་རྗེ་མི་མགོ་ཁ་ཊཱཾ་ཐོད་པ་རུས་ཕྲེང་བར་འཛིན། །རྣམ་གཙིགས་མ་ནི་སྐུ་
མདོག་སྔོན་མོ་སྔོ་དཀར་དམར་བའི་ཞལ་ལྡན་མ། རལ་གྲི་རྡོ་རྗེ་མི་མགོ་རྒྱུ་མ་ཁ་ཊཱཾ་ཐོད་པ་ཉེ་བར་
469

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཛིན། །གཡུ་ཆེན་དྲག་མོ་སྐུ་མདོག་ནག་མོ་ནག་དཀར་དམར་བའི་ཞལ་ལྡན་མ། །རལ་གྲི་རུས་ཕྲེང་
རྡོ་རྗེ་ཁ་ཊཱཾ་མི་མགོ་ཐོད་པ་རབ་ཏུ་འཛིན། །སེར་སྐྱ་བ་ནི་སྐུ་མདོག་དམར་མོ་དམར་དཀར་ནག་པའི་
ཞལ་ཅན་མ། །རལ་གྲི་རྒྱུ་མ་རྗེ་ཁ་ཊཱཾ་ཐོད་པ་སྲིན་པོའི་མགྲིན་པ་འཛིན། །གཟུགས་ཅན་མ་ནི་སྐུ་
མདོག་ནག་མོ་ནག་དཀར་དམར་བའི་ཞལ་ཅན་མ། །རལ་གྲི་མགོ་བོ་རྩེ་གསུམ་ཁ་ཊཱཾ་ཐ་མ་གཉིས་
ཀྱིས་ཐོད་ཕྲེང་འཛིན། །རྡོ་རྗེ་དྲག་མོ་སྐུ་མདོག་སེར་མོ་སེར་དཀར་དམར་བའི་ཞལ་ཅན་མ། །རལ་
གྲི་རྗེ་རུས་ཕྲེང་ཁ་ཊཱ་ཐ་མས་སྲིན་པོའི་རྐང་ལག་འཛིན།འཇིགས་བྱེད་མ་ནི་སྐུ་མདོག་ནག་མོ་ནག་
དཀར་དམར་བའི་ཞལ་ལྡན་མ། །རལ་གྲི་རྒྱུ་ཕྲེང་རྗེ་ཁ་ཊཱཾ་ཐོད་པ་མི་མགོ་ཉེ་བར་འཛིན། པདྨ་
ཡི་ཕྱོགས་མཚམས་རྣམས་ཀྱིས་འདབ་མ་བརྒྱད་ལ་རིམ་པར་བཞུགས། །དེ་དག་ཀུན་ཀྱང་ནོར་བུའི་
རྒྱན་ལྡན་རྡོ་རྗེ་ནོར་བུའི་ཅོད་པན་ཅན། །འོད་ཟེར་དཀར་བོའི་དཀྱིལ་འཁོར་དབུས་ན་གར་ཕྱེད་པ་
ཡི་སྟབས་ཀྱིས་བཞུགས། །
བདུད་རྩི་འཁྱིལ་བ་སྐུ་མདོག་མཐིང་ནག་ནག་དཀར་དམར་བའི་ཞལ་ལྡན་མ། །སྟ་རེ
སྡིགས་མཛུབ་རལ་གྲི་གཏུན་ཤིང་རྗེ་ཞགས་པ་རབ་ཏུ་འཛིན། །ཁྲོས་པའི་ཉམས་ལྡན་རབ་ཏུ
རྫོགས་ཤིང་བདུད་རྩིའི་པུ་ཏིའི་གཙུག་རྒྱན་ཅན། །མིའུ་ཐུང་གེལ་བ་ཤིན་ཏུ་འགྱིང་བ་གཡོན་བརྐྱང་
སྟབས་ཀྱིས་བགེགས་གཙོ་མནན། །བདུད་རྩི་མ་ནི་སྐུ་མདོག་སྔོན་མོ་སྔོ་དཀར་དམར་བའི་ཞལ་ལྡན་
སྟ་རེ་ཞགས་སྡིགས་མ
མ། །པདྨ་བདུད་རྩི་རྡོ་རྗེ་སྟ་རེ་ཞགས་པ་སྡིགས་མཛུབ་རབ་ཏུ་འཛིན། །བདུད་རྩི་ཞལ་མ་སྐུ་མདོག་
ལྗང་གུ་ལྗང་དཀར་དམར་བའི་ཞལ་ལྡན་མ། །པདྨ་མེ་ལོང་སྟ་རེ་ཞགས་པ་གཏུན་ཤིང་སྡིགས་མཛུབ
རབ་ཏུ་འཛིན། །བདུད་རྩིའི་འདུས་མ་སྐུ་མདོག་སྔོན་མོ་སྔོ་དཀར་དམར་བའི་ཞལ་ལྡན་མ །པདྨ་ཟླ་
བར་རྒྱལ་བ་རལ་གྲི་སྟ་རེ་ཞགས་པ་སྡིགས་མཛུབ་འཛིན། །བདུད་རྩི་ཞལ་མ་སྐུ་མདོག་དཀར་མོ་
དཀར་ནག་དམར་བའི་ཞལ་ལྡན་མ། །སྤྱན་གྱིས་མཚན་པའི་པད་ཟླ་རལ་གྲི་སྟ་རེ་ཞགས་པ་སྡིགས་
མཛུབ་འཛིན། །གྲངས་ཆེར་མ་ནི་སྐུ་མདོག་ལྗང་གུ་ལྗང་དཀར་དམར་བའི་ཞལ་ལྡན་མ །པདྨ་རལ་
གྲི་གཏུན་ཤིང་ཞགས་པ་སྟ་རེ་སྡིགས་མཛུབ་རབ་འཛིན། །གཟུགས་བཟང་མ་སྐུ་མདོག་སེར་མོ་
སེར་དཀར་དམར་བའི་ཞལ་ལྡན་མ། །པདྨ་རྗེ་རལ་གྲི་སྟ་རེ་ཞགས་པ་སྡིགས་མཛུབ་རབ་འཛིན། །
470

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
སྣ་བཟང་མ་ནི་སྐུ་མདོག་སེར་སྐྱ་སེར་དཀར་དམར་བའི་ཞལ་ལྡན་མ། །པདྨ་རྡོ་རྗེ་རལ་གྲི་ཞགས་པ་
སྟ་རེ་སྡིགས་མཛུབ་རབ་འཛིན། །བདེ་གྲུབ་མ་ནི་སྐུ་མདོག་དམར་མོ་དམར་དཀར་ནག་པའི་ཞལ་
ལྡན་མ། པདྨ་རལ་གྲི་སྟ་རེ་ཞགས་པ་གཏུན་ཤིང་སྡིགས་མཛུབ་རབ་ཏུ་འཛིན། །འདབ་བརྒྱད་ལ་
བཞུགས་ཕྱོགས་རྣམས་གར་ཕྱེད་མཚམས་ཀྱི་ལྷ་མོ་བཞད་པར་མཛད། །སྒོ་མ་རྣམས་ནི་སྔར་དང་
འདྲ་ཞིང་ཀུན་གྱི་ཆ་ལུགས་སྔར་དང་འདྲ། །རོ་ལངས་དཀྱིལ་འཁོར་ཧེ་རུ་ཀ་མཚུངས་ཁྱད་པར་
རིགས་མ་བརྒྱད་པོ་རྣམས། །གཡས་གཡོན་རལ་གྲི་ཐོད་པ་ཤ་ལྡན་མཆན་ཁུང་གཡོན་མ་ཁ་ཊཱཾ་ག །
སྒོ་བཞི་རྣམས་སུ་གླང་སྣ་མ་ནི་སྐུ་མདོག་དཀར་མོ་ལྕགས་ཀྱུ་འཛིན། །གླང་ཆེན་སྣ་མ་སྐུ་མདོག་
དམར་ཕྱག་གཉིས་ན་ནི་ཞགས་པ་འཛིན།།ཞལ་བཟང་སེར་མོ་ལྕགས་སྒྲོག་འཛིན་ཅིང་གདོང་ངན་
ཤག་མོ་དྲིལ་བུ་འཛིན། །མེ་ཏོག་མ་དང་གླིང་བུ་མ་སོགས་སྐུ་མདོག་སྔ་མ་ལྟ་བུ་ལ། །ཕྱག་གཉིས་མེ་
ཏོག་ལ་སོགས་འཛིན་པས་རྒྱལ་བའི་དཀྱིལ་འཁོར་མཐའ་ཡས་མཆོད། །རྡོ་རྗེ་བདུད་རྩིའི་དཀྱིལ་
འཁོར་ལྷ་ལ་བསྟོད་པའི་མེ་ཏོག་དེ་ལྟར་འབུལ། །མ་ཧཱ་མཱ་ཡཱ་སྐུ་མདོག་སྔོན་པོ་སྔོ་སེར་དཀར་དམར་
ལྗང་ཞལ་ཅན། །ཐོད་པ་མདའ་གཡས་ཁ་ཊཱཾ་གཞུ་གཡོན་གཡས་བརྐྱངས་སྟབས་ཀྱིས་པད་ཉིར་
བཞུགས། །རྡོ་རྗེ་ཕག་མོ་གྲི་ཐོད་འཛིན་འཁྱུད་བྱིན་པ་གཉིས་ཀྱིས་ཡབ་ལ་འཁྲིལ། །རིམ་བཞིན་ཕྱག་
རྒྱ་དྲུག་དང་ལྔ་ལྡན་ཡེ་ཤེས་མེ་དཔུང་འབར་བར་བཞུགས། །རྡོ་རྗེ་མཁའ་འགྲོ་ཞལ་བཞི་སྔར་
མཚུངས་རྡོ་རྗེ་ཐོད་གཡས་དྲིལ་བུ་ཁ་ཊཱཾ་ག་ཉིད་གཡོན། །རིན་ཆེན་མཁའ་འགྲོ་སེཪ་སྔོ་དཀར་དམར་
ལྗང་བའི་ཞལ་ལྡན་གཡས་ན་རིན་ཆེན་རྩེ་གསུམ་འཛིན། །པདྨ་མཁའ་འགྲོ་དཀར་དམར་སྔོ་སེར་
ལྗང་བའི་ཞལ་ལྡན་པདྨ་ཟླ་ཉི་གཡས་ན་འཛིན། །སྣ་ཚོགས་ལྗང་སེར་དཀར་དམར་སྔོ་བའི་ཞལ་ལྡན་
རལ་གྲི་ཅང་ཏེའུ་གཡས་ན་འཛིན། །དེ་གསུམ་གཡོན་ན་བ་དན་ལྕེ་སྤྱང་ཐོད་པ་གཞུ་དང་ཞགས་པ་
ཐོད་འཛིན་ཉེ་བར་བསྟོད།།
སྐུ་མདོག་སྔོན་པོ་ཞལ་གཅིག་ཕྱག་བཞི་བ། །ཅང་ཏེའུ་གྲི་གུག་ཁ་ཊཱཾ་ཐོད་པ་འཛིན། །མགོ་
རློན་ཐོད་ཕྲེང་འཕྱང་ཞིང་སྟག་ཤམ་ཅན། །ཕྱག་རྒྱ་དྲུག་ལྡན་དཀྱིལ་ཀྲུང་ཕྱེད་པའི་གར། །པང་ན་སྣ་
ཚོགས་བདེ་མ་སྐུ་མདོག་དམར། །གྲི་གུག་འཕྱར་ཞིང་ཐོད་ཁྲག་ཞལ་དུ་སྟོབ །ཕྱག་རྒྱ་ལྔ་ལྡན་
471

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དཀྱིལ་ཀྲུང་ཕྱེད་པས་འཁྱུད། །གཉིས་ཀའང་ཡེ་ཤེས་མེ་ཆེན་འབར་བར་བཞུགས། །འཕར་མ་
གཉིས་དང་སྒོ་མཚམས་བརྒྱད་དུ་ནི། །ཕྲེང་བཟང་འདོད་ཅན་འཇིགས་བྱེད་དཀའ་ཐུབ་མ། །ལེགས་
སྐྱེས་གཟུགས་ཅན་རྣམ་རྒྱལ་འབྱུང་གནས་མ། །ཐོད་ཆེན་མཚོ་ཆེན་བྱེད་མ་གོས་པ་མ། །སྒྲོལ་མ་
འཇིགས་ཚུལ་ལེགས་མཐོང་མི་ཕམ་མ།།དགེ་མ་འཛུར་མ་དུས་མཚན་གྲགས་ཆེན་མ། །མཛེས་སྡུག་
ནོར་འཛིན་སྐལ་བཟང་གྲགས་མཐོང་མ། །སྐུ་མདོག་སྔོན་མོ་ཕྱག་གཉིས་ཐོད་པ་འཛིན། །ཕྱག་རྒྱ་ལྔ་
ལྡན་དཀྱིལ་ཀྲུང་ཕྱེད་པ་ཡིས། །ཕྱོགས་མཚམས་གཡོན་དང་གཡས་སུ་བསྐོར་བས་བཞུགས། །
འདབ་བརྒྱད་དབུས་ན་ཐོད་པ་ཡབ་ཡུམ་ཉིད། །མཆེ་བ་གཙིགས་མ་གཟིགས་མ་འདོད་ཆགས་མ། །
ཕོ་ཉ་ཕག་གདོང་གྲགས་ཆེན་རྡོར་ལྟེ་མ། །འདབ་མར་ཕྱོགས་མཚམས་གཡོན་གཡས་བསྐོར་བར་
གནས། །འདབ་བརྒྱད་དབུས་ན་ཐོད་པ་ཡབ་ཡུབ་ཉིད། །སྡེ་མ་འདོད་མ་ས་འོག་རབ་བཟང་མ། །
ཆང་འཚོང་འབྱུང་མོ་བཞིན་བཟང་མཁའ་འགྲོ་མ། །ཐམས་ཅད་ཕྱག་བཞི་གཙོ་བོའི་ཕྱག་མཚན་
འཛིན །ཕྱོགས་མ་སྔོན་མོ་མཚམས་མ་སེར་མོ་ཉིད། །ན་བཟའ་ཡང་ནི་དེ་ལྟར་སོ་སོ་ཉིད། །ཀླུ་ཆེན་
བརྒྱད་ཀྱིས་རྒྱན་མ་རྣམས་ལ་འདུད།།
རྣལ་འབྱོར་ནམ་མཁའ་སྐུ་མདོག་སྔོན་པོ་ཁྲོ་སྒེག་བཞད་པའི་ཞལ་གསུམ་ཅན། །དབུ་སྐྲ་
གྲོལ་ཞིང་ཐོད་ཕྲེང་རྒྱན་ལྡན་ཕྱག་རྒྱ་ལྔས་བརྒྱན་རྩེ་ཕྲན་ཅན། །སྦྲུལ་གྱི་རྒྱན་གྱིས་རྣམ་པར་བརྒྱན་
ཅིང་ན་བཟའ་དམར་བོས་ཉེ་བར་མཛེས །ཁ་ཊཱཾ་དགྲ་སྟ་རྡོ་རྗེ་གཡས་ན་དྲིལ་བུ་ཐོད་པ་རལ་གྲི་
གཡོན། །གདུགས་དཀར་བསྒྲེངས་ཤིང་སེངྒེའི་གདན་ལ་སེམས་དཔའི་དཀྱིལ་མོ་ཀྲུང་གིས་བཞུགས །1
ཡེ་ཤེས་མཁའ་འགྲོའི་ཕྱག་གཉིས་ཀྱིས་འཁྱུད་མཛེས་པའི་རྒྱན་དང་ན་བཟའ་གསོལ །རྡོ་རྗེ་མཁའ་
འགྲོ་མི་ཟད་མཁའ་འགྲོ་རོ་ལངས་མ་དང་གཏུམ་མོ་ནི། །དཀར་སེར་དམར་སྔོ་འོད་ཀྱི་ཕྲེང་བའི་
དཀྱིལ་འཁོར་དབུས་ན་རྣམ་པར་མཛེས །གཡོན་བསྐོར་ཕྱོགས་སུ་གླང་ཆེན་རྨ་བྱ་མཁའ་ལྡིང་ཤང་
ཤང་གདན་སྟེང་། །རོལ་པའི་སྟབས་དང་དཀྱིལ་ཀྲུང་ཕྱེད་པ་ཙོག་པུའི་འདུག་སྟངས་དཀྱིལ་ཀྲུང་
མཛད། །དེ་ཀུན་རྒྱན་རྣམས་ཀུན་གྱིས་རབ་མཛེས་དབུ་སྐྲ་དམར་སེར་གྱེན་དུ་འབར། །གླང་བོའི་
པགས་པའི་ཤམ་ཐབས་ལྡན་ཞིང་མི་ཡི་པགས་པ་གོས་སུ་གྱོན །གཡས་པའི་ཕྱག་ན་ཁ་ཊཱཾ་ག་དང་
472

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གཡོན་པའི་ཕྱག་ན་ཐོད་པ་འཛིན། །བྱང་ཤར་མཚམས་སོགས་སེངྒེ་སྟག་དང་ཝ་དང་འུག་པའི་གདོང་
ཅན་མ། །སེར་སྐྱ་སྔོ་སྐྱ་ནག་མོ་དམར་སེར་མདོག་ཅན་ནི། །རལ་གྲི་ལྕགས་ཀྱུ་དགྲ་སྟ་དབྱུག་པ་
གཡས་པའི་ཕྱག་ན་རིམ་བཞིན་འཛིན། །གཡོན་པ་སྡིགས་མཛུབ་ཞགས་པ་འཛིན་ཅིང་ཐ་མའི་ཕྱག་
མཚན་ཐུན་མོང་ཉིད། །རོལ་མོའི་སྟབས་དང་ཚང་ངམ་གནས་པ་དཀྱིལ་ཀྲུང་ཕྱེད་དང་ཙོག་པུའི་
སྟབས། །སེངྒེའི་དཀྱིལ་འཁོར་མ་ཧེ་ལྕེ་སྤྱང་ལྡན་ཉིད་ལ་ནི་རིམ་བཞིན་བཞུགས། །ཐམས་ཅད་རྒྱན་
དང་ན་བཟའ་དམར་ལྡན་མེ་ཡི་འོད་ཀྱིས་རྣམ་པར་མཛེས། །རྒྱལ་དབང་དྲག་མོ་འཇིགས་མ་དང་ནི་
ཀམ་པོ་ཙི །དཀར་སེར་དམར་དང་ནག་མོའི་མདོག་ཅན་དབུ་སྐྲ་དམར་སེར་གྱེན་དུ་བརྫེས། །ཞལ་
དུ་ཕྱག་འཛུད་ཐལ་མོ་སྦྱར་བའི་ཁྱོར་བར་ཁྲག་གསོལ་ཕྱི་མ་ཐོ་བ་སྡིགས་མཛུབ་ལྡན། །ཤར་དང་
བྱང་སོགས་སྒོ་བཞི་རུ་ནི་རོ་ཡི་ལྡན་ལ་རྣམ་པར་བཞུགས། །ལྷ་ཡི་གོས་དང་རྒྱན་གྱིས་སྤྲས་ཤིང་འོད་
ཟེར་འབར་བའི་དབུས་ན་བཞུགས། །རིམ་པར་གཉིས་པར་ཤར་ཕྱོགས་སུ །སྦོས་བྱེད་འཇུག་བྱེད་
གཏུམ་མོ་རྣམས། །བདུད་རྩིས་བཀང་བའི་ཐོད་པ་ལ། །འགེབ་པའི་ཕྱག་ནི་རྣམ་པར་མཛེས། །དྲག་
མོ་ཁྲག་འཐུང་ཤ་ཟ་མ། །བདུད་རྩིའི་ཁུས་གང་ཐོད་པ་འཛིན། །ཁྲོ་མོ་འབར་མ་འཇིགས་པ་མ། །
པདྨའི་སྣོད་འཛིན་ནུབ་ཏུ་གནས། །ཐོད་ཅན་རྗེ་ཅན་ཀུན་ཏེ། །རྡོ་རྗེ་ཐོད་པ་ཟས་གང་འཛིན། །
སྒེག་མོ་དྲི་ནི་དབང་ལྡན་དུ།།པི་ཝང་མེ་ཏོག་མེ་ཕྱོགས་སུ། །གླུ་མ་བདུག་སྤོས་བདེན་བྲལ་དུ། །གར་
རྒག་མ་ན་དབང་ལྡན་
མ་མར་མེ་རླུང་གི་ཕྱོགས། །སྡུག་པའི་ལྷ་མོ་ཉི་ཡང༌། །རྒྱན་རྣམས་ཀུན་གྱིས་རྣམ་པར་བརྒྱན། །
འདི་དག་རྒྱན་སོགས་ཕྱོགས་དང་མཚུངས། །པདྨ་ཟླ་བའི་སྟེང་ན་གནས། །གསུམ་པར་རང་རང་
གདན་ལ་ནི། །ཤར་སྒོར་ཁྱབ་འཇུག་གསོལ་ཁའི་ཚུལ།།བྱང་སྒོར་ཚངས་པ་རྔ་ཡབ་བསྣམས །ནུབ་
སྒོར་དྲག་པོ་རྩེ་གསུམ་འཛིན། །ལྷོ་སྒོར་བརྒྱ་བྱིན་གསེར་གདུགས་འཛིན། །རྔ་དག་རྡུང་ཞིང་རྔ་ཡབ་
ཐོགས། །གར་དང་གླུ་ཡིས་བརྒྱན་པ་དང༌། །སྡེར་བཅས་ཆུང་མར་བཅས་པ་ཡི། །དབང་བོ་བྱང་བར་
མཚམས་སུ་གནས། །ལག་ན་རིན་ཆེན་མྱུ་གུ་ཐོགས། །མུ་ཏིག་དོ་ཤལ་དག་གི་བརྒྱན། །སྡེར་དང་
བཅས་ཤིང་ཆུང་མར་བཅས །ཀུ་བེ་ར་ནི་ཤར་ལྷོར་གནས། །རྒྱལ་མཚན་གདུགས་དང་བླ་བྲེར་
བཅས། །སྡེ་དང་བཅས་པའི་ཆུང་མར་བཅས། །འབྱུང་བོའི་ཚོགས་ཀྱི་རྒྱལ་དབང་བོ། །ལྷོ་ནུབ་
473

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཕྱོགས་སུ་གནས་པ་ཉིད། །པི་ཝང་གླིང་བུ་དུ་མ་ཡིས། །གླུ་དང་གར་ལ་སོགས་པར་མཁས །ཆུང་
མར་བཅས་པའི་ཀླུ་དབང་ནི། །ནུབ་བྱང་མཚམས་སུ་གནས་པ་ཉིད། །གདན་བཞིའི་ལྷ་ཚོགས་
རྣམས་ལ་བསྟོད། །
དཀྱིལ་འཁོར་དབུས་ན་རྡོ་རྗེ་འཆང་དབང་གི།དཀར་དམར་འཛིན་པའི་མདངས་ཅན་ཡིད
འཕྲོག་པ། །རྩ་ཕྱག་རྗེ་དྲིལ་བུ་འཛིན་པ་ཡིས། །རང་འདྲའི་ཡུམ་ལ་འཁྱུད་ཅིང་མདའ་གཞུ་འོག །
ཡབ་ཡུམ་རྡོ་རྗེ་པདྨའི་དཀྱིལ་ཀྲུང་མཛད། །རྣམ་སྣང་གསེར་མདོག་ལྷུང་བཟེད་ཆོས་གོས་དང་། །
མཁར་གསིལ་གླེགས་བམ་འཛིན་པའི་པང་ན་ནི། །སངས་རྒྱས་མཁའ་འགྲོ་དཀར་སེར་འཁོར་ལོ་
དང༌། །ཐོད་པ་འཛིན་པའི་ཡུམ་ལ་རབ་ཏུ་འཁྱུད། །རྡོ་རྗེ་ཉི་མ་གསེར་མདོག་མདའ་གཞུ་དང༌། །རལ་
གྲི་ཉི་མ་འཛིན་ཅིང་རྩ་ཕྱག་གི །པང་ན་གནས་པའི་རིན་ཆེན་མཁའ་འགྲོ་ནི། །གསེར་མདོག་རིན་
ཆེན་ཐོད་པ་འཛིན་ལ་འཁྱུད། །པདྨ་དམར་སྐྱ་ཕྱག་གཡོན་པདྨ་ཡི། །སྡོང་བུ་དཀུར་འཛིན་གཡས་
པས་ཁ་འབྱེད་མཛད། །པདྨ་མཁའ་འགྲོ་པད་ཐོད་འཛིན་ལ་འཁྱུད། །རྟ་མཆོག་ལྗང་གུ་སྣ་ཚོགས་རྡོ་
རྗེ་གཡས། །གཡོན་པས་སྣ་ཚོགས་པདྨ་འཛིན་པ་ཡི། །སྣ་ཚོགས་མཁའ་འགྲོ་སྣ་ཚོགས་རྡོ་རྗེ་དང༌། །
ཐོད་པ་འཛིན་པའི་ཡུམ་ལ་རབ་འཁྱུད། །དེ་རྣམས་ཤར་ལྷོ་ནུབ་བྱང་དཀྱིལ་དབུས་གནས། །བདེ་
མཆོག་དཀར་བོ་མདའ་དང་གཞུ་འཛིན་ཅིང༌། །ཨེ་མ་བདེ་བ་སེར་མོ་འཁྱུད་སྟབས་མཛད། །སྣང་
མཛད་དམར་མོ་གཡས་ན་རྡོ་རྗེ་དང༌། །གཡོན་པ་ཐོད་འཛིན་མོར་ཁ་ཊཱཾ་ག །སློབ་པ་མོ་ནི་ལྗང་གུ་
ཕྱག་གཡས་ན། །སྣ་ཚོགས་རྗེ་འོད་དཔག་མེད་པ་བཞུགས། །གཡོན་པ་ཐོད་པ་ཐུགས་ཀར་འཛིན་
པ་ཉིད། །གཙོ་བོའི་མདུན་ལ་སོགས་པར་བཞུགས་པར་གྱུར། །སངས་རྒྱས་བྱང་ཆུབ་མ་ནི་དཀར་
དམར་ཉིད། །གཡས་གཡོན་མདའ་དང་ཚངས་པའི་མགོ་འཛིན། །ཆོས་ཀྱི་འཁོར་ལོ་མ་ནི་དཀར་
སེར་ཉིད། །གཡས་པའི་གུང་མོའི་རྩེ་མོར་འཁོར་ལོ་བསྐོར། །གཡོན་པ་སྙེམས་པས་དཀུ་ལ་བརྟེན་
པ་ཉིད། །ཁམས་གསུམ་རྣམ་རྒྱལ་མ་ནི་དཀར་སྐྱ་སྟེ། །གཡས་ན་རྩེ་གསུམ་གཡོན་ན་རྡོ་རྗེ་འཛིན། །
འདོད་པའི་དབང་མོ་སྐུ་མདོག་ལྗང་གུ་ནི། །གཡས་ན་ལྕུག་མ་གཡོན་ན་དཔག་བསམ་འཛིན། །དེ་ཡི་
ཤར་ལྷོ་ནུབ་བྱང་པདྨར་བཞུགས། །གླིང་བུ་མ་ནི་སྔོན་མོ་གླིང་བུ་བསྒྱུར། །པི་ཝང་མ་ནི་སེར་མོ་པི་
474

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་།
ཝང་བསྒྲེངས། །རྔ་ཟླུམ་མ་ནི་དམར་མོ་རྔ་ཟླུམ་བརྡུང༌། །རྫ་རྔ་མ་ནི་ལྗང་གུ་རྫ་རྔ་སྒྲོག །དེ་ཡི་མེ་
མཚམས་ལ་སོགས་པདྨར་བཞུགས། །མེ་ཏོག་མ་ནི་སེར་མེ་ཏོག་འཛིན། །བདུག་སྤོས་མ་ནི་དཀར་
མོ་བདུག་སྤོས་འཛིན། །མར་མེ་མ་ནི་དམར་མོ་མར་མེ་འཛིན། །དྲི་ཆབ་མ་ནི་ལྗང་གུ་དྲི་ཆབ་འཛིན། །
དཀྱིལ་འཁོར་ཆེན་པོའི་མེ་སོགས་མཚམས་བཞིར་བཞུགས །རྟ་གདོང་མ་ནི་ལྕགས་ཀྱུ་ཐོད་པ་
འཛིན། །ཕག་གདོང་སྔོན་མོ་ཞགས་པ་མཆེ་བ་འཛིན། །སྣང་མཛད་དམར་མོ་ལྕགས་སྒྲོག་ཉི་ཟླ་
འཛིན། །ཐལ་བྱེད་ལྗང་གུ་དྲིལ་བུ་བཅུད་ལེན་འཛིན། །དཀྱིལ་འཁོར་ཆེན་པོའི་སྒོ་བཞིར་བཞུགས་
པར་གྱུར། །སངས་རྒྱས་ཀུན་སྤྱོད་དཀར་མོ་ཆ་ལང་འཛིན། །ཤིན་ཏུ་དཔའ་མོ་སེར་མོ་གསེར་སྣོད་
འཛིན། །ཀུན་བཟང་དམར་མོ་རྗེ་རྩེ་ལྔ་འཛིན། །འོད་ཟེར་སྣོད་ནི་ཁྲ་མོ་གླེགས་བམ་འཛིན། །
ང་དཀར་མོ་རང་ཡབ་
སངས་རྒྱས་ཀུན་རྒྱན་དམར་སེར་སངས་རྒྱས་འཛིན།།ཞལ་བཟང་དཀར་མོ་རླུང་ཡབ་མེ་ལོང་འཛིན། །
སྤྲིན་ཆེན་སྔོན་མོ་སེར་བ་འབབ་སྤྲིན་འཛིན། །ནམ་མཁའ་སྤྱན་མ་མིག་གི་ཕྱག་རྒྱ་འཛིན། །དཀྱིལ་
འཁོར་ཤར་མའི་ཕྱོགས་མཚམས་རྩིབས་ལ་བཞུགས། །དབང་བསྐུར་དམར་མོ་རྡོ་རྗེ་ཅོད་པན་འཛིན། །
གཏེར་ལྡན་སེར་གཏེར་གྱི་བུམ་པ་འཛིན། །རྒྱལ་མཚན་དཀར་དམར་རིན་ཆེན་རྒྱལ་མཚན་འཛིན། །
མཆོད་ཆེན་ལྗང་སྔོན་ནོར་བུའི་ཟས་སྣོད་འཛིན།།མདའ་གཞུ་འཛིན་མ་སྐུ་མདོག་དམར་མོ་དང༌། །ཁ་
ཊཱ་འཛིན་མ་སྐུ་མདོག་སེར་མོ་དང༌། །ཉི་མ་འཛིན་མ་སྐུ་མདོག་དམར་མོ་དང༌། །རྡོ་རྗེ་འཛིན་མ་སྐུ་
མདོག་ལྗང་གུ་རྣམས། །ལྷོ་མའི་རིན་ཆེན་ཆ་བརྒྱད་དག་ལ་བཞུགས། །རྣམ་གཟིགས་དམར་མོ་པད་
འཛིན་ཁ་དག་འབྱེད། །སྒྲོལ་མ་ལྗང་གུ་ཨུཏྤལ་ཁ་དག་འབྱེད། །རྒྱལ་འཛིན་སྔོན་མོ་འཁོར་ལོ་པདྨ་
འཛིན། །ཁྲོ་གཉེར་དཀར་མོ་རྩེ་གསུམ་པད་མཐིང་འཛིན། །པདྨའི་དབང་ཕྱུག་དཀར་མོ་པད་དབུས་
འཛིན། །སྣ་ཚོགས་པདྨ་ལྗང་གུ་ཆོས་འབྱུང་འཛིན། །པདྨའི་གོས་ཅན་སེར་མོ་ཆོས་འཁོར་འཛིན། །
པདྨའི་དབང་ཕྱུག་དམར་མོ་གསལ་ཤིང་འཛིན། །དཀྱིལ་འཁོར་ནུབ་མའི་འདབ་བརྒྱད་དག་ལ་
བཞུགས། །དཀྱིལ་འཁོར་བྱང་མའི་འཁོར་ཀྱང་དེ་དང་འདྲ། །སྣ་ཚོགས་པདྨའི་ལྷ་མོ་དམར་སྐྱ་ནི། །
པདྨའི་གར་སྟབས་རབ་ཏུ་སྒྱུར་བར་བྱེད། །སྣ་ཚོགས་རྡོ་རྗེ་མ་ནི་སྐུ་མདོག་ལྗང༌། །སྣ་ཚོགས་རྡོ་རྗེ་
དང་ནི་ཐོད་པ་འཛིན། །གཙོ་བོའི་གཡས་དང་གཡོན་དུ་ལེགས་པར་གནས། །མཆོད་པའི་ལྷ་མོ་
475

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བརྒྱད་དང་སྒོ་མ་བཞི། །དཀྱིལ་འཁོར་སོ་སོའི་སྒོ་མཚམས་དག་ཏུའང་གནས།།དཀྱིལ་འཁོར་དབུས་
ན་དཔལ་ཆེན་ཧེ་རུ་ཀ །སྐུ་མདོག་མཐིང་ནག་ཁྲོ་བོ་ཀུན་གྱི་གཙོ །ཕྱག་གཡས་འཁོར་ལོ་རྡོ་རྗེ་
འབར་བ་འཕྱར། །གཡོན་པ་ཐོད་ཁྲག་འཛིན་པས་ཡུམ་ལ་འཁྱུད། །མཆན་ཁུང་གཡོན་ན་ཁ་ཊཱཾ་དྲིལ་
བུ་འཁྲོལ། །དེ་འོག་ཕྱག་གཉིས་བེ་ཅོན་རོ་རས་འཛིན། །མི་མགོ་སྐམ་པོ་ལྔ་ཡི་དབུ་རྒྱན་ཅན། །རློན་
པ་ཁྲག་འཛག་ལྔ་བཅུའི་དོ་ཤལ་འཕྱང༌། །དཔའ་བོ་གཡུལ་ལས་རྒྱལ་བའི་སྟག་ཤམ་ཅན། །རྒྱལ་བ་
རིགས་དྲུག་དག་གི་ཕྱག་རྒྱ་དྲུག །གཡས་བརྐྱངས་སྟབས་ཀྱིས་དྲག་པོ་རྣམ་པར་མནན། །དབང་ཕྱུག་
སྔོན་མོ་བ་དན་གསུམ་པ་དང༌། །ཐོད་པ་འཛིན་པའི་ཕྱག་རྒྱས་ཡབ་ལ་འཁྱུད །གཡོན་བརྐྱངས་
སྟབས་ཀྱིས་མཉམ་པར་སྦྱོར་བ་ཉིད། །གཽ་རཱི་དཀར་མོ་གཡས་ན་རལ་གྲི་འཛིན། །ཙོ་རཱི་དམར་མོ་
གཡས་ན་མདའ་ཉིད་འཛིན། །རབ་རྨོངས་དམར་ནག་གཡས་ན་ལྕགས་ཀྱུ་འཛིན། །བཻ་ཏ་ལཱི་ནི་སྐུ་
མདོག་དཀར་སེར་ཉིད། །ཐོད་པ་ཆང་གིས་གང་བ་ཐུགས་ཀར་འཛིན། །ཐམས་ཅད་གཡོན་པའི་
བདག་ལ་འཁྱུད་ཐབས་བྱེད། །སུཀྐ་སཱི་ལྗང་བདུད་རྩིའི་ཐོད་པ་འཛིན། །གཏུམ་མོ་སྔོན་མོ་མདུང་
དང་ལྕུག་མ་འཛིན། །གྷསྨ་རཱི་སེར་ཕྱག་གཉིས་རོ་རས་འཛིན། །རྨེ་ཅན་མ་མཐིང་ནག་མེ་ཐབ་
འཛིན། །གཙོ་བོའི་ཕྱོགས་མཚམས་བརྒྱད་ཀྱི་པདྨར་བཞུགས། །མདའ་གཞུ་འཛིན་མ་སྐུ་མདོག་
དཀར་མོ་དང༌། །ཁ་ཊཱཾ་འཛིན་མ་སྐུ་མདོག་སེར་མོ་དང༌། །འཁོར་ལོ་འཛིན་མ་སྐུ་མདོག་དམར་མོ་
་། །བ་དན་འཛིན་མ་སྐུ་མདོག་ལྗང་གུ་རྣམས། །ལྷ་ཡི་སྣམ་བུའི་ཕྱོགས་བཞི་རྣམས་སུ་བཞུགས། །
ཕྱོགས་བཞིའི་དཀྱིལ་འཁོར་སྔར་དང་འདྲ་བ་ལ །ལྷ་རྣམས་ཐམས་ཅད་ཁྲོ་ཆགས་ཚུལ་གྱིས་
བཞུགས། །སོ་སོར་ཕྱེ་བའི་དཀྱིལ་འཁོར་སྔར་དང་མཚུངས།།
རྡོ་རྗེ་ཨ་ར་ལི་ནི་སྐུ་མདོག་སྔོ །རྩ་ཕྱག་གཉིས་ཀྱིས་དགྱེས་པའི་ཡུམ་ལ་འཁྱུད། །རྡོ་རྗེ་
ཅང་ཏེའུ་དགྲ་སྟ་མགོ་འཛིན་འོག །ཞབས་གཡོན་བརྐྱངས་པས་དྲག་པོ་འཇིགས་བྱེད་མནན། །དེ་ཡི་
པང་ན་རི་གི་སྔོན་མོ་ནི། །ལྕགས་ཀྱུ་ཞགས་པ་འཛིན་པའི་ཡབ་ལ་འཁྱུད། །བྱིན་པ་གཉིས་ཀྱིས་ཡབ་
ཀྱི་བརླ་ལ་འཁྲིལ། །ཡབ་ཡུམ་ཕྱག་རྒྱ་དྲུག་དང་ལྔ་ཡིས་བརྒྱན། །པི་པི་ལྗང་གུ་འདོད་པའི་ལྕུག་མ་
སེར །བདེ་ཆེན་བཙོད་མདོག་རོལ་པ་མ་ནི་དམར། །མི་ཟད་སྔོན་མ་རྒྱུ་མ་མཐོན་དང༌། །ལྕེ་སྤྱང་
476

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
མ་ཧེ་རྟ་མགྲིན་གླང་བོ་མ། །རྒྱལ་མཚན་མ་རྣམས་ཁ་དོག་སྔར་དང་འདྲ། །ཞལ་གཅིག་ཕྱག་གཉིས་
ཆུ་གྲི་ཐོད་པ་འཛིན། །གཅེར་བུ་སྐྲ་གྲོལ་ཕྱག་རྒྱ་ལྔ་ཡིས་བརྒྱན། །ཐུགས་གསུང་སྐུ་ཡི་རྩིབས་ནི་བཞི་
བཞིར་གནས། །སྔོ་དཀར་དམར་བའི་ཞལ་ཅན་ནི། །རྡོ་རྗེ་འཁོར་ལོ་པདྨ་དང༌། །དྲིལ་བུ་རིན་ཆེན་
རལ་གྲི་འཛིན། །མི་བསྐྱོད་རྡོ་རྗེ་ལ་ཕྱག་འཚལ། །དཀར་ནག་དམར་བའི་ཞལ་ཅན་ནི། །འཁོར་ལོ་
རྡོ་རྗེ་པདྨ་དང༌། །དྲིལ་བུ་རིན་ཆེན་རལ་གྲི་འཛིན། །རྣམ་པར་སྣང་མཛད་ལ་ཕྱག་འཚལ། །སེར་ནག་
དཀར་བའི་ཞལ་ཅན་ནི། །ནོར་བུ་རིན་ཆེན་འཁོར་ལོ་དང་། །དྲིལ་བུ་པདྨ་རལ་གྲི་འཛིན། །རིན་ཆེན་
འབྱུང་ལྡན་ལ་ཕྱག་འཚལ། །དམར་ནག་དཀར་བའི་ཞལ་ཅན་ནི། །པད་འབྱེད་རྡོ་རྗེ་འཁོར་ལོ་དང༌། །
དྲིལ་བུ་རིན་ཆེན་རལ་གྲི་འཛིན། །འོད་དཔག་མེད་ལ་ཕྱག་འཚལ་ལོ། །ལྗང་ནག་དཀར་བའི་ཞལ་
ཅན་ནི། །རལ་གྲི་སྣ་ཚོགས་རྡོ་རྗེ་འཁོར། །དྲིལ་བུ་པད་ལྗང་ནོར་བུ་འཛིན། །དོན་ཡོད་གྲུབ་པ་ལ་
ཕྱག་འཚལ། །སྤྱན་མ་ཨུཏྤལ་དཀར་བོ་འཛིན། །མཱ་མ་ཀཱི་ནི་སྔོན་པོ་དེ། །གོས་དཀར་ཨུཏྤལ་དམར་
བོ་འབྱེད། །སྒྲོལ་མ་ལྗང་སྔོན་འཛིན་ཕྱག་འཚལ། །གཟུགས་མ་མེ་ལོང་འཛིན་པ་སྟེ། །སྒྲ་མ་པི་ཝང་
སྦྲེང་བ་ཉིད། །དྲི་མ་དྲི་ཡི་དུང་ཆོས་འཛིན། །རོ་མ་ཞལ་ཟས་འཛིན་པ་ཉིད། །བྱམས་པ་ས་ཡི་སྙིང་བོ་
དང༌། །ཕྱག་རྡོར་ནམ་མཁའི་སྙིང་དང༌། །འཇིག་རྟེན་དབང་ཕྱུག་འཇམ་པའི་དབྱངས། །སྒྲིབ་སེལ་
ཀུན་ཏུ་བཟང་བོ་རྣམས། །རང་རང་རིགས་ཀྱི་བདག་པོ་དང་། །མཚུངས་པ་རྣམས་ལ་ཕྱག་འཚལ་ལོ། །
ནག་དམར་དཀར་བའི་ཞལ་ཅན་ནི། །དབྱུག་རྡོ་རྗེ་འཁོར་ལོ་དང༌། །ཞགས་པ་དྲིལ་བུ་དགྲ་སྟ་
འཛིན། །གཤིན་རྗེ་གཤེད་པོ་ལ་ཕྱག་འཚལ། །དཀར་ནག་དམར་བའི་ཞལ་ཅན་ནི། །རྡོ་རྗེ་དབྱུག་པ་
འཁོར་ལོ་དང༌། །ཞགས་པ་དྲིལ་བུ་དགྲ་སྟ་འཛིན། །ཤེས་རབ་མཐར་བྱེད་ལ་ཕྱག་འཚལ། །དམར་
ནག་དཀར་བའི་ཞལ་ཅན་ནི། །པདྨ་རལ་གྲི་གཏུན་ཤིང་དང་། །དྲིལ་བུ་དགྲ་སྟ་ཞགས་པ་འཛིན། །
པདྨ་མཐར་བྱེད་ལ་ཕྱག་འཚལ། །ནག་དམར་དཀར་བའི་ཞལ་ཅན་ནི། །རྡོ་རྗེ་འཁོར་ལོ་གཏུན་ཤིང་
དང༌།།ཞགས་པ་དྲིལ་བུ་དགྲ་སྟ་འཛིན། །བདུད་རྩི་འཁྱིལ་བ་ལ་ཕྱག་འཚལ།།སྔོ་དཀར་དམར་བའི་
ཞལ་ཅན་ནི། །རལ་གྲི་རྡོ་རྗེ་འཁོར་ལོ་དང༌། །སྡིགས་མཛུབ་དགྲ་སྟ་ཞགས་པ་འཛིན། །མི་གཡོ་
མགོན་པོ་ལ་ཕྱག་འཚལ། །སྔོ་དམར་དཀར་བའི་ཞལ་ཅན་ནི། །ཧཱུཾ་མཛད་རྡོ་རྗེ་རལ་གྲི་དང༌། །
477

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཞགས་པ་དང་ནི་ལྕགས་ཀྱུ་འཛིན། །འདོད་པའི་རྒྱལ་བོ་ལ་ཕྱག་འཚལ། །སྔོ་དམར་དཀར་བའི་ཞལ་
ཅན་ནི། །དབྱུག་པ་རལ་གྲི་འཁོར་ལོ་དང༌།།སྡིགས་མཛུབ་ཞགས་པ་དགྲ་སྟ་བསྣམས། །དབྱུག་སྔོན་
ཅན་ལ་ཕྱག་འཚལ་ལོ། །སྔོ་དཀར་དམར་བའི་ཞལ་ཅན་ནི། །རྩེ་གསུམ་རལ་གྲི་འཁོར་ལོ་དང་། །
སྡིགས་མཛུབ་ཞགས་པ་དགྲ་སྟ་འཛིན། །སྟོབས་པོ་ཆེ་ལ་ཕྱག་འཚལ་ལོ། །སྔོ་དམར་དཀར་བའི་
ཞལ་ཅན་ནི། །གཙུག་ཏོར་རྗེ་པདྨ་དང༌། །སྡིགས་མཛུབ་དྲིལ་བུ་རལ་གྲི་འཛིན། །གཙུག་ཏོར་
འཁོར་ལོས་བསྒྱུར་ལ་འདུད།།ནག་དམར་དཀར་བའི་ཞལ་ཅན་ནི། །རྡོ་རྗེ་འཁོར་ལོ་རིན་ཆེན་དང༌། །
ཞགས་པ་པདྨ་རལ་གྲི་འཛིན།།གནོད་མཛེས་རྒྱལ་བོ་ལ་ཕྱག་འཚལ།།
ཟླ་གསང་དཀར་བོ་ཞལ་ལྔ་བ། །ཕྱག་ནི་བཅུ་དྲུག་དང་བོ་གཉིས། །རྡོ་རྗེ་དྲིལ་བུ་སྙེམས་
ཚུལ་མཛད། །ལྷག་མ་མཚོན་ཆ་སྣ་ཚོགས་འཛིན། །རྡོར་སེམས་མདོག་ལྔ་ཞལ་ལྔ་བ། །ཕྱག་ནི་བཅུ་
དྲུག་དང་བོ་གཉིས། །རྡོ་རྗེ་དྲིལ་བུ་སྙེམས་ཚུལ་མཛད། །ལྷག་མས་མཚོན་ཆ་སྣ་ཚོགས་འཛིན། །རིན་
ཆེན་མདོག་ལྔ་ཞལ་ལྔ་བ། །ཕྱག་ནི་བཅུ་དྲུག་དང་བོ་གཉིས། །རིན་ཆེན་དྲིལ་བུ་སྙེམས་ཚུལ་མཛད། །
ལྷག་མ་མཚོན་ཆ་སྣ་ཚོགས་འཛིན། །པདྨ་སྣ་ཚོགས་ཞལ་ལྔ་བ། །ཕྱག་ནི་བཅུ་དྲུག་དང་གཉིས། །
པདྨ་དྲིལ་བུ་སྙེམས་ཚུལ་མཛད། །ལྷག་མ་མཚོན་ཆ་སྣ་ཚོགས་འཛིན། །རྡོ་རྗེ་སྣ་ཚོགས་ཞལ་ལྔ་བ། །
ཕྱག་ནི་བཅུ་དྲུག་དང་བོ་གཉིས། །སྣ་ཚོགས་རྡོར་དྲིལ་སྙེམས་ཚུལ་མཛད །ལྷག་མ་མཚོན་ཆ་སྣ་
རྒྱགནབཅུ་བྲུགདང
ཚོགས་འཛིན།།ཐམས་ཅད་ཐོར་ཅོག་ཅོད་པན་ཅན། །རྒྱན་རྣམས་ཀུན་གྱིས་རབ་མཛེས། །སེམས་
དཔའི་དཀྱིལ་མོ་ཀྲུང་གིས་བཞུགས། །འོད་ཀྱི་དཀྱིལ་འཁོར་ཅན་ལ་འདུད། །གཟུགས་མ་དཀར་མོ་
མེ་ལོང་འཛིན། །སྒྲ་མ་སྔོན་མོ་པི་ཝང་སྦྲེངས། །རོ་མ་དམར་མོ་ཞལ་ཟས་འཛིན། །དྲི་མ་ལྗང་གུ་དུང་
ཆོས་བསྣམས །སྤོས་མ་སྔོན་མོ་བདུག་སྤོས་འཛིན། །མེ་ཏོག་སེར་མོ་མེ་ཏོག་འཛིན། །མར་མེ་
དམར་མོ་མར་མེ་འཛིན། །དྲི་མ་ལྗང་གུ་དུང་ཆོས་འཛིན། །ཐམས་ཅད་ལང་ཚོ་དར་ལ་བབས། །རྒྱན་
རྣམས་ཀུན་གྱིས་རབ་ཏུ་མཛེས། །མཐའ་ཡས་མཆོད་པའི་སྤྲིན་ཕུང་ཅན། །རོལ་པའི་སྟབས་ལྡན་
རྣམས་ལ་འདུད། །གཤིན་རྗེའི་གཤེད་པོ་ཐོ་བ་འཛིན། །མི་ཐུབ་སེར་བོ་དབྱུག་པ་འཛིན། །རྟ་མགྲིན་
དམར་བོ་པད་ཆེན་འཛིན། །བདུད་རྩི་འཁྱིལ་ལྗང་རལ་གྲི་འཛིན། །ཐམས་ཅད་དབུ་བརྒྱ་ཕྱག་སྟོང་
478

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ལྡན །མཚོན་ཆ་སྣ་ཚོགས་ཐོད་ཕྲེང་འཛིན། །ཁྲོ་བོའི་རྣམ་འགྱུར་མཐའ་ཡས་ཅན །རོལ་པའི་
སྟབས་ཀྱིས་སྒོ་བཞི་སྐྱོང༌། །མཚམས་ན་པི་ཝང་གླིང་བུ་སོགས། །ཁོར་ཡུག་མཁའ་འགྲོ་སྣ་ཚོགས་
ཅན། །དཀྱིལ་འཁོར་ཀུན་ལ་བདག་ཕྱག་འཚལ།།ཀུན་བཟང་སྣ་ཚོགས་རྩ་ཞལ་སེར།།ཕྱག་ནི་བཅུ་
དྲུག་དང་བོ་གཉིས། །རྡོ་རྗེ་དྲིལ་བུས་ཡུམ་ལ་འཁྱུད། །ལྷག་མ་མཚོན་ཆ་སྣ་ཚོགས་འཛིན། །ཟླ་
གསང་ཐིག་ལེ་འཁོར་བཅས་ལ། །དངོས་པོ་ཀུན་གྱིས་ཕྱག་འཚལ་ལོ །ཟླ་གསང་དམར་བོ་ལྟ་བས་
ཆོག་མི་ཤེས།།རྩ་ཕྱག་གཉིས་ཀྱིས་རང་འདྲའི་ཡུམ་ལ་འཁྱུད། །གོས་དང་རྒྱན་རྣམས་ཀུན་གྱིས་རབ་
ཏུ་མཛེས། །རྡོ་རྗེ་པདྨས་དཀྱིལ་ཀྲུང་མཛད་ལ་འདུད། །མྱོས་བྱེད་དཀར་མོ་བཅུ་དྲུག་ལང་ཚོ་ཅན། །
རྡོ་རྗེ་དྲིལ་འཛིན་རང་འདྲའི་ཐབས་ལ་འཁྱུད། །གསོ་བྱེད་སེར་མོ་ཉི་ཤུའི་ལང་ཚོ་ཅན། །མདའ་
གསོར་གཞུ་འཛིན་རང་འདྲའི་ཐབས་ལ་འཁྱུད།།རྨོངས་བྱེད་དམར་མོ་ཉེར་བཞིའི་ལང་ཚོ་ཅན།།ཆུ་
སྲིན་མཚན་ལྡན་རང་འདྲའི་ཐབས་ལ་འཁྱུད། །རེངས་བྱེད་སེར་མོ་བཅུ་གཉིས་ལང་ཚོ་ཅན། །སྣ་
ཚོགས་རྡོར་དྲིལ་རང་འདྲའི་ཐབས་ལ་འཁྱུད། །ཀུན་ཀྱང་ཡིད་འཕྲོག་ལྷས་མ་སིལ་བུར་འབབ། །
ཁྱོད་དང་སྒོ་བར་བཅས་པ་རྣམས་ལ་འདུད། །དེ་ནས་དཀྱིལ་འཁོར་རིམ་པ་གཉིས་པ་ལ། །དགའ་
བྱེད་འདྲེན་བྱེད་གསོ་བྱེད་སྤྲོ་བྱེད་ཤར། །གཟི་བརྗིད་འབར་བྱེད་འཇོམས་བྱེད་བུམ་ལྟོ་ལྷོར།།ཆགས་
བྱེད་ཆགས་བྲལ་འཁོར་ལོ་རྒྱས་འདེབས་ནུབ། །ཀུན་འདུས་སྲུང་མ་གནོད་སྦྱིན་འཕྲོག་མ་བྱང༌། །བྱ་
གདོང་གདོང་དྲི་འཛིན་མཁར་གཞོང་འཛིན། །བཞད་དང་འུག་པ་ཆུ་དང་ཕག་གདོང་མ། །རྔ་མོང་
བོང་བུ་ར་དང་བྱི་ལའི་གདོང༌། །ཀེང་རུས་ལྟོ་འཕྱང་ལྕེ་སྤྱང་འཇིགས་བྱེད་གདོང༌། །མེ་ལ་སོགས་པའི་
མཚམས་བཞིར་བཞི་བཞི་གནས། །བུམ་སྣ་འབོད་སྒྲོག་རྣམ་འཇིགས་གཤིན་རྗེ་ནི། །ཤར་ལ་སོགས་
པའི་སྒོ་བཞི་སྐྱོང་བར་མཛད། །ཀུན་ཀྱང་དུར་ཁྲོད་ཆས་ཀྱི་ཕྱག་རྒྱ་ཅན། །ཤ་དང་ཁྲག་ལ་སོགས་པ་
རབ་ཏུ་ཟ། །མཁའ་འགྲོ་མ་ཡི་འཁོར་གྱིས་རབ་ཏུ་བསྐོར། །མི་རོའི་གདན་ལ་རོལ་པ་རྣམས་ལ་
འདུད། །ཤེར་ཕྱིན་སྔོ་བསངས་རྡོ་རྗེ་དབྱིངས་ཕྱུག་ཚུལ། །བརྩོན་འགྲུས་དཀར་མོ་རྡོ་རྗེ་སེམས་མའི་
ཚུལ། །སྦྱིན་པ་སེར་མོ་རིན་ཆེན་མ་ཡི་ཚུལ། །ཚུལ་ཁྲིམས་དམར་མོ་རྡོ་རྗེ་ཆོས་མའི་ཚུལ། །བཟོད་པ་
ལྗང་གུ་རྡོ་རྗེ་ལས་མའི་ཚུལ །ཀུན་ཀྱང་ཡིད་འཕྲོག་ལང་ཚོ་དར་ལ་བབས། །གོས་དང་རྒྱན་རྣམས་
479

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཀུན་གྱིས་རབ་ཏུ་མཛེས། །དབུས་དང་ཕྱོགས་བཞིར་རོལ་པའི་ཚུལ་གྱིས་བཞུགས། །མཆོད་དང་སྒོ་
བར་བཅས་པ་རྣམས་ལ་འདུད། །ཟླ་གསང་ཁྲོ་བོ་རང་འདྲའི་ཡུམ་ལ་འཁྱུད། །ཧེ་རུ་ཀ་སྔོ་གདུག་པའི་
དབང་ཕྱུག་ཟ། །ཁྲོ་གཉེར་ཅན་སེར་གདུག་པའི་ཁྱབ་འཇུག་ཟ། །རྟ་མགྲིན་དམར་མོ་གདུག་པའི་
ཚངས་པ་ཟ། །འུར་འུར་འབར་ལྗང་གདུག་པའི་བརྒྱ་བྱིན་ཟ། །ཀུན་ཀྱང་དབུ་བརྒྱ་ཕྱག་སྟོང་མཚོན་ཆ་
འཛིན། །འཇིགས་རུང་བོའི་རྣམ་འགྱུར་མ་ལུས་ལྡན། །གཡོན་བརྐྱངས་སྟབས་ཀྱིས་ཤར་སོགས་
ཕྱོགས་བཞི་རུ །འཁོར་མ་དབུས་ན་རྣམ་པར་འགྱིང་ལ་འདུད། །མྱོས་བྱེད་ལ་སོགས་ལྷ་མོ་བཞི་བོ་
ནི། །མཚམས་བཞིར་རོལ་པའི་སྟབས་ཀྱིས་རྣམ་པར་བཞུགས། །མཆོད་དང་སྒོ་བ་བཞི་བོ་ཐམས་
ཅད་དང༌། །ཁྲོ་ཆགས་རྣམ་པར་ལྡན་པ་རྣམས་ལ་འདུད། །སྔོ་དཀར་དམར་བའི་ཞལ་ཅན་ནི། །རྡོ་རྗེ་
རིན་ཆེན་འཁོར་ལོ་དང་། །དྲིལ་བུ་རལ་གྲི་པདྨ་འཛིན། །རྡོ་རྗེ་སྙིང་བོ་རྒྱན་ལ་འདུད། །དཀར་ནག་
དམར་བའི་ཞལ་ཅན་ནི། །འཁོར་ལོ་རིན་ཆེན་རྡོ་རྗེ་དང༌། །དྲིལ་བུ་རལ་གྲི་པདྨ་འཛིན། །རྣམ་པར་
སྣང་མཛད་དེ་ལ་འདུད། །སེར་ནག་དཀར་བའི་ཞལ་ཅན་ནི། །རིན་ཆེན་འཁོར་ལོ་རལ་གྲི་དང༌། །
དྲིལ་བུ་རྡོ་རྗེ་པདྨ་འཛིན །རིན་ཆེན་འབྱུང་ལྡན་ལ་ཕྱག་འཚལ། །དམར་ནག་དཀར་བའི་ཞལ་
ཅན་ནི། །པདྨ་རྗེ་རིན་ཆེན་དང་། །དྲིལ་བུ་འཁོར་ལོ་རིན་ཆེན་འཛིན། །འོད་དཔག་མེད་ལ་ཕྱག་
འཚལ་ལོ། །ལྗང་ནག་དཀར་བའི་ཞལ་ཅན་ནི། །རལ་གྲི་པདྨ་རྗེ་དང༌། །དྲིལ་བུ་འཁོར་ལོ་རིན་
ཆེན་འཛིན །དོན་ཡོད་གྲིབ་པ་ལ་ཕྱག་འཚལ། །མཚམས་བཞིར་སྤྱན་སོགས་ཡུམ་བཞི་དང༌། །
གཤིན་རྗེ་གཤེད་སོགས་སྒོ་བར་འདུད།།
གསང་འདུས་རྩ་བའི་དཀྱིལ་འཁོར་ལས། །འཇམ་དཔལ་ཕྱག་ན་རྡོ་རྗེ་ལྷོར། །ནམ་སྙིང་
འཇིག་རྟེན་དབང་ཕྱུག་ནུབ། །རྡོ་རྗེ་ཕྲེང་བའི་ལྷ་ཚོགས་བསྟོད། །དབུས་ན་གཤེད་དམར་དབྱུག་པ
འཛིན། །མ་ཧེ་དམར་བོའི་གདན་ལ་བཞུགས། །སྣ་ཚོགས་རྗེ་ཕྱོགས་བཞིའི་རྭར། །རྣམ་སྣང་
དཀར་བོ་འཁོར་ལོ་འཛིན། །རིན་འབྱུང་སེར་བོ་རིན་ཆེན་འཛིན། །སྣང་མཐའ་དམར་བོ་པདྨ་འཛིན། །
དོན་གྲུབ་ལྗང་གུ་རལ་གྲི་འཛིན། །ཤར་ལ་སོགས་པའི་སྒོ་བཞིར་ནི། །གཤིན་རྗེ་གཤེད་སྔོ་དབྱུག་
འཛིན། །མི་ཐུབ་དཀར་བོ་དབྱུག་པ་འཛིན། །རྟ་མགྲིན་དམར་བོ་བེ་ཅོན་འཛིན། །བདུད་རྩི་འཁྱིལ་
480

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ཡང་རལ་གྲི་འཛིན། །ཀུན་ཀྱང་གཡོན་པ་ཐོད་འཛིན་པས། །རང་འདྲའི་ཡུམ་ལ་འཁྱུད་པ་དང༌། །རྭ་
ཡི་མཚམས་བཞིར་ཡུམ་བཞི་ཡང་། །རང་འདྲའི་ཐབས་ལ་འཁྱུད་ཕྱག་འཚལ། །མཐའ་ཡས་སྔོན་
པོའི་དབུ་རྒྱན་དང༌། །འཇོག་པོ་དམར་བོའི་རྣ་རྒྱན་དང༌། །པདྨ་དཀར་བོའི་མགུལ་རྒྱན་དང༌། །རིག་
ལྡན་ཁྲ་བོའི་དཔུང་རྒྱན་དང་། །དུང་སྐྱོང་སེར་བོའི་ལག་གདུབ་དང༌། །སྟོབས་རྒྱུ་ནག་པོའི་སེ་རལ་
དང་། །ནོར་རྒྱས་དམར་སྐྱས་སྐེ་རགས་དང༌། །པད་ཆེན་དཀར་བོའི་རྐང་གདུབ་དང༌། །ཀུན་ཀྱང་
ཁྲོས་པའི་ཚུལ་འཆང་བ། །གཡོན་བརྐྱངས་སྟབས་ཀྱིས་རོལ་ལ་འདུད། །ནག་དམར་དཀར་བའི་
ཞལ་ཅན་ནི། །རྡོ་རྗེ་རལ་གྲི་འཁོར་ལོ་པད། །དཀར་ནག་དམར་བའི་ཞལ་ཅན་ནི། །འཁོར་ལོ་རལ་
གྲི་རིན་ཆེན་པད། །སེར་ནག་དཀར་བའི་ཞལ་ཅན་ནི། །རིན་ཆེན་རལ་གྲི་འཁོར་ལོ་པད། །དམར་
ནག་དཀར་བའི་ཞལ་ཅན་ནི། །པདྨ་རལ་གྲི་འཁོར་ལོ་འཛིན། །ལྗང་ནག་དཀར་བའི་ཞལ་ཅན་ནི། །
རལ་གྲི་འཁོར་ལོ་པད་རིན་ཆེན། །སྔོ་དཀར་དམར་བའི་ཞལ་ཅན་ནི། །ཐོ་བ་རལ་གྲི་རིན་ཆེན་པད། །
དཀར་ནག་དམར་བའི་ཞལ་ཅན་ནི། །དབྱུག་པ་རལ་གྲི་པད་རིན་ཆེན། །དམར་ནག་དཀར་བའི་
ཞལ་ཅན་ནི །པདྨ་རལ་གྲི་འཁོར་རིན་ཆེན། །ལྗང་ནག་དཀར་བའི་ཞལ་ཅན་ནི། །རལ་གྲི་འཁོར་
ལོ་རིན་ཆེན་པད། །ཐམས་ཅད་ཐ་མའི་ཕྱག་གཉིས་ནི། །གྲི་ཐོད་འཛིན་པས་ཡུམ་ལ་འཁྱུད།11
མཚམས་བཞིར་ཙར་ཙི་ཀ་སོགས་ཀྱང༌། །ཡབ་འདྲ་ཡབ་དང་སྦྱོར་ལ་འདུད། །དབུས་ན་སྔོན་པོ་ཧེ་རུ་
ཀ།རྡོ་རྗེ་ཐོ་བ་ཁ་ཊཱཾ་ག །ཆོས་ཀྱི་འཁོར་ལོ་འཁོར་ལོ་འཛིན། །སངས་རྒྱས་བྱང་ཆུབ་རིན་ཆེན་འཛིན། །
འདོད་པ་ལྔ་སྟེར་དཔག་བསམ་འཛིན། །ཧེ་རུ་ཀ་མཚུངས་བུམ་པ་འཛིན། །མཚམས་བཞིར་སྤྱན་
སོགས་གཡས་རྡོ་རྗེ། །སྒོ་བཞིར་གཤིན་རྗེ་གཤེད་ལ་སོགས། །གཡོན་ཀུན་ཐོབ་པ་འཛིན་ལ་འདུད། །
སེར་སྔོ་དཀར་བའི་ཞལ་ཅན་ནི། །རལ་གྲི་མདའ་དང་ཨུཏྤལ་གཞུ །ལྷག་མ་གྲི་ཐོད་ཡུམ་ལ་འཁྱུད། །
མཛེས་མ་དང་ནི་སྐྲ་ཅན་མ། །སེར་མོ་ཉེ་བའི་སྐྲ་ཅན་མ། །འོད་ཟེར་ཅན་དང་རི་ཁྲོད་མ། །ནོར་འཛིན་
མ་དང་སྐུལ་བྱེད་མ། །གཡོན་ན་འཁོར་ལོ་རིན་ཆེན་དང༌། །པདྨ་སྣ་ཚོགས་རྡོ་རྗེ་འཛིན། །མྱ་ངན་མེད་
དང་བྱང་ཆུབ་ཤིང༌། །འབྲས་ཀྱི་སྙེ་མ་དབྱུག་པ་འཛིན། །ཐམས་ཅད་གཡས་ན་རལ་གྲི་འཛིན། །
མདོག་མཚན་ཙར་ཙི་ཀ་སོགས་འདྲ། །སྒོ་བཞིར་གཤིན་རྗེ་གཤེད་ལ་སོགས །དཀྱིལ་འཁོར་ལྷ་
481

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཚོགས་རྣམས་ལ་འདུད། །རྡོ་རྗེ་ལུས་མེད་དམར་སེར་། །དགའ་མ་གར་མ་མཛེས་མ་སེར། །འདོད་
མ་དམར་མོ་སྤྲོ་མ་ལྗང༌། །མ་འགག་པ་དང་མཚམས་ཀྱི་བདག །འདོད་པའི་དཔྱིད་དང་ཆུ་སྲིན་
མཚན། །ཕྱོགས་ཀྱི་མདོག་ཅན་རྣམས་ལ་འདུད། །འདོད་པས་འགྱིང་དང་འགྱིང་བག་ཅན། །དྲན་པ་
དང་ནི་མ་འཁྲི་ཅན། །གཤིན་རྗེ་གཤེད་སོགས་མདོག་ཅན་ཏེ། །ཐམས་ཅད་མདའ་གཞུ་འགེངས་ལ་
འདུད། །གནོད་མཛེས་གཤིན་རྗེ་གཤེད་ལ་འདུད། །ཁྱད་པར་དང་བོ་གཏུན་ཤིང་འཛིན། །ཕྱོགས་
བཞིར་སྤྱན་མ་ལ་སོགས་པ། །མཚམས་བཞིར་མེ་ཏོག་མ་ལ་སོགས། །སྒོ་བཞིར་གཤིན་རྗེ་གཤེད་ལ་
སོགས།།དཀྱིལ་འཁོར་ལྷ་ཚོགས་རྣམས་ལ་འདུད། །
རྟ་མཆོག་ལྗང་གུ་རལ་ཐོད་འཛིན། །རྡོ་རྗེ་མ་དང་མྱུར་འགྲོ་མ། །བདུན་གྱི་རྒྱལ་བོ་རྟ་
མཆོག་མ །ཕྱོགས་ཀྱི་མདོག་ཅན་གཙོ་བོ་འདྲ། །ཟུར་བཞིར་གླིང་བུ་པི་ཝང་མ། །རྫ་རྔ་རྔ་ཟླུམ་
ཕྱོགས་ཀྱི་མདོག །སྒོ་བཞིར་བ་ལང་གླང་སྣ།།བཞིན་བཟང་གདོང་ངན་ཕྱོགས་ཀྱི་མདོག།གཡས་
ན་གཏུན་ཤིང་དགྲ་སྟ་དང༌། །ལྕགས་ཀྱུ་དང་ནི་ཞགས་པ་སྟེ། །གཡོན་པ་ཀུན་ཀྱང་འཛིན་ལ་འདུད། །
རྡོ་རྗེ་མཁའ་འགྲོ་ལ་སོགས་ལྔ། །གཤེད་ནག་ལ་སོགས་རིགས་ལྔའི་ཚུལ། །ཟུར་བཞིར་སྒེག་ཕྲེང་གླུ་
གར་མ། །སྒོ་བཞིར་གཤིན་རྗེ་གཤེད་ལ་སོགས། །དཀྱིལ་འཁོར་ལྷ་ཚོགས་རྣམས་ལ་འདུད། །རལ་
གཅིག་ལྗང་གུ་གྲི་ཐོད་འཛིན། །ཛམྦྷ་ལ་དང་ནོར་འཛིན་དང༌། །ཆུ་དབང་འཛམ་བུ་འཁྱིལ་བ་དང༌། །
་དེང་ངེ་བཻ་དང༌། །རོ
ཀུཎྜ་ལི་དང་དེ་བི་དང༌། །རོ་ཧི་ཏ་དང་སུན་དྷ་ནི། །ཕྱོགས་ཀྱི་མདོག་ཅན་གྲི་ཐོད་འཛིན། །མཆོད་དང་
སྒོ་བར་བཅས་ལ་འདུད། །སེར་སྔོ་དཀར་ཞལ་དུག་སེལ་མ། །སྦྲུལ་དང་རལ་གྲི་འཁོར་ལོ་དང༌། །
ལྷག་མ་གྲི་ཐོད་ཐུགས་ཀར་འཛིན། །ཡིད་འོང་རྨ་བྱ་དག་ལ་ཆིབས། །རྨ་བྱ་ཆེན་མོ་ཁྲོ་གཉེར་ཅན། །
རི་ཁྲོད་མ་དང་ལུ་གུ་རྒྱུད། །ཕྱོགས་ཀྱི་མཁའ་འགྲོ་ལྟ་བུ་ལ། །རྩ་ཕྱག་དང་བོ་མདོངས་སྒྲོ་དང༌། །སྤྱི་
བླུགས་ཡལ་ག་ལྕགས་སྒྲོག་འཛིན། །མཆོད་དང་སྒོ་བར་བཅས་ལ་འདུད།།
དཀྱིལ་འཁོར་དབུས་ན་རྡོ་རྗེ་འཇིགས་བྱེད་དུས་མཐའི་སྤྲིན་ནག་ལྟ་བུར་འཇིགས །རྩ་
བའི་ཞལ་ནི་མ་ཧེ་མཐིང་ནག་ཤིན་ཏུ་ཁྲོས་པའི་གདོང་བ་ཅན། །རྭ་ནི་སྔོ་བསངས་མཆོག་ཏུ་རྣོ་བས་
ཕྱོགས་རྣམས་གནོད་པ་ལྟ་བུར་བྱེད། །རྭ་ཡི་གཡས་ཀྱི་ཕྱོགས་ཀྱི་ཞལ་ནི་དང་བོ་སྔོན་པོ་མཆེ་བ་
482

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གཙིགས། །གཉིས་པ་དམར་བོ་གློག་ལྟར་ལྗགས་འདྲིལ་གསུམ་པ་སེར་བོ་ཁྲོ་གཉེར་བསྡུས། །རྭ་ཡི
གཡོན་གྱི་ཕྱོགས་ཀྱི་ཞལ་ནི་དང་བོ་དཀར་བོ་རྨོངས་པར་བྱེད། །གཉིས་པ་དུད་ཁའི་ཤིང་ལྟར་རེངས་
བྱེད་གསུམ་པ་ནག་པོས་གསོད་པར་བྱེད། །རྭ་རྣོན་གཉིས་ཀྱི་དབུས་ཞལ་དམར་བོ་ཤིན་ཏུ་འཇིགས་
བྱེད་ཕེ་གྱི་སྒྲ་སྒྲོག་པ། །དེ་ཡི་གནས་ན་འཇམ་དཔལ་གཞོན་ནུའི་ཞལ་མཆོག་དམར་བོ་ཡིད་ཙམ་
ཁྲོས །ཐོར་ཅོག་རབ་མཛེས་ཟུར་ཕུད་ལྔ་ལྡན་ཞལ་རྣམས་ཀུན་ཀྱང་སྤྱན་གསུམ་། །མི་མགོ་སྐམ་
པོ་ལྔ་ཡིས་དབུ་རྒྱན་རློན་པ་ལྔ་བཅུའི་དོ་ཤལ་འཕྱང༌། །ཕུད་སྒྲ་འཇིགས་རུང་མཐའ་ཡས་ལ་སོགས་
སྦྲུལ་ཆེན་རྣམས་ཀྱིས་སྐུ་ལ་བརྒྱན །གྲི་གུག་འཕང་མདོང་གཏུན་ཤིང་ཆུ་གྲི་རྡོ་རྗེ་རྩེ་གཅིག་དགྲ་སྟ་
མདུང་། །མདའ་དང་ལྕགས་ཀྱུ་དབྱུག་པ་ཁ་ཊཱཾ་འཁོར་ལོ་རྗེ་རྩེ་ལྔ་བ། །ཐོ་བ་རལ་གྲི་རྔེ་ཆུང་རྣམས་
ད་པ་ཁག་ལན་
ནི་ཕྱག་གཡས་བཅུ་དྲུག་དག་གིས་འཛིན། །ཐོད་པ་ཁྲག་ལྡན་མགོ་ཕུབ་རྐང་བ་ཞགས་པ་གཞུ་དང་རྒྱུ་
མ་དང༌། །དྲིལ་བུ་ལག་པ་རས་སྐྱེས་བུ་གསལ་ཤིང་གིས་ཕུག་མེ་ཐབས་དང་། །ཐོད་ཚལ་སྡིགས་
མཛུབ་འཕན་དང་རླུང་རས་ཕྱག་གཡོན་བཅུ་དྲུག་དག་གིས་འཛིན། །ཐ་མ་གཉིས་ཀྱིས་གླང་ཆེན་
པགས་རློན་གོས་སུ་གྱོན་ཞིང་ཧ་ཧ་སྒྲོག །མི་དང་མ་ཧེ་གླང་དང་བོང་བུ་རྔ་མོང་ཁྱི་ལུག་ཝ་རྣམས་
གཡས། །བྱ་རྒོད་འུག་པ་བྱ་རོག་ནེ་ཙོ་ཁྲ་ཁྱུང་རི་སྐེགས་བཞད་རྣམས་གཡོན། །ཞབས་ཀྱིས་བརྫིས་
ཤིང་དབང་ཕྱུག་ཁྱབ་འཇུག་བརྒྱ་བྱིན་ཚངས་སོགས་དག་ཀྱང་ནི། །གཡོན་བརྐྱངས་སྟབས་ཀྱིས་
ཅུག་ཅིང་འདུག་བརྒྱ་ཅན
གཡོ་མེད་མནན་ཅིང་འཇིགས་རུང་ཤིན་ཏུ་བརྗིད་པར་བཞུགས། །ཞལ་དྲག་གཉེར་ཞིང་མཆེ་བ་
གཙིགས་པས་ཁམས་གསུམ་མ་ལུས་ཟ་བར་བྱེད། །སྨ་ར་སྨིན་མ་དབུ་སྐྲ་དམར་སེར་གྱེན་དུ་བརྫེས་
པས་ཕྱོགས་ཀུན་འབར། །གཅེར་བུའི་གཟུགས་ཅན་མཚན་མ་གྱེན་འགྲེང་གསུས་ཁྱིམ་མི་ཟད་
འཇིགས་ཆེན་བསྐྱེད། །སུ་ཡིས་ཀྱང་ནི་ལྟ་བར་མི་ཕོད་ལྷ་སོགས་ཀུན་ལ་སྡིགས་མཛུབ་བྱེད། །རེའུ་
མིག་བརྒྱད་དུ་མགོ་བོ་ལག་པ་རྒྱུ་མ་རྐང་བ་ཐོད་པ་ཐོད། །ཚ་བ་རོ་རས་སྐྱེས་བུ་གསལ་ཤིང་གྱིས་
ཕུག་འཛིན་པ་ཉིད། །གྲི་གུག་འཕང་མདུང་གཏུན་ཤིང་ཆུ་གྲི་རྡོ་རྗེ་རྩེ་གཅིག་ལྕགས་ཀྱུ་མི་དང་མ་ཧེ་
འཛིན་པ་རྣམས་ནི་ཤར། །དགྲ་སྟ་མདའ་དང་ཁ་ཊཱ་དབྱུག་ཏོ་འཁོར་ལོ་ཞགས་པ་གླང་དང་བོང་བུ་
འཛིན་པ་རྣམས་ནི་ལྷོ་ན་གནས །རྡོ་རྗེ་རྩེ་ལྔ་རྔ་ཆུང་གཞུ་ཕུབ་དྲིལ་བུ་རླུང་རས་རྔ་མོང་ཁྱི་རྣམས་
483

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཛིན་པ་རྣམས་ནི་ནུབ་ན་གནས། །སྡིགས་མཛུབ་འཕན་དང་གླང་ལྤགས་ཐོ་བ་མདུང་དང་མེ་ཐབས་
ལུག་དང་ལྕེ་སྤྱང་འཛིན་པ་རྣམས་ནི་བྱང་ན་གནས། །མགོ་བོ་རྡོ་རྗེ་འཇིགས་བྱེད་སོགས །ཐམས་
ཅད་མ་ཧེ་གདོང་ཅན་ཉིད། །ཤར་ཕྱོགས་པ་རྣམས་ཟླ་ཤེར་མདོག །ལྷོ་ཕྱོགས་པ་རྣམས་གསེར་
མདོག་ཅན། །ནུབ་ཕྱོགས་པ་རྣམས་རཱ་གའི་མདོག །བྱང་ཕྱོགས་པ་རྣམས་མར་གད་མདོག །ཕྱག་
གཡས་མི་མགོ་ལ་སོགས་བསྣམས། །གཡོན་པ་ཐོད་ཁྲག་ཐུགས་ཀར་འཛིན། །གཡོན་བརྐྱངས་མ་ཧེ་
རང་མདོག་མནན། །རྣམ་འཕྲུལ་ཕལ་ཆེར་གཙོ་བོ་མཚུངས། །སྒོ་མཚམས་བརྒྱད་ལ་རོ་ལངས་
བརྒྱད། །མདོག་ནག་རལ་བ་གསུམ་པ་སྟེ། །གཡས་ན་བྱ་རྒོད་སོགས་མཚམས་པའི །ལག་གཉིས་
གྲི་ཐོད་ཐུགས་ཀར་འཛིན། །རོལ་པའི་སྟབས་ཀྱིས་རོ་ལ་བཞུགས །རྩ་བའི་ཞལ་ནི་མཐིང་ནག་
འབར། །གཡས་གཉིས་གར་དང་སེར་བོ་སྟེ། །གཡོན་གཉིས་དམར་དང་ལྗང་གུ་ཉིད། །སྟེང་ཞལ་
ནག་པོ་རབ་ཏུ་འཇིགས། །ཐོ་བ་རལ་གྲི་རྡོ་རྗེ་དང༌། །ཞགས་པ་གཏུན་ཤིང་དྲིལ་བུ་འཛིན། །ཐ་མའི
ཡུམ་གྱི་སྟོད་ནས་འཁྱུད། །ཞབས་གཉིས་དང་བོ་ཡུམ་ལ་འཁྲིལ། །བར་བ་གཡོན་བརྐྱངས་མ་ཧེ་
སྟེང༌། །གཤིན་རྗེ་ཕོ་མོའི་མགོ་མཇུག་མནན། །ཕྱི་མ་གཉིས་ནི་གར་སྟབས་མཛད། །རོ་ལངས་ནག་
མོ་གྲི་ཐོད་འཛིན། །ཕྱག་རྒྱ་ལྔ་ལྡན་ཡབ་ལ་འཁྱུད། །གཏི་མུག་རྡོ་རྗེ་ལ་སོགས་བཞི །གཡས་ན་
འཁོར་ལོ་རིན་ཆེན་དང༌། །པདྨ་སྣ་ཚོགས་རྡོ་རྗེ་འཛིན། །གཡོན་པ་དྲིལ་བུས་ཡུམ་ལ་འཁྱུད། །སྒེག་
སོགས་བརྒྱད་ཀྱིས་མཆོད་པ་དང༌།།ལྕགས་ཀྱུ་ལ་སོགས་སྒོ་མ་འདུད།།
དཀྱིལ་འཁོར་དབུས་ན་འཁོར་ལོ་ཆེན་པོ་སྐུ་མདོག་མཐིང་ནག་རབ་ཏུ་ཁྲོས།།གཡས་ཞལ་
ཟླ་བ་ལྟ་བུ་གཡོན་ཞལ་ཉི་མ་འཆར་ཁ་འདྲ། །གཡས་ཀྱི་དང་བོས་རྗེ་འཆར་ཞིང་གཡོན་གྱི་དང་
བོས་སྡིགས་མཛུབ་མཛད །བར་བ་གཉིས་ཀྱིས་ཡུམ་ལ་འཁྱུད་ཅིང་ཐ་མ་གཉིས་ཀྱིས་སྦྲུལ་སྐེད་
འཛིན། །སྤྱན་གསུམ་མེ་ཡི་ཕུང་བོ་འདྲ་ཞིང་དབུ་སྐྲ་ཁམས་ནག་གྱེན་དུ་བརྫེས། །ཁྲོ་གཉེར་བསྡུས་
ཤིང་ལྗགས་འདྲིལ་མཆེ་གཙིགས་ཧཱུཾ་གི་ང་རོའི་གནམ་ས་འགེངས། །གསུས་ཁྱིམ་རྒྱས་ཤིང་གཡོན་
བརྐྱངས་སྟབས་ཀྱིས་ཚངས་པ་བརྒྱ་བྱིན་ཉི་ཟླ་མནན། །བདུད་ལས་རྒྱལ་བྱེད་དཀར་བོ་ནི། །གཡས་
ཀྱི་དང་བོ་རྡོ་རྗེ་འཕྱར། །གཡོན་གྱིས་དང་བོ་རྩེ་གསུམ་འཛིན། །པང་ན་ལྷ་མོ་འོད་ཟེར་ཅན། །ཕྱག་
484

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གཡས་སྤུ་གྲི་སྡིགས་མཛུབ་མཛད། །རྡོ་རྗེ་གཟི་བརྗིད་གསེར་མདོག་ནི། །གཡས་ཀྱི་དང་བོ་རྡོ་རྗེ
འཕྱར། །གཡོན་གྱི་དང་བོ་དབྱུག་ཏོ་འཛིན། །པང་ན་ལྷ་མོ་མདངས་ཅན་མ། །ཕྱག་གཡས་ཟངས་དྲི་
སྡིགས་མཛུབ་མཛད།།རྔམ་པ་སྒྲ་སྒྲོག་སྐུ་མདོག་དམར། །གཡས་ཀྱི་དང་བོ་རྡོ་རྗེ་འཕྱར། །གཡོན་གྱི་
དང་བོ་སྦྲུལ་ཞགས་འཛིན། །པང་ན་ལྷ་མོ་དབྱངས་ཅན་མ། །གཡས་ན་སྟ་རེ་སྡིགས་མཛུབ་མཛད།11
བདུད་རྩི་འཁྱིལ་བ་སྐུ་མདོག་ལྗང༌། །གཡས་ཀྱི་དང་བོ་རྡོ་རྗེ་འཕྱར། །གཡོན་གྱི་དང་བོ་བེ་ཅོན་
འཛིན། །པང་ན་ལྷ་མོ་རླུང་འཛིན་མ། །ཕྱག་གཡས་འཁོར་ལོ་སྡིགས་མཛུབ་མཛད། །ཡབ་རྣམས་
འོག་མའི་ཕྱག་གཉིས་ནི། །སྡིགས་མཛུབ་བསྣོལ་བས་ཡུམ་ལ་འཁྱུད། །ཡབ་ཀྱི་མདོག་འདྲའི་ཡུམ་
གྱི་གཡོན། །ཐོད་ཁྲག་འཛིན་པས་ཡབ་ལ་འཁྱུད། །དེ་རྣམས་གཙོ་བོའི་ཕྱོགས་བཞིར་གནས། །སྒོ་
བཞིར་ལྕགས་ཀྱུ་མ་ལ་སོགས། །ཁ་སྦྱོར་ཚུལ་གྱིས་ཟླ་བར་གནས། །
ནག་དམར་ལྗང་ཞལ་རྒྱབ་ཞལ་ཕག་གདོང་ནག་པོ་སྒྲ་སྒྲོག་རྩ་ཕྱག་གཉིས་ཀྱིས་ཡུམ་ལ་
འཁྱུད། །དེ་འོག་གཡས་ན་གྲི་གུག་ཐོད་པ་རྔ་མ་དབྱུག་པ་རྡོ་རྗེ་གླང་བོའི་མགོ་བོ་འཛིན། །གཡོན་ན་
ཐོད་ཁྲག་རྩེ་གསུམ་རྔེའུ་ཆུང་རྡོ་རྗེའི་མདུད་པ་དྲིལ་བུ་མ་ཧེའི་མགོ་བོ་འཛིན། །ཐ་མ་གླང་ལྤགས་གོས་
གྱོན་སྦྲུལ་རྒྱན་སྟག་ཤམ་ཞབས་བཞི་གཡོན་བརྐྱང་བདུད་བཞི་མ་ཧེ་མནན། །དབང་ཕྱུག་དཀར་མོ་
ཕྱག་གཉིས་ཡབ་འཁྱུད་འོག་མས་གྲི་ཐོད་བྱིན་པ་གཉིས་ཀྱིས་ཡབ་ལ་འཁྱུད །གཏུམ་མོ་དཀར་
ས་གཅུད།
ཙར་ཙི་ཀ་ནག་གྲི་གུག་ཐོད་འཛིན་ཀ་ལིང་ཀ་ནག་རྩེ་གསུམ་ཐོད། །རིགས་དབང་སེར་མོ་གཡས་པ་
གྱེན་བསྒྲེང་གཡོན་པ་ཐོད་འཛིན་ཞབས་གཡོན་ཀུན་བརྐྱངས་རོ་ལ་གནས། །ཆོམ་རྐུན་ནག་མོ་ལན་
ཚྭ་ཅན་ལྗང་དགའ་ཆེན་དམར་མོ་དགའ་བའི་དབང་ཕྱུག་མ་ཉིད་སེར། །རིམ་བཞིན་རྔ་མ་སྤོས་སྣོད་རྡོ་
རྗེ་དྲིལ་བུ་འཛིན་ཅིང་ནང་དང་ཕྱི་ཡི་སྣམ་བུར་བཞུགས། །ནག་དམར་དཀར་དང་རྒྱབ་ཞལ་ཕག་
གདོང་སེར་བོ་འཇིགས་རུང་རྩ་ཕྱག་གཉིས་ཀྱིས་ཡུམ་ལ་འཁྱུད། །གྲི་གུག་རྔ་དཀར་རྗེ་རྩེ་གཅིག་
རྩེ་གསུམ་དང་ནི་ཐོད་པ་གྲི་གུག་གླང་ལྤགས་དང༌། །རྡོ་རྗེ་ལོག་འདྲེན་མཆེ་བ་འཛིན་ཞིང་སྔར་ལྟར་
ཁ་སྦྱོར་བདུད་བཞི་མ་ཧེ་གདན་ལ་བཞུགས། །གཏུམ་མོ་ལ་སོགས་རྣལ་འབྱོར་མ་བཞི་རབ་ཏུ་བསྐོར་
ཞིང་གླུ་གར་རོལ་མོའི་སྒྲ་ཆེན་ལྡན། །ནག་ལྗང་དམར་བའི་ཞལ་གསུམ་དང་ལྡན་རྩ་ཕྱག་གཉིས་ཀྱིས་
485

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཡུམ་ལ་འཁྱུད་ཅིང་དེ་འོག་ན། །གྲི་གུག་ཐོད་པ་རྗེ་རྩེ་གསུམ་ཅང་ཏེའུ་དྲིལ་འཛིན་ཕྱག་རྒྱ་དྲུག་
སོགས་རྒྱན་ཀུན་རྫོགས། །མི་ཐུང་གེལ་བ་གཡས་བརྐྱངས་སྟབས་ཀྱིས་རོ་ཡི་གདན་ལ་མེ་དཔུང་
འབར་བའི་དབུས་ན་བཞུགས། །གཏུམ་མོ་ལ་སོགས་རྣལ་འབྱོར་མ་བཞིས་རབ་ཏུ་བསྐོར་ཞིང་གླུ་
གར་རོལ་མོའི་སྒྲ་ཆེན་ལྡན། །ནག་དཀར་ལྗང་བུའི་ཞལ་གསུམ་དང་ལྡན་གཡས་ན་གྲི་གུག་ཐོད་པ
དང་ནི་ཅང་ཏེའུ་འཛིན། །གཡོན་ན་གཤོར་དང་རྩེ་གསུམ་རལ་གྲི་འཛིན་པས་ཁ་སྦྱོར་ཕྱག་རྒྱ་དྲུག་
སོགས་རྒྱན་ཀུན་རྫོགས། །མིའུ་ཐུང་གེལ་བ་གཡོན་བརྐྱངས་སྟབས་ཀྱིས་སེངྒེའི་གདན་ལ་མེ་དཔུང་
འབར་བའི་དབུས་ན་བཞུགས། །གཏུམ་མོ་ལ་སོགས་རྣལ་འབྱོར་མ་བཞིས་རབ་ཏུ་བསྐོར་ཞིང་གླུ་
གར་རོལ་པའི་སྒྲ་ཆེན་ལྡན། །མགོན་པོ་ནག་པོ་ཕྱག་གཡས་གྲི་གུག་ཐོད་པ་འཛིན་ཞིང་གཡོན་ན་ཐོད་
ཕྲེང་རྩེ་གསུམ་འཛིན། །མི་མགོ་སྐམ་རློན་དབུ་རྒྱན་དོ་ཤལ་སྦྲུལ་རྒྱན་སྟག་གི་ཤམ་ཐབས་ལ་སོགས་
ཆ་ལུགས་རྫོགས། །མི་ཐུང་གེལ་བ་གཡོན་བརྐྱང་སྟབས་ཀྱིས་རོ་ཡི་གདན་ལ་མེ་དཔུང་འབར་བའི་
དབུས་ན་བཞུགས། །གཡས་གཡོན་གཉིས་ན་གྲུབ་པ་བརྙེས་པའི་རྣལ་འབྱོར་གཉིས་ཀྱིས་འཇིགས་
རུང་དུར་ཁྲོད་ཆེན་པོར་རོལ། །
འགྱུར་མེད་སྐུ་མདོག་ནག་པོ་ལ། །དེ་བཞིན་ཉིད་ཀྱིས་ཞལ་གཅིག་པ། །ཐབས་དང་ཤེས་
རབ་ཟུང་འབྲེལ་ཕྱག །བདུད་བཞི་གཅོད་པའི་གྲི་གུག་དང༌། །སྡེ་ཆེན་སྐྱོང་བའི་ཐོད་པ་བསྣམས། །
ཞ་གཅད་པའི་
མི་རྟོག་རོ་ཡི་གདན་ལ་བཞུགས། །རྣལ་འབྱོར་མ་བཞིས་ཡོངས་བསྐོར་ནས། །ཨཱ་ལི་ཀཱ་ལིའི་སྒྲ་ཆེན་
སྒྲོག །རབ་དཀར་བདུད་རྩིའི་ལུས་ཅན་རྡོ་རྗེ་ཅན། །རྡོ་རྗེ་གཏོད་ཅིང་དྲིལ་བུ་སྙེམས་མཛད་ཚུལ། །
རྒྱན་རྣམས་ཀུན་རྫོགས་སེམས་དཔའི་དཀྱིལ་ཀྲུང་བཞུགས །གསང་བ་ནོར་བུའི་ཐིག་ལེ་ཁྱོད་ལ་
འདུད། །མདུན་ན་མི་བསྐྱོད་སྔོན་པོ་ས་གནོན་ཅན། །གཡས་ན་རིན་ཆེན་སེར་བོ་མཆོག་སྦྱིན་ཅན། །
རྒྱབ་ན་སྣང་མཐའ་དམར་བོ་མཉམ་བཞག་མཛད། །གཡོན་ན་དོན་གྲུབ་ལྗང་གུ་སྐྱབས་སྦྱིན་མཛད། །
ཐམས་ཅད་གཡོན་པ་མཉམ་བཞག་ལེགས་པར་མཛད། །རྒྱན་རྣམས་ཀུན་གྱིས་ལེགས་པར་རབ་ཏུ་
མཛེས། །རིགས་བཞི་མི་གཡོ་རྡོ་རྗེའི་དཀྱིལ་ཀྲུང་ཅན། །རྣམ་ཀུན་མཆོག་ལྡན་རྣམས་ལ་ཕྱག་འཚལ་
ལོ །ཧཱུཾ་མཛད་སྔོན་པོ་ཞལ་བཞི་གཡོན་བརྐྱངས་མཛད། །ཕྱག་གཉིས་དང་བོ་རྡོ་རྗེ་དྲིལ་བུ་འཛིན། །
486

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
ལྷག་མ་གཡས་ན་རྩེ་གསུམ་རལ་གྲི་མདའ། །གཡོན་ན་ཞགས་པ་ལྕགས་ཀྱུ་གཞུ་འཛིན་བསྟོད། །
ཕྱོགས་བཞིར་རྡོ་རྗེ་རིན་ཆེན་པདྨ་དང༌། །ལས་ཀྱི་ཧཱུཾ་མཛད་རྡོ་རྗེ་ལ་སོགས་འཛིན། །ཞལ་བཞི་ཕྱག་
བརྒྱད་རྡོ་རྗེ་སེམས་མ་སོགས། །རིག་མ་རྣམས་ཀྱི་སྙིང་གར་རྒྱས་གདབ་མཛད། །དཀྱིལ་འཁོར་ཤར་
དུ་རྣམ་པར་སྣང་མཛད་དཀར། །ལྷོ་ལ་སོགས་པར་རིན་ཆེན་འབྱུང་ལྡན་སོགས། །སྔར་མཚུངས་རིན་
ཆེན་ལ་སོགས་ལག་ན་འཛིན། །དེ་ཡི་ཕྱོགས་བཞིར་སྒེག་སོགས་རྣམ་པ་བཞི། །ལྷ་རྣམས་ཕྱོགས་
བཞིར་སེམས་དཔའ་བཅུ་དྲུག་བཞུགས། །དེ་ཡི་མཚམས་བཞིར་བདུག་སྤོས་ལ་སོགས་བཞི །སྒོ་བ་
བཞི་རྣམས་རྡོ་རྗེའི་དབྱིངས་འདྲར་འདུད།།
འདབ་མ་བཅུ་དྲུག་ལྡན་པའི་པད་ལྟེ་ལ། །རབ་དཀར་ཡིད་འཕྲོག་བསམ་གཏན་ལྷ་མོ་ནི། །
ཕྱག་གཉིས་མཉམ་བཞག་ཞབས་གཉིས་དཀྱིལ་ཀྲུང་མཛད། །ཤར་དུ་སྦྱིན་པ་སེར་མོ་རིན་ཆེན་
འཛིན། །ལྷོར་ནི་ཚུལ་ཁྲིམས་དཀར་མོ་མེ་ཏོག་འཛིན། །ནུབ་ཏུ་བཟོད་པ་སྔོན་མོ་གོ་ཆ་འཛིན། །བྱང་
དུ་བརྩོན་འགྲུས་ལྗང་གུ་རལ་གྲི་འཛིན། །ཤར་ལྷོར་ཤེས་རབ་སེར་མོ་རྡོ་རྗེ་འཛིན། །ལྷོ་ནུབ་ཕྲེང་བ་
དམར་སེར་ཕྲེང་བ་འཛིན། །ནུབ་བྱང་སྨོན་ལམ་དམར་ལྗང་ལྗགས་ཉིད་འཛིན། །བྱང་ཤར་ཐབ་ལྷ་
ལྗང་སྐྱ་གར་དག་བྱེད། །དེ་དག་རྣམས་ཀྱི་གཡས་སུ་རིམ་པ་ལྟར། །རྡོ་རྗེ་གཟུགས་མ་སེར་མོ་མེ་ལོང་
འཛིན། །རྡོ་རྗེ་སྒྲ་མ་སྔོན་མོ་པི་ཝང་རྒྱུད། །རྡོ་རྗེ་རོ་མ་དམར་མོ་ཞལ་ཟས་འཛིན། །རྡོ་རྗེ་རེག་མ་ལྗང་
མར་བར་གྱུར།།
གུ་གོས་མཆོག་འཛིན། །བཞད་མ་སེར་མོ་བཞད་པའི་ཕྱག་རྒྱ་མཛད། །སྒེག་མོ་གར་སྙེམས་པའི་
ཕྱག་རྒྱ་མཛད། །གླུ་མ་དམར་མོ་སྙན་པའི་པི་ཝང་སྦྲེང༌། །གར་མ་ལྗང་གུ་ཕྱག་གཉིས་གར་དག་
བསྒྱུར །ཕྱི་རོལ་མེ་ཏོག་ལ་སོགས་རིམ་པ་ལྟར། །མེ་ཏོག་ལྷ་མོ་སེར་མོ་མེ་ཏོག་འཛིན། །བདུག་
སྤོས་ལྷ་མོ་སྔོན་མོ་བདུག་སྤོས་འཛིན། །མར་མེ་ལྷ་མོ་དམར་མར་མེ་འཛིན། །བྱུག་སྤོས་ལྷ་མོ་ལྗང་
གུ་བྱུག་སྤོས་འཛིན། །གོས་རྒྱན་རྩ་བའི་ལྷ་ཚོགས་རྣམས་ལ་འདུད། །གསང་རྒྱན་དམར་མོ་རྡོ་རྗེ་
སེམས་དཔའ་འདྲ། །གཡོན་དུ་ཤེར་ཕྱིན་གསེར་མདོག་ཞལ་བཞི་མ། །རྩ་ཞལ་འཛུམ་ཞིང་ཞལ་
བཞིའི་སྟེང་ཉིད་ན། །དཀར་དམར་མཐིང་སྔོན་བསངས་ནོར་བུས་མཛེས། །ཕྱག་བཞི་ཆོས་མཛད་
རྡོ་རྗེ་པདྨས་བརྒྱན། །འཁོར་ལོའི་དབུས་ན་སེམས་དཔའི་དཀྱིལ་ཀྲུང་མཛད། །མདུན་ན་དཔལ་མོ་
487

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དཀར་མོ་འོད་དམར་འཕྲོ། །སྐུ་དང་ཕྱག་གཉིས་མཐའ་ཡས་དར་ཐོད་འཛིན། །རྩ་ཕྱག་གཉིས་ན་
རྗེ་པདྨ་བསྣམས །ལྷག་མ་ཕྱག་མཚན་སྣ་ཚོགས་རབ་ཏུ་འཛིན། །ཟླ་བའི་སྟེང་དུ་སེམས་དཔའི་
དཀྱིལ་ཀྲུང་མཛད། །ལྷོར་ནི་མཆོག་སྦྱིན་དགེ་མ་སྐུ་མདོག་སྔོ། །སྤྱན་བཀྲ་ཞལ་འཛུམ་ནོར་བུའི་
རགས་ཅན། །ཕྱག་གཉིས་ཡིད་བཞིན་ནོར་བུ་རིན་ཆེན་འཛིན། །རིན་ཆེན་ཁྲི་ཡི་སྟེང་ན་དེ་ལྟར་
བཞུགས། །ནུབ་ཏུ་ཆུ་སྐྱེས་ཡིད་འཕྲོག་སྣ་ཚོགས་མདོག།གོས་དམར་གྱོན་ཞིང་རྒྱན་རྣམས་ཀུན་གྱིས་
མཛེས། །གཡོན་གྱིས་པད་འཛིན་གཡས་པས་པད་ཁ་འབྱེད། །བྱང་དུ་མི་གཡོ་བཞིན་རས་སྐུ་མདོག་
ལྗང༌། །དར་དཀར་གྱིས་བཀླུབས་རྒྱན་རྣམས་ཀུན་གྱིས་མཛེས། །རྡོ་རྗེ་གཏོད་ཅིང་དྲིལ་བུ་སྙེམས་
ཚུལ་མཛད། །གཉིས་ཀའང་ཟླ་བའི་གདན་ལ་དེ་ལྟར་བཞུགས། །མཚམས་བཞིར་མེ་ཏོག་ལ་སོགས་
ལྷ་མོ་བཞི། །འདབ་བརྒྱད་ཕྱི་མའི་ཕྱོགས་བཞིར་གཟུགས་སོགས་བཞི། །དེ་ཡི་མཚམས་བཞིར་
བཞད་མ་ལ་སོགས་བཞི །སྒོ་བཞིར་ལྕགས་ཀྱུ་ལ་སོགས་སྒོ་མ་བཞི། །ཁོར་ཡུག་འཇིག་རྟེན་པ་ཡི
འཁོར་གྱིས་བསྐོར།།གསང་རྒྱན་ཤེར་ཕྱིན་དཀྱིལ་འཁོར་ལྷ་ཚོགས་བསྟོད།།
ཤེར་ཕྱིན་གསེར་མདོག་མུ་ཏིག་ཐོར་གཙུག་ཅན། །ཕྱག་བཞི་ཆོས་འཆད་མཆོག་སྦྱིན་ལན
བུ་བསྣམས །པདྨའི་ལྟེ་བར་སེམས་དཔའི་དཀྱིལ་ཀྲུང་མཛད། །སྦྱིན་པ་སེར་མོ་རིན་ཆེན་ཕྱག་ན་
བསྣམས། །ཚུལ་ཁྲིམས་དཀར་སེར་ཡིད་བཞིན་ནོར་བུ་འཛིན། །བཟོད་པ་སེར་མོ་རིན་ཆེན་གོ་ཆ་
འཛིན།།བརྩོན་འགྲུས་སྔོ་བསངས་མཆོག་གིས་དབྱུ་གུ་འཛིན།།ཀུན་ཀྱང་མཛེས་མ་རྒྱན་རྣམས་ཀུན་
གྱིས་སྤྲས །ཞབས་གཡས་ཙོག་པུ་གཡོན་པ་དཀྱིལ་ཀྲུང་མཛད། །ཕྱོགས་བཞིའི་འདབ་མར་སེངྒེའི་
ཁྲི་ལ་བཞུགས། །མཆོད་པའི་ལྷ་མོ་སྒོ་མ་སྔར་དང་འདྲ། །ཤེས་རབ་གཙོ་མོའི་དཀྱིལ་འཁོར་ལྷ་ལ་
འདུད། །འདོད་པའི་དབང་ཕྱུག་དམར་བོ་ཤིན་ཏུ་མཛེས། །ཨུཏྤལ་འོད་ལྡན་མེ་ཏོག་འདབ་བཞིན་
འགེངས། །རྒྱན་རྣམས་ཀུན་ལྡན་རོལ་པའི་སྟབས་ཀྱིས་བཞུགས། །སྒོ་བཞི་སྒོ་སྐྱོང་བཙུན་མོ་རང་སྒྲ་
དང༌། །ཕྱོགས་སྐྱོང་གཉིས་གཉིས་སྒོ་ལོགས་དག་ཏུ་གནས། །འདོད་པའི་དབང་ཕྱུག་དཀྱིལ་འཁོར་
ལྷ་ལ་འདུད། །གསང་རྒྱན་དམར་བོ་རྡོ་རྗེ་སེམས་དཔའ་འདྲ། །རིན་ཆེན་མེ་ཏོག་དམར་བོའི་གཙུག་
རྒྱན་འཆང༌། །བླ་གོས་དམར་དང་སྔོ་དམར་དཀར་འོད་ལྡན། །དཀྱིལ་འཁོར་དབུས་མར་རྣམ་པར་
488

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
འགྱིང་ལ་འདུད། །བརྩོན་འགྲུས་བཟོད་པ་སྦྱིན་པ་ཤེས་རབ་མ། །དེ་ཡི་མདུན་རྒྱབ་གཡས་དང་
གཡོན་དུ་བཞུགས། །བསམ་གཏན་མ་དང་འཕེལ་མ་སྨོན་ལམ་མ། །ཐབས་མཁས་དམར་རྣམས་མེ་
སོགས་མཚམས་བཞིར་གནས། །རིམ་པ་གཉིས་ཀྱི་ཤར་གྱི་དཀྱིལ་འཁོར་དབུས །རྡོ་འདོད་པའི་
དབང་ཕྱུག་རྣམ་པར་འགྱིང༌། །མགྲིན་པ་དམར་བོ་མེ་ཏོག་མདའ་གཞུ་འཛིན། །སྒྲ་སྒྲོག་རྒྱལ་བོ་
གསེར་མདོག་རྡོར་དྲིལ་འཁྲོལ། །ཟླ་འོད་དཀར་བོ་ཕྱག་ན་ཟླ་བ་འཛིན། །སྐྱེ་བ་ཡོངས་འདོར་དཀར་
བོ་འཁོར་ལོ་འཛིན། །དེ་ཡི་མདུན་རྒྱབ་གཡས་དང་གཡོན་དུ་བཞུགས། །རིམ་པ་གཉིས་ཀྱི་ལྷ་ཡི་
དཀྱིལ་འཁོར་དབུས། །མཁའ་འགྲོའི་དབང་ཕྱུག་སྔོན་པོ་རལ་གྲི་འཛིན། །འདོད་རྒྱལ་དམར་བོ་རིན་
ཆེན་གཞུ་ཉིད་འཛིན། །དམ་པ་འདུལ་བྱེད་དཀར་བོ་རིན་ཆེན་འཛིན། །རྣམ་པར་དམོད་པ་དམར་བོ་
དབང་ཕག་ཆོ
ཉི་མ་འཛིན། །ཌཱ་ཀིའི་དབང་ཕྱུག་རྒོད་བཅས་རིན་ཆེན་འཛིན །དེ་ཡིས་མདུན་རྒྱབ་གཡས་དང་
གཡོན་དུ་གནས། །དཀྱིལ་འཁོར་ནུབ་དམར་དྲི་ཡི་དབང་ཕྱུག་དམར། །ཕྱག་གཉིས་བཅས་ནི་པདྨ
སྙིང་གར་འཛིན། །སྒྲོལ་མ་སྤྱན་མཛེས་དཀར་སེར་ཨུཏྤལ་འཛིན། །བརྩེ་ལྡན་སྔོན་པོ་ཡིད་བཞིན་
ནོར་བུ་འཛིན། །ཆོས་འཆད་དཀར་པོ་ཆོས་ཀྱི་ཕྱག་རྒྱ་མཛད། །དེ་ཉིད་མཁན་པོ་དཀར་པོ་འཁོར་ལོ་
འཛིན། །དེ་ཡི་མདུན་རྒྱབ་གཡས་དང་གཡོན་དུ་གནས། །བྱང་གི་དབུས་ན་སྟུག་པོ་བཀོད་པ་ནི། །
ལྗང་ཀུ་སྣ་ཚོགས་རྡོ་རྗེ་ཕྱག་ན་འཛིན། །རྡོ་རྗེ་སྐྱོང་བ་མདོག་བཀྲ་རྡོ་རྗེ་འཛིན། །རྡོ་རྗེ་འཆིང་བ་དམར་
མདགབཕྲད
པོ་ལྕགས་སྒྲོག་འཛིན། །སྤོང་བ་པོ་ནི་ནག་པོ་གསལ་ཤིང་འཛིན། །འཁོར་བྱེད་ལྗང་ཀུ་མགལ་མེའི་
འཁོར་ལོ་འཛིན། །སྒོ་བཞིར་ལྕགས་ཀྱུ་ལ་སོགས་རིམ་པས་གནས། །ཐམས་ཅད་རྒྱན་རྣམས་ཀུན་
ལྡན་རོལ་པས་བཞུགས །རིམ་པ་གསུམ་པར་མེའི་འཁོར་ལོ་ལ། །མདའ་ཡི་མཚོན་ཆ་དམར་པོ་
མདའ་ཉིད་འཛིན། །དབང་ཕྱུག་རྡོ་རྗེ་སྔོན་པོ་ཉི་མ་འཛིན། །རྡོ་རྗེ་ཉེར་བཞི་དཀར་མོ་པདྨ་འཛིན། །
སྟེང་ཞལ་མཛེས་མ་སྔོན་མོ་ཕྱག་གཡས་ན། །རྡོ་རྗེ་རྩེ་གཅིག་གཡོན་པ་ཐལ་མོ་སྦྱར །དུས་ཚིགས་
བཟང་མོ་སྔོ་སྐྱ་གདུགས་ཉིད་འཛིན། །བརྡ་སྤྲོད་དམར་སྐྱ་མེ་ཏོག་ཕྲེང་བ་འཛིན། །ཡི་གེ་མ་ནི་ཁྲ་མོ་
རྡོ་རྗེ་འཛིན། །རོལ་པ་ལྡན་མ་སྔོ་དམར་རྗེ་འཛིན། །དེ་རྣམས་ཕྱོགས་བཞིར་མཚམས་བཞི་རྣམས་
སུ་གནས། །རྡོ་རྗེ་འདོད་མཆོག་དཀར་མོ་རྡོར་པད་འཛིན། །དབང་ཕྱུག་དྷི་མ་སེར་སྔོ་སྒྲོལ་མ་འཛིན། །
489

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འོད་མཆོག་ལྡན་མ་དམར་མོ་འོད་ཕྲེང་འཛིན། །རྡོ་རྗེ་ཕྲེང་སྐྱེས་ཁྲ་མོ་གོས་ཁྲ་འཛིན། །དེ་ཡི་ཕྱི་རོལ་
དག་གི་མཚམས་བཞིར་གནས། །སྙིང་བསྐུལ་མཛེས་མ་དམར་དབྱུག་མདའ་འཛིན།།འགུགས་པ་
སྔོན་མོ་ལྕགས་ཀྱུ་ཞགས་པ་འཛིན །མཉེས་མ་དམར་མོ་ཕྱག་ན་ཞགས་པ་འཛིན། །ཁྲག་འགུགས་
ནག་མོ་མགོ་ཐོད་ཤས་གང་འཛིན། །དེ་ཡི་ལྷ་རྣམས་ཀྱི་ནི་ཕྱོགས་བཞིར་གནས། །ཐམས་ཅད་འཕྲོག་
མ་སྐུ་མདོག་དམར་ནག་ནི། །ལྕགས་ཀྱུ་ཞགས་པ་འཛིན་པ་མེ་ལ་གནས །རྡོ་རྗེ་འབེབས་པ་དམར་
བོ་རྡོར་དྲིལ་འཛིན། །དམ་ཚིག་གསུམ་ལྡན་དཀར་མོ་རྩེ་གསུམ་འཛིན། །ཐོག་མཐའ་མེད་པ་དམར་
སྔོ་རྩུབ་ཤིང་འཛིན། །གདུལ་དཀའ་གདུལ་བྱེད་དམར་མོ་དབྱུག་པ་འཛིན། །རིམ་བཞིན་ཤར་ལྷོ་ནུབ
ཀྱི་སྒོ་རུ་གནས །མེ་མཚམས་གཡས་སུ་འཇིགས་པའི་ལུས་ཅན་མ། །འོད་ཟེར་དམར་འབར་མ་
མེ་ལྕེ་འཛིན། །གསུམ་འཆིང་དཀར་མོ་ལྕགས་ཀྱུ་ཞགས་པ་འཛིན། །འཇིགས་བྱེད་མེ་གདོང་ནག་མོ་
སྒྲོན་མེ་འཛིན། །བྲན་མོ་གསུམ་འཆིང་དམར་མོ་ལྕགས་སྒྲོག་འཛིན། །རྩིགས་ཤིང་རྣམ་འགྱུར་གདོང་
དམར་ཐོད་རློན་འཛིན། །ལྷ་སྣམ་ཤར་ལ་སོགས་པ་ཕྱོགས་བཞིར་གནས། །བདེ་གཤེགས་དགེ་མ་
དམར་མོ་གོས་ཕྲེང་དམར།།མདའ་གཞུ་འཛིན་པ་ཁྱད་པར་བྱང་དུ་གནས། །རྡོ་རྗེ་འབེབས་མ་དཀར་
མོ་ལག་པ་འཛིན། །ལོགས་ན་གསུམ་འཇོམས་དཀར་མོ་སྡིགས་མཛུབ་མཛད། །ཐམས་ཅད་རོལ་མ་
སེར་མོ་ནུ་མ་འཛིན། །དགའ་བ་རྗེས་ཐོགས་དམར་མོ་འཁྱུད་ཐབས་མཛད། །ཐམས་ཅད་རྡོ་རྗེ་སེར་
མོ་རྩེད་འཇོ་བྱེད། །སྟོབས་པོ་ཆེ་ཉིད་དཀར་བོ་ལྕགས་ཀྱུ་འཛིན། །ལེགས་པར་གནས་པ་སེར་བོ་
ཞགས་པ་འཛིན། །འཆིང་བར་བྱེད་པ་དམར་བོ་ལྕགས་སྒྲོག་འཛིན། །མཉེས་པར་བྱེད་པ་ལྗང་གུ་
རྡོར་དྲིལ་འཛིན། །དཀྱིལ་འཁོར་བཞི་བའི་མེ་སོགས་གཡས་སུ་ནི། །མེ་ཏོག་བདུག་སྤོས་མར་མེ་དྲི་
མཆོག་མ། །གཡོན་བཞིར་གཟུགས་སྒྲ་དྲི་རོ་རེག་བྱ་མ། །དབུས་བཞིར་བཞད་མ་སྒེག་མོ་གླུ་གར་མ། །
རྔ་མཛེས་རྔ་ཆེན་རྫ་རྔ་རྔ་ཟླུམ་མ །པ་ཊ་ཧ་དང་མུསྫ་ཀུཉྩ་། །ཏིང་ཤགས་ཅང་ཏེའུ་མཁར་རྔ་རྒྱུད་
གཅིག་མ། །པི་ཝང་རྒྱུད་གསུམ་རྡོ་རྗེ་མཁར་འཁྲོལ་མ། །གླིང་བུ་དུང་དང་ཟངས་དུང་དྲིལ་བུ་མ། །
ཤར་དུ་དྲུག་དང་གཞན་དུ་བཞི་བཞི་གནས། །དེ་ཡིས་རྒྱབ་ཀྱི་ཕྱོགས་བཞིར་རིམ་པ་ལྟར །རྡོ་རྗེ་
གར་མ་དཀར་མོ་རྡོ་རྗེ་འཛིན། །རིན་ཆེན་གར་མ་རིན་ཆེན་སྙེ་མ་འཛིན། །པདྨ་གར་མ་པདྨའི་ཁ་དག་
490

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
འབྱེད། །སྣ་ཚོགས་གར་མ་སྣ་ཚོགས་རྡོ་རྗེ་འཛིན། །ཕྱོགས་ཀྱི་མདོག་ཅན་གོས་དང་རྒྱན་གྱིས་སྤྲས། །
སྒོ་བ་བཞི་ནི་ལྕགས་ཀྱུ་ལ་སོགས་པའོ །གདུང་དྲུག་དམར་བོ་ཐལ་སྦྱར་གཡས་གཉིས་ན། །མདུང་
ཐུང་རྗེ་ཁྱིམ་བྱ་དྲིལ་བུ་གཡོན། །རྨ་བྱ་ལ་ཞོན་ཆུང་མ་དང་བཅས་པ། །གཤིན་རྗེ་ནག་པོ་དབྱུག་པ་
མདུང་ཐུང་ཐོགས། །མ་ཧེ་ལ་ཞོན་ཆུང་མ་དང་བཅས་པ། །ཆུ་ལྷ་དཀར་བོ་དུང་དང་སྦྲུལ་ཞགས་
ཐོགས། །ཆུ་སྲིན་ལ་ཞོན་ཆུང་མ་དང་བཅས་པ། །ལུས་ངན་སེར་བོ་ལྕགས་ཀྱུ་དབྱུག་པ་ཐོགས། །མི་
ལ་ཞོན་པ་ཆུང་མ་དང་བཅས་པ །སོ་སོའི་སྒོ་ཡི་གཡས་སམ་གཡོན་དུ་གནས། །ཕྱི་ཡི་ཁོར་ཡུག་
དཀྱིལ་འཁོར་ལྔ་བ་ལ། །ཤར་དུ་དྲག་པོ་དཀར་བོ་རྩེ་གསུམ་འཛིན། །ལྷོ་རུ་ཁྱབ་འཇུག་ནག་པོ་
འཁོར་ལོ་འཛིན། །ནུབ་ཏུ་ཚངས་པ་དམར་བོ་དབྱུ་གུ་འཛིན། །བྱང་དུ་བརྒྱ་བྱིན་སེར་བོ་རྡོ་རྗེ་འཛིན། །
ང་ལན་ལ་སོགས་གཙོ
མཚམས་བཞི་རྣམས་སུ་དབང་ལྡན་ལ་སོགས་གནས། །སྒོ་བཞིར་དཔུང་བཟང་དཀར་བོ་རྡོ་རྗེ་འཛིན། །
བདུད་རྩི་འཁྱིལ་བ་སྔོན་པོ་རྡོ་རྗེ་འཛིན། །མུ་ཀུཎྚ་ཉིད་དམར་བོ་རྔ་ཟླུམ་བརྡུང༌། །གྲུབ་པ་སེར་བོ་རིན་
ཆེན་ལེགས་པར་འཛིན། །ཡང་ན་དེ་རྣམས་རྩ་བའི་ཁ་དོག་ཅན། །ཤར་ལ་སོགས་པའི་སྒོ་བཞིར་ཉེ་
བར་གནས། །རྡོ་རྗེ་གསང་རྒྱན་ལྷ་ཚོགས་རྣམས་ལ་བསྟོད།།
རྡོ་རྗེ་སྙིང་རྒྱན་གྱི་ལྷ་ཚོགས་ལ་བསྟོད་པ་ནི། རྣམ་སྣང་དཀར་བོ་ཞལ་བཞི་དང་ལྡན་མཉམ
བཞག་དཀྱིལ་ཀྲུང་མཛད། །དེ་ཡི་ཕྱོགས་བཞིར་རྗེ་རིན་ཆེན་པདྨ་ལས་ཀྱི་གཙུག་ཏོར་རྣམས། །
རེ་རྒྱལ་བ་གཟི་བརྗི
བྱང་ཤར་གཙུག་ཏོར་གདུགས་དཀར་རྒྱལ་བ་གཟི་བརྗིད་ཕུང་བོ་རྣམ་རྒྱལ་ཉིད། །གདུགས་དཀར་
རལ་གྲི་ཉི་མ་འཁོར་ལོ་གཡས་པས་འཛིན་ཞིང་གཡོན་མཉམ་བཞག །དེ་ཡི་ཕྱི་རོལ་འབྱུང་བཞིའི་
དབུས་སུ་མི་བསྐྱོད་ལ་སོགས་རིམ་བཞིན་གནས།།རེ་རེའི་ཕྱོགས་བཞིར་རྡོ་རྗེ་སེམས་སོགས་སེམས་
དཔའ་བཞི་བཞི་ཚུལ་བཞིན་བཞུགས། །དཀྱིལ་འཁོར་གསུམ་པ་རྣམ་གཟིགས་ལ་སོགས་ཕྱོགས་
མདོག་ཆོས་འཆད་དཀྱིལ་ཀྲུང་མཛད། །རྡོ་རྗེ་སྙིང་བོ་སྔོ་སྐྱ་ཕྱག་གཡས་ཨུཏྤལ་སྟེང་ན་རྡོ་རྗེ་འཛིན
བློ་གྲོས་རྒྱ་མཚོ་སྐུ་མདོག་དཀར་བོ་ཕྱག་གཡས་རྡོ་རྗེ་རྒྱས་པ་འཛིན། །བློ་གྲོས་མི་ཟད་གསེར་མདོག་
ཟླ་བའི་མདོག་ཅན་ཡེ་ཤེས་བུམ་པ་འཛིན། །བྱམས་པ་དམར་སེར་མཆོད་རྟེན་གཙུག་ཅན་ཀླུ་ཤིང་མེ་
ཏོག་སྤྱི་བླུགས་འཛིན། །ནམ་སྙིང་སྔོན་པོ་མེ་ཏོག་འབར་དང་ཀུན་བཟང་གསེར་མདོག་ཉི་མ་འཛིན། །
491

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྒྲིབ་སེལ་སྔོན་པོ་རལ་གྲི་འཛིན་དང་ས་སྙིང་གསེར་མདོག་རྡོ་རྗེ་འཛིན། །ནམ་མཁའི་མཛོད་ནི་སྐུ་
མདོག་དཀར་སེར་པདྨའི་སྟེང་ན་ནོར་བུ་འཛིན། །ལག་ན་རིན་ཆེན་སྐུ་མདོག་སྔོ་བསངས་རིན་པོ་ཆེ་
ཉིད་སྙིང་གར་འཛིན། །ངན་སོང་ཀུན་འཇོམས་སྐུ་མདོག་དཀར་སེར་ཕྱག་གཡས་ན་ནི་དབྱུག་པ་
འཛིན།།དྲ་བ་ཅན་འོད་དམར་བོ་ཕྱག་གཉིས་རྡོ་རྗེའི་དྲ་བ་འཛིན་པར་མཛད།།དེ་དག་རྣམས་ནི་རྒྱན་
ཀུན་རབ་རྫོགས་གཡོན་པའི་ཕྱག་ནི་གདན་ལ་བརྟེན། །དཀྱིལ་འཁོར་བཞི་བ་སྤྱན་རས་གཟིགས་
དབང་སྐུ་མདོག་དཀར་བོ་མཆོག་སྦྱིན་པད་དཀར་འཛིན་པ་བྱང༌། །ཕྱག་ན་རྡོ་རྗེ་སྐུ་མདོག་མཐིང་
ནག་རྡོ་རྗེ་འཕྱར་ཞིང་སྡིགས་མཛུབ་མཛད་པ་བརྐྱང་བསྐུམ་ལྷོར། །འཇམ་དཔལ་དམར་སེར་རལ་
གྲི་འཕྱར་ཞིང་ཨུཏྤལ་རྡོར་འཛིན་དཀྱིལ་ཀྲུང་སྟབས་ཀྱིས་བཞུགས་པ་ནུབ། །ཕྱི་ནང་གྲྭ་བཞིར་སྒེག་
སོགས་བརྒྱད་དང་ཕྱི་མའི་གཡོན་དུ་གཟུགས་མ་མེ་ལོང་འཛིན་སོགས་དྲུག །དེ་ཡི་སྒོ་བཞིར་ལྕགས་
ཀྱུ་ལ་སོགས་སྒོ་བ་བཞི་སྟེ་ཀུན་ཀྱང་དཀྱིལ་མོ་ཀྲུང་གིས་བཞུགས། །དཀྱིལ་འཁོར་ལྔ་བར་ནམ
མཁའི་སྤྱན་མ་གསེར་གྱི་མདོག་ཅན་མཉམ་བཞག་དང་ནི་དཀྱིལ་ཀྲུང་མཛད། །སངས་རྒྱས་སྤྱན་མ་
སྐུ་མདོག་སེར་མོ་ཅུང་ཟད་འཛིན་པ་སྤྱན་གྱིས་མཚན་པའི་འཁོར་ལོ་འཛིན། །ཤེར་ཕྱིན་གསེར་
མདོག་ཆོས་འཆད་ཀྱིས་བཟུང་པདྨའི་སྟེང་ན་གླེགས་བམ་འཛིན་པ་རྣམས་ནི་ཤར། །གོས་དཀར་
དམར་མོ་པདྨ་གར་དབང་དེ་ཡི་གཡས་སུ་སྒྲོལ་མ་སྔོ་བསངས་ཨུཏྤལ་འཛིན། །དེ་ཡི་གཡོན་དུ་ཁྲོ་
གཉེར་ཅན་དཀར་རྡོ་རྗེ་འཕྱར་ཞིང་རབ་ཏུ་ཁྲོས་པས་སྡིགས་མཛུབ་མཛད། །གྲགས་འཛིན་གསེར་
མདོག་སྤྲི་ཡང་སྐུ་ཡི་སྙེ་མ་འཛིན་དང་དབྱངས་ཅན་མ་སོགས་བྱང་ན་གནས། །མཱ་མ་ཀཱི་སྔོ་རྡོ་རྗེ་འཛིན་
དང་ལུ་གུ་རྒྱུད་དམར་ལྕགས་སྒྲོག་འཛིན་ཅིང་གཡོན་པས་འདུད། །འོད་ཟེར་ཅན་སེར་ཁབ་སྐུད་
འཛིན་ཅིང་ཀུན་ཀྱང་རྒྱན་ལྡན་རོལ་པའི་སྟབས་ཀྱིས་ལྷོ་རུ་བཞུགས །སྐྲ་ཅན་སྔོ་བསངས་རལ་གྲི་
འཛིན་ཅིང་དྲི་མེད་དཀར་བོ་ཏྤལ་སྔོན་པོ་ཁ་ཕྱེ་འཛིན། །ཉེ་བའི་སྒྲ་ཅན་གསེར་མདོག་རྩེ་གསུམ་
འགུགས་བྱེད་དམར་བོ་ལྕགས་ཀྱུ་འཛིན་སོགས་ནུབ་ན་གནས། །དེ་ཡི་ཤར་ལྷོར་མི་ཕམ་དཀར་བོ་རྩེ་
གསུམ་འཛིན་ཅིང་རལ་གཅིག་སྔོན་མོ་རལ་གྲི་འཛིན། །རྔོགས་མ་གསེར་མདོག་རལ་གྲི་འཛིན་ཅིང་
རྡོ་རྗེ་ཀུམྦྷི་ཆུ་སྲིན་གྱིས་ནི་རྒྱལ་མཚན་འཛིན། །དཀྱིལ་འཁོར་དྲུག་པ་ཤར་གྱི་དབུས་སུ་འཇིག་རྟེན་
492

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
གསུམ་རྒྱལ་སྣ་ཚོགས་མདོག་ཅན་ཞལ་ཕྱག་མཐའ་ཡས་ཧཱུཾ་མཛད་ཕྱག་རྒྱས་གདུག་པ་ཅན་གྱི་རྒྱུ་མ་
དྲངས་ནས་ཞལ་དུ་གསོལ །ལྷག་མས་མཚོན་ཆ་མཐའ་ཡས་འཛིན་ཅིང་མགོ་ཐོད་ཤ་དང་ཁྲག་
བཻཀང་བརྩམས་ལ་གཡས་
བཀང་བསྣམས་ལ་གཡས་བརྐྱངས་སྟབས་ཀྱིས་གདུག་པ་མནན་ནས་མེ་འབར་དབུས་ན་ཁྲོ་བོའི་
གཙོ་བོ་ལྔ་བརྒྱས་བསྐོར། །དེ་ཡི་གཡས་ན་མི་གཡོ་སྔོན་པོ་རྒོད་དང་ཞལ་གདངས་སོ་ཐམ་ཞལ་
གསུམ་ཧཱུཾ་སྒྲ་དྲག་པོ་སྙིང་གའི་ཕྱོགས་རྣམས་མ་ལུས་གང་ཞིག་གཡས་ན་རྡོ་རྗེ་རལ་གྲི་མདའ། །
གཡོན་ན་སྡིགས་མཛུབ་ཞགས་པ་གཞུ་འཛིན་མེ་ཏོག་སྣ་ཚོགས་ཅོད་པན་དང་ནི་ཐོད་ཕྲེང་གིས་
མཛེས་མི་བསྐྱོད་དབུ་རྒྱན་རིན་ཆེན་རི་སྟེང་པདྨའི་གདན་ལ་རོལ་པས་བཞུགས །གཡོན་ན་ཁྲོ་བོ་
གཞན་གྱིས་མིའུ་ཐུང་མཐིང་ནག་ཁྲོ་གདངས་ཞི་སྒེག་ཞལ་བཞི་དང་ལྡན་གཡས་པའི་ཕྱག་བཞིས་
ཞགས་པ་རྡོ་རྗེ་རལ་གྲི་དང་ནི་མདའ་ཉིད་བསྣམས། །གཡོན་པའི་ཕྱག་བཞི་ཐུགས་ཀའི་ཕྱོགས་སུ་
ལྕགས་ཀྱུ་དང་བཅས་སྡིགས་མཛུབ་བསྒྲེངས་ལ་དྲིལ་བུ་མདུང་ཐུང་བཞི་རྣམས་བསྣམས་ཤིང་མི
བསྐྱོད་གཙུག་ལྡན་སྦྲུལ་གྱིས་བརྒྱན་ཅིང་ཉི་མར་རོལ། །རྟ་མགྲིན་དམར་བོ་ཁྲོ་ཆགས་རྨོངས་པའི་ལྷ་
གསུམ་ཞལ་ལྡན་སྟེང་ཞལ་ལྗང་གུ་གྱེན་དུ་འདེགས་ཤིང་རྗེས་འདེགས་དང་གྱེན་དུ་སློང་མཛད་
རལ་གྲི་མདའ་ཉིད་གཡས་ན་འཛིན། །ཁ་ཊཱཾ་མདུང་ཐུང་དབྱུག་པ་གཞུ་གཡོན་སྣང་མཐའི་གཙུག་ལྡན་
དབང་མོ་དཔལ་མོ་དགའ་མོ་མགུ་མོ་གཡས་གཉིས་ཀྱིས་མནན་བརྒྱ་བྱིན་ཁྱབ་འཇུག་རྒྱལ་བྱེད་
འདོད་ལ་གཡོན་གཉི
འདོད་ལྷ་གཡོན་གཉིས་ཀྱིས། །འདོད་རྒྱལ་དམར་བོ་འཕྲིན་ལས་ཞལ་བཞི་ཧཱུྃཧཱུཾ་མཛད་ཕྱག་ལྡན་རྡོ་རྗེ་
མདའ་གཡས་ལྕགས་ཀྱུ་གཞུ་གཡོན་རྣམ་སྣང་གཙུག་ལྡན་ཧཱུཾ་ཕཊ་སྒྲ་སྒྲོག་རོལ་པའི་སྟབས་ཀྱིས་
བགེགས་དཔུང་མནན། །དབྱུག་སྔོན་ཅན་དཀར་འཕྲིན་ལས་ཞལ་བཞི་གཡས་ན་རྡོ་རྗེ་བེ་ཅོན་མདའ་
ཉིད་གཡོན་ན་སྡིགས་མཛུབ་ཞགས་པ་གཞུ་བསྣམས་སྣང་མཐའི་གཙུག་ལྡན་རོལ་པའི་སྟབས་ཀྱིས་
པདྨར་བཞུགས། །ཁྲོ་བོ་ཟླ་བའི་ཐིག་ལེ་འཇིགས་རུང་ཆར་སྤྲིན་མདོག་འདྲ་མཆེ་བ་བཞི་གཙིགས་
འབུམ་ཕྲག་ཕྱག་གདེངས་མཚོན་ཆ་ཀུན་འཛིན་གཡས་བརྐྱངས་སྟབས་ཀྱིས་མེ་དཔུང་འབར་བའི་
དབུས་ན་བཞུགས། །སྟོབས་པོ་ཆེ་ནི་ཆར་སྤྲིན་ལྟར་གནག་འཕྲིན་ལས་ཞལ་བཞི་རྡོ་རྗེ་བེ་ཅོན་རལ་
གྲི་མདའ་གཡས་སྡིགས་མཛུབ་ཞགས་པ་ཐོ་བ་གཞུ་གཡོན་མི་བསྐྱོད་གཙུག་ལྡན་འགྱིང་བག་ཅན། །
493

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བདུད་རྩི་འཁྱིལ་ནག་འཕྲིན་ལས་ཞལ་བཞི་རྡོ་རྗེ་རལ་གྲི་མདའ་དང་ལྕགས་ཀྱུ་དྲིལ་བུ་ཞགས་པ་
གཞུ་དང་དགྲ་སྟ་དོན་གྲུབ་གཙུག་ལྡན་གཡོན་བརྐྱངས་སྟབས་ཀྱིས་ཚོགས་བདག་མནན། །གནོད་
མཛེས་སྔོན་པོ་ཞལ་གསུམ་ཕྱག་བཞི་གཡས་ན་རྗེ་གསལ་ཤིང་འཛིན་ཅིང་གཡོན་ན་ལྕགས་ཀྱུ་
ཞགས་པ་རབ་འཛིན་མི་བསྐྱོད་གཙུག་ལྡན་གཡས་བརྐྱངས་སྟབས་ཀྱིས་ལྷ་མིན་མནན། །གཤིན་རྗེ་
གཤེད་པོ་དུས་མཐའི་ཆར་སྤྲིན་མཐིང་ནག་མདོག་ཅན་ཧཱུཾ་གི་འབྲུག་སྒྲ་དྲག་པོ་རབ་འབྱིན་རྡོ་རྗེའི་
ཐོག་ཀུན་ཤིན་ཏུ་འབེབས་བྱེད་ཞལ་དྲུག་ཕྱག་དྲུག་ཞབས་དྲུག་པ། །རྩ་ཞལ་གཉིས་བཞད་གཡས་
གཉིས་ལྗགས་འདྲིལ་གཡོན་གཉིས་སོ་ཐམ་རལ་གྲི་རྡོ་རྗེ་མདའ་ཉིད་གཡས་ན་སྡིགས་མཛུབ་ནུ་
འཛིན་གཞུ་མདུང་གཡོན་ཞབས་དྲུག་གིས་ནི་བགེགས་དྲུག་མནན། །མིའུ་ཐུང་གེལ་བ་མི་བསྐྱོད་
གཙུག་ལྡན་ཁྲོ་ཆེན་དེ་ཀུན་མི་ཐོད་ཕྲེང་ཅན་གསུས་ཁྱིམ་རྒྱས་ཤིང་སྤྲུལ་རྒྱན་དག་གི་ཤམ་ཐབས
འཕྱང་ཁྲོ་བོ་དུ་མའི་འཁོར་གྱིས་བསྐོར། །དཀྱིལ་འཁོར་དྲུག་པར་རང་རྒྱལ་བཅུ་གཉིས་དང༌། །
དཀྱིལ་འཁོར་བདུན་པར་ཉན་ཐོས་བཅུ་དྲུག་སྟེ། །ངུར་སྨྲིག་གོས་གྱོན་ལྷུང་བཟེད་མཁར་གསིལ་
འཛིན། །ཁྱད་པར་རང་རྒྱལ་གཙུག་ཏོར་ཅུང་ཟད་བཅས། །དཀྱིལ་འཁོར་བརྒྱད་པར་ཚངས་པ་
གསེར་མདོག་གདོང་བཞི་ལྡན་པ་པད་ཕྲེང་གཡས། །དབྱུག་པ་སྤྱི་བླུགས་གཡོན་པས་འཛིན་ཅིང་ངང་
བ་ལ་ཞོན་ཆུང་མར་བཅས །ཁྱག་འཇུག་ནག་པོ་རྩ་ཕྱག་གཉིས་ཀྱིས་འཁོར་ལོ་འཛིན་ཅིང་འོག་
ར་བཅས །ཕྱགའཇུག་ནག་པ་ཕྱག་
གཉིས་ཀྱིས། །ཤ་ར་བ་ཡི་གཞུ་དང་དབྱུག་འཛིན་མཁའ་ལྡིང་ལ་ཞོན་ཆུང་མར་བཅས། །དབང་ཕྱུག་
དཀར་བོ་ཐོད་པ་རྩེ་གསུམ་ཁྱུ་མཆོག་ལ་ཞོན་ཆུང་མར་བཅས། །གདོང་དྲུག་དམར་བོ་བྱིས་པའི་
གཟུགས་ཅན་གདོང་དྲུག་ལག་དྲུག་དང་བོ་གཉིས། །ཐལ་སྦྱར་གཡས་གཉིས་མདུང་ཐུང་རྗེ་ཁྱིམ་
བྱ་དྲིལ་ཐོག་རྨ་བྱ་ཞོན། །ནག་པོ་ཆེན་པོ་ཤིན་ཏུ་འཇིགས་རུང་རྩེ་གསུམ་དང་ནི་ཐོད་པ་འཛིན། །
དགའ་བྱེད་དབང་ཕྱུག་སྐུ་མདོག་ནག་པོ་རྫ་རྔ་བརྡུང་ཞིང་རྫ་རྔ་ཞོན། །ཉི་མ་དམར་བོ་ཉི་མ་འཛིན་
ཅིང་རྟ་བདུན་གྱིས་དྲངས་ཤིང་རྟར་གནས། །ཟླ་བ་དཀར་བོ་ཟླ་བ་འཛིན་ཞིང་ངང་བས་དྲངས་པའི་
ཤིང་རྟར་གནས། །མིག་དམར་དམར་བོ་གཡས་ན་ཆུ་གྲི་གཡོན་ན་མགོ་འཛིན་གླང་བོར་ཞོན། །ལག་
པ་སེར་བོ་མདའ་དང་གཞུ་ནི་རབ་ཏུ་འགེངས་ཤིང་པདྨར་གནས། །ཕུར་བུ་དཀར་བོ་ཕྲེང་བ་དང་ནི་སྤྱི་
494

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
བླུགས་འཛིན་ཅིང་པདྨར་གནས། །པ་སངས་དཀར་བོ་ཕྲེང་བ་དང་ནི་གུཎྚི་བསྣམས་ཤིང་བུམ་པར་
གནས།།སྤེན་པ་ནག་པོ་ལག་པ་གཉིས་ཀྱིས་དབྱུག་པ་ཐོགས་ཤིང་རུས་སྦལ་ཞོན།།སྒྲ་གཅན་དམར་
ནག་ལག་པ་གཉིས་ཀྱིས་ཉི་ཟླ་ཐོགས་ཤིང་རླུང་ལ་གནས། །མཇུག་རིང་ནག་པོ་རལ་གྲི་དང་ནི་སྦྲུལ་
ཞགས་འཛིན་ཞིང་ནམ་མཁར་གནས། །གཞན་ཡང་ཕྱོགས་མཚམས་བརྒྱད་རྣམས་སུ་ཕྱོགས་སྐྱོང་
བརྒྱད་པོ་སྔར་བཞིན་བཞུགས། །གཞན་གྱིས་མི་ཐུབ་འཇིགས་བྱེད་ཅན་དང་གཤིན་རྗེའི་གཤེད་པོ་
རྟ་མགྲིན་རྣམས། །སྔ་མ་ལྟ་བུར་ཤར་ལ་སོགས་པའི་སྒོ་བཞིར་གནས། །དེ་ལ་སོགས་པའི་རྡོ་རྗེ་སྙིང་
རྒྱན་གྱི། །དཀྱིལ་འཁོར་དྲུག་ཅུ་རྩ་ལྔའི་ལྷ་ཚོགས་བསྟོད། །
རྣམ་སྣང་སྒྱུ་དྲའི་དཀྱིལ་འཁོར་ལྷ་ཚོགས་ལ་བསྟོད་པ་། ཨོཾ་ཀྱི་ཡེ་ཤེས་ཀྱིས་བསྒྲུབས་
པའི། །རྒྱལ་ཆེན་རྣམ་པར་སྣང་མཛད་ནི། །ཤེས་རབ་ཡེ་ཤེས་རབ་རྒྱས་། །སངས་རྒྱས་ཀུན་གྱི་
མཆོག་གིས་མཆོད། །བཞི་བ་ཐོར་ཚུགས་ཅོད་པན་འཆང༌། །ཞལ་གསུམ་གྱིས་ནི་རྣམ་པར་བརྒྱན། །
གསེར་གྱི་མདོག་ཅན་ཕྱག་དྲུག་པ། །དང་བོ་བསམ་གཏན་ཕྱག་རྒྱ་ཅན། །བགྲང་ཕྲེང་ལྡན་ཞིང་
མདའ་ཡིས་བརྒྱན། །གཡོན་གྱིས་ལྷ་མོའི་ནུ་མ་འཛིན། །འཁོར་ལོ་དང་ནི་གཞུ་ཐོགས་ཤིང༌། །ལྷ་
རྣམས་ཕྲེང་བཅིང་ཞབས་ཉམས་འཛག །འབར་བའི་འོད་ཀྱིས་བརྒྱན་པ་ལ། །སངས་རྒྱས་ཀུན་གྱི་
སྤྲིན་འཕྲོ་བ། །རབ་ཏུ་འབྱུང་ཞིང་ལེགས་འཁྱུད་པ། །ཟླ་བའི་གཟུགས་ལ་ཧཱུཾ་ཞེས་པ །སེམས་ཀྱི་རྡོ་
རྗེ་བསྒོམ་པར་བྱ། །མཐིང་ཤུན་བཟང་བོ་ལྟ་བུའི་མདོག །རྒྱན་རྣམས་ཀུན་གྱིས་རབ་བཀླུབས་པ། །
ཅོད་པན་ལ་ནི་མི་འཁྲུགས་བཞུགས །རིན་ཆེན་རྣམས་ཀྱིས་ཡོངས་སུ་བརྒྱན། །ཞལ་རས་གསུམ་
ལྡན་སྤྱན་གསུམ་པ། །ཅུང་ཟད་བཞད་ཅིང་འཇོ་སྒེག་ཅན། །ཕྱག་བརྒྱད་ཀྱིས་ནི་བརྒྱན་པ་ལ། །རྡོ་རྗེ་
དང་བོས་གསོར་བ་དང༌། །གཉིས་པ་ལ་ནི་རལ་གྲི་གདེངས །ལྕགས་ཀྱུ་བཟང་བོ་གསུམ་པ་ན། །
བཞི་བ་ཡིས་ནི་མདའ་ཡང་གསོར། །དེ་བཞིན་གཡོན་པ་དྲིལ་བུ་བསྣམས། །དེ་བཞིན་གཉིས་པས་ནུ་
མ་འཁྱུད། །གསུམ་པ་ན་ནི་ཞགས་པ་སྟེ། །བཞི་བས་ལྷ་རྫས་གཞུ་ཡང་འཛིན། །རོལ་པའི་སྟབས་སུ་
ལེགས་པར་བཞུགས། །དེ་བཞིན་སངས་རྒྱས་སྤྲིན་གྱིས་འབར །ཏྲཾ་གྱི་ཡེ་ཤེས་ལས་བྱུང་བ །རིན་
ཆེན་འབྱུང་བའི་མཚན་ཉིད་དེ། །ཞལ་རས་གསུམ་ལྡན་སྤྱན་གསུམ་པ། །ཐོར་ཚུགས་ཅོད་པན་རྣམས་
495

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཀྱིས་བརྒྱན། །བདེ་བ་ཆེན་པོ་ཁ་དོག་དམར། །ཏིང་འཛིན་ཕྱག་རྒྱའི་རྣམ་པར་བཞུགས། །སེམས་
དཔའི་དཀྱིལ་ཀྲུང་དང་བཅས་པ། །ཕྱག་གཡས་ན་ནི་རྗེ་དང༌། །གཡོན་པས་རིན་ཆེན་ཡོངས་སུ་
འཛིན། །འོད་ཟེར་སེར་བོ་འཕྲོ་བ་ལས། །རིན་ཆེན་འབྱུང་བའི་སྤྲིན་ཆེན་རྣམས། །བྱང་ཆུབ་སེམས་
དཔའ་གཞན་རྣམས་ཀྱིས། །རིན་ཆེན་ཆར་གྱིས་རྒྱས་པར་བྱས། །ཨཱཿཞེས་བྱ་བའི་ཚིག་གི་ལམ། །
འཇིག་རྟེན་དབང་ཕྱུག་འོད་ཆེན་བསམ། །ཐོར་ཚུགས་ཅོད་པན་འཆང་བའི་ལྷ། །དབུ་རྒྱན་ཐམས་
ཅད་མཁྱེན་པ་བརྒྱན། །རྒྱན་རྣམས་ཀུན་གྱིས་བརྒྱན་པ་། །གཙོ་བོ་ཟླ་བའི་གཟུགས་དང་འདྲ། །
ཞལ་གསུམ་སྤྱན་གསུམ་འབར་བ་ལ། །ཕྱག་དྲུག་འདུག་སྟངས་ཞི་བ་ཅན། །ཕྱག་གཉིས་པདྨའི་འཇོ་
ཚུལ་མཛད །གཡས་ན་བགྲང་ཕྲེང་རྡོ་རྗེ་འཆང༌། །གཡོན་པས་ནུ་མ་འཛིན་པ་ལ། །རིལ་བ་སྤྱི་
བླུགས་གསུམ་པ་ན། །གཟུགས་རྣམས་ཐམས་ཅད་འཕྲོ་མཛད་ཅིང༌། །ཀུན་ནས་འོད་ཟེར་ཕྲེང་བ་
ཅན། །ཕྱག་ན་མཚོན་ཤོར་འཇིགས་འཁྲུགས་པའི། །བགེགས་འགྱེལ་བ་ལ་ལྟ་བྱེད་པ །ཁཾ་གི་ཡེ་
ཤེས་ལས་བསྒྲུབས་པ། །དོན་ཡོད་རྡོ་རྗེ་བསམ་པར་བྱ། །ཏིང་འཛིན་ཕྱག་རྒྱས་ལེགས་བཞུགས་པ། །
མར་གད་ཏ་ཡི་འོད་འབར་བ། །གཡས་པའི་ཕྱག་ན་རལ་གྲི་དང་། །གཡོན་པ་གཡས་ནི་ལྕགས་ཀྱུ
ཉིད། །སངས་རྒྱས་ཀྱི་ནི་སྤྲིན་འཕྲོ་ཞིང༌། །ལེགས་པར་གྲུབ་ཕྱིར་སླར་ཡང་ལྟུང༌། །འོད་ཟེར་ཆེན་
པོས་རབ་གསལ་ཞིང༌། །ཡེ་ཤེས་རྒྱ་མཚོའི་འོད་དང་མཚུངས། །ལམ་གྱི་ཡེ་ཤེས་ལས་བསྒྲུབས་པ །
རྒྱལ་བ་ཐམས་ཅད་ཀྱིས་ཀྱང་བརྒྱན། །ལྷ་མོ་སྤྱན་གསུམ་ཕྱག་བརྒྱད་མ། །ཞལ་གསུམ་གསེར་གྱི་
མདོག་དང་མཚུངས། །སྒེག་པའི་ཆ་ལུགས་ལེགས་འཆང་བ། །ཅུང་ཟད་བཞད་པའི་འོད་ཆགས་མ། །
དང་བོའི་ཕྱག་ནི་མཆོག་སྦྱིན་མཛད། །དེ་བཞིན་གཉིས་པ་མི་འཇིགས་སྦྱིན། །སྤྱན་གསུམ་པ་ན་རྡོ་རྗེ་
སྟེ། །བཞི་བ་ན་ནི་མདའ་ཡང་གསོར། །གཡོན་པ་སྡིགས་མཛུབ་ཞགས་པ་ཅན། །རིན་ཆེན་སྙེ་མ་
གཉིས་པ་ན། །གསུམ་པ་ན་ནི་བགྲང་ཕྲེང་སྟེ། །བཞི་བ་གཞུ་ཡིས་ལེགས་པར་བརྒྱན། །འོད་དམར་
འོད་ཟེར་ཕྲེང་བ་ཅན། །ལྷ་རྣམས་འཇིགས་པས་སེམས་མྱོས་ཏེ། །ལག་པ་ཐལ་མོ་སྦྱོར་བར་བྱེད། །
སངས་རྒྱས་རྣམས་ཀྱི་སྤྲིན་འཕྲོ་བར། །ཡེ་ཤེས་རྡོ་རྗེ་སྤྱན་མ་བསམ། །བྱང་ཆུབ་ཡན་ལག་འབྲས་
ལྡན་པའི། །ལྷ་མོ་འདི་འདྲ་བསྒོམ་པར་བྱ། །མཱཾ་གྱི་ཡེ་ཤེས་ལས་བསྒྲུབས་པ། །རྡོ་རྗེ་རིགས་ཅན་མཱ་མ་
496

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
ཀཱི། །ལྷ་མོ་ཞལ་གསུམ་ཕྱག་དྲུག་མ། །དགོད་ཅིང་ཞལ་རས་ཁྲོ་དང་བཅས། །ཨུཏྤལ་སྔོན་པོའི་
མདོག་འདྲ་བ། །འོད་དམར་ཤིན་ཏུ་འབར་བ་ཅན། །དང་བོ་མི་འཇིགས་སྦྱིན་པའི་ཕྱག །གཉིས་པར་
ལེགས་པར་རྡོ་རྗེ་བསྣམས །གསུམ་པ་ཡིས་ནི་མདའ་ཡང་གསོར། །གཡོན་པ་སྡིགས་པའི་མཛུབ་
མོ་སྟེ། །གཉིས་པ་ཞགས་པ་ལེགས་པར་བསྣམས། །གསུམ་པ་ཡིས་ནི་གཞུ་ཡང་འཛིན། །རྡོ་རྗེ་ཅན་
མ་སྐུ་གསུམ་འཆང༌།།དངོས་མེད་ངོ་བོ་མཚན་ཉིད་ཅན། །སངས་རྒྱས་བཅས་ནི་སྤྲིན་འཕྲོ་བ།།པཾ་གྱི་
ཡེ་ཤེས་ལས་བསྒྲུབས་པ། །ཟླ་བའི་མདོག་དང་ལྡན་པའི་ཡུམ། །མིང་ནི་གོས་དཀར་ཅན་ཞེས་བྱ། །
སྤྱན་གསུམ་དག་གིས་རྣམ་པར་བརྒྱན །ཞལ་རས་གསུམ་པ་དགའ་མཛད་མ། །ཕྱག་དྲུག་མི་
འཇིགས་སྦྱིན་མཛད་མ། །གཡས་པ་ན་ནི་རྡོ་རྗེ་སྟེ། །གསུམ་པ་མདའ་ཡིས་རྣམ་པར་བརྒྱན།།གཡོན་
།གཡས་པ་ན་ན་རྡ་རྗ་
པ་པདྨ་བསྣམ་པར་བྱ། །གཉིས་པ་ན་ནི་བགྲང་ནོར་ཕྲེང༌། །གསུམ་པ་ན་ནི་གཞུ་བསྣམས་ཤིང༌། །
རོལ་པའི་སྟབས་སུ་གཤེགས་པར་བཞུགས། །སངས་རྒྱས་གཟུགས་ནི་ཁྲོ་བར་མཛད། །པདྨའི་
གཟུགས་ཀྱིས་རྒྱས་པར་བསྒོམས། །ཏཱཾ་གྱི་ཡེ་ཤེས་ལས་བསྒྲུབས་པ། །ལྷ་མོ་སྒྲོལ་མ་རྫུ་འཕྲུལ་ཆེ། །
འཇོ་སྒེག་ཆ་ལུགས་ལ་གནས་པ། །ཞལ་རས་གསུམ་ལྡན་སྤྱན་གསུམ་པ། །ཕྱག་དྲུག་སེམས་དཔའི་
དཀྱིལ་མོ་ཀྲུང༌། །བཞད་པ་མར་གད་འོད་དང་མཚུངས། །དང་བོ་མི་འཇིགས་སྦྱིན་པའི་ཕྱག།གཉིས་
པ་ན་ནི་རྡོ་རྗེ་བསྣམས། །གསུམ་པ་ན་ནི་མདའ་ཡང་གསོར། །གཡོན་པ་སྡིགས་པའི་མཛུབ་མོ་སྟེ། །
ཧཞདཇཔརྣམས མདའ་བར་གསར
གཉིས་པ་ན་ནི་ཨུཏྤལ་ཉིད། །གསུམ་པ་ན་ནི་གཞུ་ཡང་འཛིན། །འོད་ཟེར་དམར་བོ་འབར་བ་ཅན། །
སངས་རྒྱས་འཕྲོ་བས་རྒྱས་མཛད་པ། །དགའ་མཛད་སེམས་ཅན་ཀུན་གྱི་མ། །ཧཱུཾ་གི་ཡེ་ཤེས་ལས་
བསྒྲུབས་པ།།རྡོ་རྗེ་སེམས་མ་ཟླ་བའི་མདོག།གཡས་པ་རྡོ་རྗེ་ཐུགས་ཀར་གཏོད།།གཡོན་པ་སྙེམས་
པས་དྲིལ་བུ་འཛིན། །ཧཱུཾ་གི་ཡེ་ལས་བསྒྲུབས་པ། །རིན་ཆེན་མ་ནི་གསེར་གྱི་མདོག །གཡས་ཀྱིས་
རིན་ཆེན་དཔྲལ་བར་འཛིན།།གཡོན་པའི་དྲིལ་བུ་དཀུར་འཛིན་མ། །ཧྲཱིཿ་ཡི་ཡེ་ཤེས་ལས་བསྒྲུབས་པ། །
སྐུ་མདོག་དཀར་དམར་ཤིན་ཏུ་མཛེས།།གཡོན་པས་པདྨའི་སྡོང་བུ་འཛིན།།གཡས་ཀྱིས་དེ་བཞིན་ཁ་
ཡང་འབྱེད །ཨ་ཡི་ཡེ་ཤེས་ལས་བསྒྲུབས་། །རྡོ་རྗེ་ལས་མ་ལྗང་གུའི་མདོག །ཐུགས་ཀར་སྣ་
ཚོགས་རྡོ་རྗེ་གཡས། །གཡོན་པས་དྲིལ་བུ་དཀུར་འཛིན་མ། །ཙྩཾ་གྱི་ཡེ་ཤེས་ལས་བསྒྲུབས་པ། །མིང་
497

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ནི་སྐུལ་བྱེད་ཅེས་པའི་གཟུགས། །སྐུ་གསུང་རྒྱལ་བུ་བྱེ་བ་ཕྲག །བདུན་གྱིས་གསང་སྔགས་ཀླུ་ཡིས་
བསྟོད། །ཡི་གེ་དགུ་བ་ཐབས་ཤེས་ཅན། །ལྷ་དགུ་རྣམས་ཀྱི་གནས་ཀྱང་ཡིན །ཞལ་གསུམ་སྟོན་
ཀའི་འདམ་བུའི་མདོག །རྒྱན་རྣམས་ཀུན་གྱིས་བརྒྱན་པ་སྟེ། །ན་ཆུང་སྐལ་ལྡན་དར་ལ་བབས། །
རིག་སྔགས་ཐམས་ཅད་སྒྲོལ་མཛད་མ། །དང་བོའི་ཤར་ནི་ཅུང་ཟད་ཙམ། །བཞད་ཅིང་སྤྱན་གསུམ་
ལྡན་པ་སྟེ། །གཡས་ཀྱི་ཞལ་ནི་རྣམ་གདེངས་པ། །ཨུཏྤལ་སྔོན་པོའི་འདབ་མའི་འོད། །མཆེ་བ་ཟླ་བ་
ཚེས་པ་བཞིན། །ལྕེ་ནི་གློག་བཞིན་འཇིབ་པར་མཛད། །གཡོན་པ་ཁ་དོག་དམར་བོ་སྟེ། །ཚེམས་ཀྱི་
སྒྲོས་ནི་རྣམ་པར་མནན། །རོལ་པའི་སྟབས་སུ་ལེགས་པར་བཞུགས། །གདུ་བུ་རྣམ་པ་སྣ་ཚོགས་
ཀྱིས། །རྒྱན་པའི་ཕྱག་ནི་ཉི་ཤུ་དྲུག །རྩ་བའི་ཕྱག་རྒྱས་སྙིང་གར་བརྒྱན། །གཡས་ཀྱི་གཉིས་པ་མི་
འཇིགས་སྦྱིན། །གསུམ་པ་ན་ནི་རལ་གྲི་སྟེ། །བཞི་བའི་ཕྱག་ན་རིན་ཆེན་ཉིད། །ལྔ༌བ༌བཱི་ཛ་པཱུ་ར
བསྣམས། །དྲུག་པ་ན་ནི་མདའ་ཉིད་གསོར། །བདུན་པ་ཉིད་ན་དགྲ་སྟ་འཛིན། །བརྒྱད་པ་དབྱུག་ཏོ་
འཕྱར་བར་མཛད། །དགུ་བ་ན་ནི་ཐོ་བ་འཛིན། །བཅུ་བ་ལྕགས་ཀྱུ་འབར་བ་ཉིད། །བཅུ་གཅིག་པ་ནི་
རྡོ་རྗེ་འཛིན། །བཅུ་གཉིས་པ་ནི་སེ་གོལ་གཏོགས། །བཅུ་གསུམ་པ་ནི་བགྲང་ཕྲེང་འཛིན།།གཡོན་གྱི་
གཉིས་པར་རིན་ཆེན་ཏོག །གསུམ་པ་ན་ནི་པདྨ་སྟེ། །བཞི་བ་རིལ་བ་སྤྱི་བླུགས་འཛིན། །ལྔ་བ་ལ་ནི
ཞགས་པ་སྟེ། །དྲུག་པ་གཞུ་ཉིད་ལེགས་པར་འཛིན། །བདུན་པ་ན་ནི་མདུང་ཐུང་ཉིད། །བརྒྱད་པ་
འཁོར་ལོ་བསྐོར་བར་མཛད། །དགུ་བ་དུང་ནི་འབུད་པ་སྟེ། །བཅུ་བ་སྡིགས་མཛུབ་ལེགས་པར་
མཛད། །བཅུ་གཅིག་པ་ནི་བུམ་པ་བཟུང༌། །བཅུ་གཉིས་པ་ནི་ཐག་མདུང་འཛིན། །བཅུ་གསུམ་ཡུམ་
གྱི་པུ་ཏི་བསྣམས། །འོད་ཟེར་དམར་བོའི་དཀྱིལ་འཁོར་ཅན། །པདྨ་ལ་བཞུགས་བསྒོམ་པར་བྱ། །ལ་
ཡི་ཞིང་ཆུང་བགོས་པ་ཡིས། །སྟེང་དུ་བླ་གོས་གྱོན་པ་སྟེ། །སྣ་ཚོགས་ཚིག་གུ་ན་བཟར་གསོལ། །ཆོ་
འཕྲུལ་རྣམ་པ་སྣ་ཚོགས་དང༌། །སངས་རྒྱས་རྣམས་ཀྱི་སྐུ་གཟུགས་འཕྲོ། །སུམ་ཅུའི་ལྷ་རྣམས་ལྟུང་བ་
དང་། །བགེགས་རྣམས་ཤིན་ཏུ་འཇིགས་སྐྲག་པ། །ཐལ་མོ་དག་ནི་སྦྱོར་བར་བྱེད། །འདི་འདྲ་གང་
ཞིག་རྟག་བསྒོམས་ཏེ །བསྒྲིམས་ནས་གསང་སྔགས་ལེགས་སྤྱོད་པ། །སངས་རྒྱས་མྱུར་དུ་ཐོབ་
འགྱུར་ན། །དངོས་གྲུབ་གཞན་ལྟ་ཅི་ཞིག་སྨོས། །ཏིང་འཛིན་ངོ་བོ་ཐོབ་འགྱུར་ཏེ། །སྡིག་པ་ཀུན་ལ་
498

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
རྣམ་པར་གྲོལ། །ཏཾ་གྱི་ཡེ་ཤེས་ལས་བསྒྲུབས་པ། །རིན་ཆེན་སྒྲོལ་མ་ཞེས་བྱའི་གཟུངས། །ཞལ་རས་
གསུམ་པ་སྤྱན་གསུམ་པ། །ཕྱག་དྲུག་གསེར་གྱི་མདོག་དང་ལྡན། །ན་ཆུང་དར་ལ་བབ་པའི་ཚད། །
ཞལ་ནི་ཅུང་ཟད་བཞད་པ་སྟེ། །ཕྱག་ནི་རིན་ཆེན་གདུ་བུས་གཏམས། །ཕྱག་གཉིས་རིན་ཆེན་ཐལ་མོ་
སྟེ། །འོད་ཀྱི་དཀྱིལ་འཁོར་ཕྲེང་བ་འཁྲུག །གཡས་པའི་ཕྱག་ནི་མི་འཇིགས་སྦྱིན། །གསུམ་པ་མདའ་
ཉིད་རྣམ་པར་གསོར། །གཡོན་མཛུབ་མ་རུངས་རྣམས་ལ་སྡིགས །གསུམ་པ་ཡིས་ནི་གཞུ་ཡང་
འཛིན། །འོད་ཟེར་དམར་བོ་ལེགས་པར་འབར། །རོལ་སྟབས་ཐབས་ཀྱི་ཞབས་ཀྱིས་མནན། །
སངས་རྒྱས་སྤྲིན་ནི་འཕྲོ་ཞིང་སྡུད། །ཆོས་འཛིན་ཡིད་དུ་འོང་བ་ཡི། །ལྷ་མོ་འདི་འདྲ་བསྒོམ་པར་བྱ། །
བྲྀ་ཡི་ཡེ་ཤེས་ལས་བསྒྲུབས་པ །འཇིགས་པས་སྒྲོལ་མ་ཁྲོ་གཉེར་ཅན། །ཞལ་རས་གསུམ་པ་སྤྱན་
གསུམ་པ། །སྟོན་ཀའི་ཟླ་བའི་འོད་དང་མཚུངས། །ཕྱག་དྲུག་པདྨ་ལ་བཞུགས་པ། །རོལ་པའི་སྟབས་
ལ་བརྩོན་པ་སྟེ། །ཞལ་ནི་ཁྲོ་དང་བཅས་པ་བཞད། །ལེགས་པར་འབར་བའི་རྩེར་ལྷང་ཅན། །གཡས་
པའི་ཕྱག་ན་རྡོ་རྗེ་སྟེ།།གཉིས་པ་བེ་ཅོན་འཛིན་པར་མཛད། །གསུམ་པ་ཡིས་མདའ་ཡང་གསོར།།
ན་པ་སྡིགས་པའི་མཛུབ་མོ་ཅན། །གཉིས་པ་རིལ་བ་སྤྱི་བླུགས་འཛིན། །གསུམ་པ་ན་ནི་མཚོན
ཆ་བཞི། །སངས་རྒྱས་རྣམས་ཀྱི་སྤྲིན་ཚོགས་འཕྲོ། །ཧཾ་གི་ཡེ་ཤེས་ལས་བསྒྲུབས་པས །མིང་ནི་རྗེ་
ལུ་གུ་རྒྱུད། །ཐམས་ཅད་འཆིང་བ་བསྐྱེད་པ་སྟེ། །སེམས་ཅན་མ་རུངས་ཕུང་བར་བྱེད །ཞལ་རས་
གསུམ་པ་སྤྱན་གསུམ་པ །ཕྱག་དྲུག་སྔོ་བསངས་གཟུགས་བཟང་བ། །ཞལ་ནི་ཅུང་ཟད་བཞད་པར་
མཛད། །ལག་གཡས་ན་ནི་རྡོ་རྗེ་སྟེ། །གཉིས་པ་རྡོ་རྗེ་ལུ་གུ་རྒྱུད། །གསུམ་པ་ན་ནི་མདའ་ཡང་
བསྣམས །གཡོན་པ་སྡིགས་པའི་མཛུབ་མོ་སྟེ། །གཉིས་པ་ན་ནི་ཞགས་པ་བཟུང་། །གསུམ་པ་གཞུ་
ཡང་ཐོགས་པར་བརྩོན། །སངས་རྒྱས་རྣམས་ཀྱི་སྤྲིན་འཕྲོ་མ། །མེ་ཡི་ཡེ་ཤེས་ལས་བསྒྲུབས་པ །
ཐུབ་པའི་སྐྱེས་མཆོག་བྱམས་པ་། །ཞལ་རས་གསུམ་པ་སྤྱན་གསུམ་པ། །དེ་ཡི་འོག་ཏུ་པདྨ་སྟེ། །
སེམས་དཔའི་དདཀྱིལ་མོ་ཀྲུང་དུ་བཞུགས། །ཕྱག་བཞི་དག་གིས་རྣམ་པར་བརྒྱན། །ཕྱག་གཉིས་ཆོས་
འཆད་ཕྱག་རྒྱས་བརྒྱན།།གཡས་པ་ཡི་ནི་ཕྱག་གཉིས་པ། །སེམས་ཅན་སྐྱོབ་པའི་མཆོག་སྦྱིན་མཛད། །
གཡོན་པ་ལྷ་རྫས་ཀླུ་ཤིང་འཛིན། །མེ་ཏོག་ཟེའུ་འབྲིའི་མགོ་ལྕོགས་བསྣམས། །སངས་རྒྱས་བྱང་ཆུབ་
499

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སེམས་དཔའ་ཡི། །སྤྲིན་ནི་དེ་བཞིན་འཕྲོ་བར་མཛད། །མུཾ་གྱི་ཡེ་ཤེས་ལས་བསྒྲུབས་། །གཞོན་ནུ་
འཇམ་པའི་ཚིག་གི་ལི །ཤེས་རབ་ཡེ་ཤེས་མཆོག་ཐོབ་པ། །ཟབ་མོའི་ཚུལ་ནི་སྟོན་པ་བོ། །ཞལ་
གསུམ་སྤྱན་གསུམ་ཟུར་ཕུད་གསུམ། །གཞོན་ནུའི་རྒྱན་གྱིས་བརྒྱན་པ་སྟེ། །ཅོད་པན་བཟང་བོ་མི་
འཁྲུགས་ཅན། །མེ་ཏོག་སྣ་ཚོགས་རྣམས་ཀྱིས་བཀླུབས། །འོག་ན་པདྨ་ཆེན་པོ་ལ། །སེམས་དཔའི་
དཀྱིལ་མོ་ཀྲུང་གི་བཞུགས། །འཇོ་སྒེག་ཐབས་ཀྱིས་རོལ་པ་སྟེ། །ཞལ་ནི་ཅུང་ཟད་བཞད་པ་ལ། །
དཔའ་བོ་ཆེན་པོ་ཕྱག་དྲུག་པ། །དང་བོ་མི་འཇིགས་སྦྱིན་པར་བྱེད། །གཉིས་པ་ན་ནི་རལ་གྲི་ཉིད། །
གསུམ་པ་ན་ནི་མདའ་ཡང་གསོར། །དེ་བཞིན་གཡོན་པ་ཤེས་རབ་འཆང༌། །གཉིས་པ་ན་ནི་ཏྤལ་
ཐོགས། །གསུམ་པ་ན་ནི་གཞུ་ཉིད་དོ །ཤེས་རབ་ཡེ་ཤེས་མཆོག་གིས་ཀླུབས །སངས་རྒྱས་རང་
བཞིན་སྤྲིན་རྣམས་སྤྲོ། །སྤོས་ཀྱི་གླང་བོ་ཡེ་ཤེས་ཏོག །དེ་བཞིན་དུ་ནི་བཟང་སྐྱོང་དང༌། །བློ་གྲོས་རྒྱ་
མཚོ་བློ་གྲོས་ནི། །མི་ཟད་པ་དང་སྤོབས་རྩེགས་ཉིད། །ངན་སོང་ཀུན་སྤོང་མཐུ་ཆེན་ཐོབ། །མྱ་ངན་
ཀུན་མུན་འཇོམས་པའི་བློ། །ནོར་བཟང་དང་ནི་དྲ་བའི་འོད། །དེ་བཞིན་ཟླ་འོད་འོད་དཔག་མེད། །
ནམ་མཁའ་མཛོད་དང་སྒྲིབ་ཀུན་སེལ། །དེ་ལྟར་དེ་སོགས་གྲངས་མེད་པའི། །བྱང་ཆུབ་སེམས་
དཔའ་སྐྱོབ་པ་ཀུན། །ས་བོན་ཡིག་འབྲུ་རྣམས་ལས་འཁྲུངས། །ཡི་གེ་ཕྱག་རྒྱའི་སྦྱོར་བ་ཅན། །ཞལ་
རས་གསུམ་པ་སྤྱན་གསུམ་པ། །སྣ་ཚོགས་ཐབས་ཀྱིས་རོལ་པར་མཛད། །བྱབ་ཆུབ་སེམས་དཔའ་
འདི་ཡི་། །གསང་སྔགས་ཟློས་པར་བསྒོམ་པར་བྱ། །མདོག་ལྡན་འདུ་ཞིང་འཕྲོ་མཛད་འདྲ། །རྣལ་
འབྱོར་ཅན་གྱིས་རྟག་ཏུ་བསམ། །ཧཱུཾ་གི་ཡེ་ཤེས་ལས་བསྒྲུབས་། །གཟི་བརྗིད་ལྡན་པ་འཇམ་
དབྱངས་ཀྱིས། །གཤིན་རྗེའི་སྒྲ་ཞེས་རྣམ་གྲགས་པ། །བསྐལ་བའི་མེ་ལྟར་འབར་བ་སྟེ། །ཆར་སྤྲིན་
གྱི་ནི་འོད་དང་འདྲ། །ཞལ་གསུམ་པ་ལ་ཕྱག་དྲུག་པ། །དེ་བཞིན་ཞབས་དྲུག་མིའུ་ཐུང་འདྲ། །གསུས་
ཁྱིམ་ཤིན་ཏུ་ཆེ་བ་སྟེ། །དེ་ནི་དྲག་པོ་ཆེན་པོ་ཡིན། །ལྗགས་འདྲིལ་རྗེ་མཆེ་བ་ཅན། །སྦྲུལ་གྱི་རྒྱན་
གྱིས་བརྒྱན་པ་སྟེ། །སྟག་ལྤགས་ཀྱི་ནི་ཤམ་ཐབས་བགོས། །རོལ་པའི་སྟབས་ཅན་མ་ཧེ་ཆིབས། །དེ་
ཡི་འོག་ཏུ་པདྨ་བྱ། །མི་ཐོད་ཕྲེང་ཅན་སྐྲ་འཁྱིལ་བ། །ཨག་ཚོམ་སེར་ལ་སྒྲ་ཆེན་འབྱིན།།མགོ་ཡི་སྟེང་
ལ་མི་འཁྲུགས་པ།།སྐུ་གསུམ་ལ་ནི་རྣམ་པར་བཞུགས། །འཇམ་པའི་དཔལ་གྱིས་རྣམ་པར་བརྒྱན།།
500

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
དང་བོའི་ཞལ་ནི་རྣམ་པར་བཞད། །གཉིས་པ་ལྗགས་ནི་འདྲིལ་བ་སྟེ། །གཡོན་པ་ཚེམས་ཀྱིས་མནན་
ཞིང་ཁྲོ། །གཡས་པའི་ཕྱག་ན་རལ་གྲི་སྟེ། །གཉིས་པ་ན་ནི་རྡོ་རྗེ་ཉིད། །གསུམ་པ་ཡིས་ནི་མདའ་ཡང་
གསོར། །གཡོན་པ་སྡིགས་མཛུབ་ཞགས་པ་ཅན། །གཉིས་པ་ཡིས་ནི་ནུ་མ་འཛིན། །གསུམ་པ་གཞུ་
ནི་གདུངས་པ་ཡིས། །ཤིན་ཏུ་ལེགས་པར་རྣམ་པར་བརྒྱན། །ལྷ་མོ་ཡིས་ནི་གཡས་ནས་འཁྱུད། །
གཉིས་པ་ཡིས་ནི་ཨུཏྤལ་ཐོགས། །གཡོན་པ་ཟླ་བ་ལྟར་སྣང་བའི། །པདྨ་དཀར་བོ་ཐོགས་པར་གྱུར། །
འོག་ཏུ་ལྷ་དང་བགེགས་རྣམས་ཀྱིས། །སྔར་མ་དྲེད་ནས་ཕྱག་ཀྱང་བསྩལ། །འོད་ཟེར་དམར་བོ་
འབར་དང་བཅས། །སངས་རྒྱས་སྤྲིན་རྣམས་འཕྲོ་ཞིང་སྡུད། །ཧཱུཾ་གི་ཡེ་ཤེས་ལས་བསྒྲུབས་པ །ཁྲོ་བོ་
གཞན་གྱིས་མི་ཐུབ་པ། །ཞལ་རས་གསུམ་པ་སྤྱན་གསུམ་པ། །ཕྱག་དྲུག་གིས་ནི་རྣམ་པར་བརྒྱན། །
མདོག་སེར་མི་འུ་ཐུང་གཟུགས་ཅན། །འོད་ཟེར་དམར་བོའི་དཀྱིལ་འཁོར་ཅན། །པདྨ་ལ་བཞུགས་
རོལ་པའི་སྟབས །སྦྲུལ་གྱི་རྒྱན་གྱིས་བརྒྱན་པ་ལ། །དང་བོའི་ཞལ་ནི་རྣམ་པར་བཞད། །དེ་བཞིན་
གཡས་པ་རྣམ་པར་འགྱུར། །གཡོན་པ་ཚེམས་ཀྱི་སྒྲོས་ཀྱང་མནན །སྣ་ཚོགས་ཚུལ་གྱིས་འབར་བ་
སྟེ། །ལག་པ་གཡས་པ་རྡོ་རྗེ་ཐོགས། །གཉིས་པ་ན་ནི་དབྱུག་པ་སྟེ། །གསུམ་པ་ན་ནི་མདའ་ཡང་
ཐོགས། །གཡོན་པ་སྡིགས་མཛུབ་ཞགས་པ་ཅན། །གཉིས་པ་ཡིས་ནི་ནུ་མ་འཛིན། །གསུམ་པ་གཞུ་
ཅན་ཡིན་པར་གསུངས། །སྤྲིན་བཞིན་འཕྲོ་ཞིང་སྡུད་པར་བྱེད། །ཧཱུཾ་གི་ཡེ་ཤེས་ལས་བསྒྲུབས་པ།།ཁྲོ་
བོ་པདྨ་མཐར་བྱེད་ནི། །ཞལ་རས་གསུམ་པ་སྤྱན་གསུམ་པ། །ཁ་དོག་དམར་བོ་ཕྱག་བརྒྱད་ཅན། །
སྐུ་ནི་སྦྲུལ་གྱིས་དཀྲིས་པ་སྟེ །པད་མ་ལ་བཞུགས་རོལ་པའི་སྟབས། །ཁྲོ་བོའི་ལྟ་བས་གཟིགས་
མཛད་པ། །དང་བོའི་ཞལ་ནི་རྣམ་པར་བཞད། །གཡས་པ་ལྗགས་ནི་འདྲིལ་བ་། །གཡོན་པ་ཚེམས་
ཀྱི་སྒྲོས་མནན་པ །སྟག་ལྤགས་གསོལ་ཞིང་ཁྲོ་བ་ལ། །གཡས་པའི་ཕྱག་ན་རྡོ་རྗེ་སྟེ། །གཉིས་པ་ན་
ནི་དབྱུག་ཏོ་བཟུང་། །གསུམ་པ་ན་ནི་ལྕགས་ཀྱུ་སྟེ། །བཞི་བ་ན་ནི་མདའ་ཡང་གསོར །གཡོན་པ་
སྡིགས་པའི་མཛུབ་མོ་སྟེ། །གཉིས་པ་ན་ནི་ནུ་མ་འཛིན། །གསུམ་པ་ན་ནི་པདྨ་སྟེ། །བཞི་བ་ནི་གཞུ་
ཉིད་དོ། །དེ་ཡི་ཅོད་པད་མི་འཁྲུགས་པ། །སངས་རྒྱས་སྐུ་ནི་མང་བོ་འཕྲོ །ཧཱུཾ་གི་ཡེ་ཤེས་ལས་
བསྒྲུབས་པ། །མིང་ནི་ཁྲོ་བོ་བགེགས་ཀྱི་གཤེད། །མེ་ཡི་དཀྱིལ་འཁོར་བཞུགས་སྒྲུབ་སྦྱིན། །ལག་ན་
501

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྡོ་རྗེའི་རྗེས་འབྲང་བ། །ཞལ་རས་གསུམ་པ་སྤྱན་གསུམ་པ། །བགེགས་རྣམས་འཇོམས་མཛད་ཕྱག་
དྲུག་ལྡན། །དང་བོའི་ཞལ་ནི་བཞད་པ་སྟེ། །དེ་བཞིན་གཡས་པའི་ཞལ་གདངས་པ། །གཡོན་པའི་
ཚེམས་ཀྱི་སྒྲོས་མནན་ཁྲོ །ཏྤལ་སྔོན་པོའི་འདབ་འདྲའི་མདོག །ཞབས་ཀྱི་བགེགས་རྣམས་མནན་
པ་སྟེ། །གཉིས་པ་པདྨའི་སྟེང་ན་བཞུགས། །གཡས་ཀྱི་ཕྱག་ན་རལ་གྲི་སྟེ། །གཉིས་པ་ན་ནི་དགྲ་སྟ
བཟུང་། །གསུམ་པ་ཡིས་ནི་མདའ་ཡང་གསོར། །གཡོན་པ་སྡིགས་མཛུབ་ཞགས་པ་ཅན། །དེ་བཞིན་
གཉིས་པ་ནུ་མ་འཛིན། །གསུམ་པ་ན་ནི་གཞུ་ཡང་འཛིན། །སངས་རྒྱས་རང་བཞིན་སྤྲིན་ཡང་འཕྲོ། །
ཧཱུཾ་གི་ཡེ་ཤེས་ལས་བསྒྲུབས་པའི། །མི་གཡོ་བྱིས་པའི་གཟུགས་དང་ལྡན། །ཞལ་རས་གསུམ་པ་སྤྱན་
གསུམ་པ། །གཞོན་ནུའི་རྒྱན་གྱིས་བརྒྱན་པ་ལ། །དང་བོའི་ཞལ་ནི་བཞད་པ་སྟེ། །དེ་ཡི་གཡས་པའི་
ཞལ་གདངས་པས། །ཁྲག་གིས་བརླན་པའི་ལྗགས་ཀྱང་འདྲིལ །གཡོན་པ་ཚེམས་ཀྱི་སྒྲོས་མནན་
ཁྲོ། །ཧཱུཾ་གིས་སྙིང་གའི་ཕྱོགས་ཀྱང་བཀང༌། །མཐིང་ཤུན་གྱི་ནི་མདོག་དང་ལྡན། །རིན་ཆེན་རི་སྟེང་
པདྨ་ལ། །རོལ་པའི་ཞབས་ཀྱི་སྟབས་སུ་བཞུགས །ཐུབ་པས་བགེགས་ཀྱི་ཆུ་འཇིངས་འཇོམས། །
ཕྱག་དྲུག་འབར་བ་འཕྲོ་བ་ཡི། །འོད་བཟང་དམར་བོའི་དཀྱིལ་འཁོར་ན། །གཡས་པའི་ཕྱག་ན་རལ་
གྲི་སྟེ། །གཉིས་པ་ན་ནི་རྡོ་རྗེ་གསུངས། །གསུམ་པ་མདའ་ནི་རྣམ་པར་གསོར། །གཡོན་པ་སྡིགས་
མཛུབ་ཞགས་པ་ཅན། །གཉིས་པ་ཡིས་ནི་ནུ་མ་འཛིན། །གསུམ་པ་གཞུ་ནི་གདུངས་པ་ལ། །འཆང་
བས་བཟུང་སྟེ་ལྟ་བ་དང་།།སྣ་ཚོགས་མེ་ཏོག་གིས་བཅིངས་པའི།།ཅོད་པན་དང་ནི་དབུ་རྒྱན་ཐོགས། །
ཟུར་ཕུད་གཡོན་པ་བུང་བའི་མདོག །མི་འཁྲུགས་པ་ཡིས་རྣམ་པར་བརྒྱན། །སངས་རྒྱས་རང་བཞིན་
སྤྲིན་དག་གིས། །ཆོ་འཕྲུལ་ཆེན་པོ་དུ་མ་འཕྲོ། །ཧཱུཾ་གི་ཡེ་ཤེས་ལས་བསྒྲུབས་པ། །མིང་ནི་འདོད་པའི་
རྒྱལ་བོ་སྟེ། །ཞལ་རས་གསུམ་པ་སྤྱན་གསུམ་པ། །ཕྱག་དྲུག་པ་ཞེས་བྱ་བར་གྲགས། །དབུ་རྒྱན་
སངས་རྒྱས་ཀྱིས་བརྒྱན་པའི །ཐོར་ཚུགས་ཅོད་པན་བཟང་བོ་འཆང༌། །དང་བོའི་ཞལ་ནི་བཞད་པ་
ལ། །གཡས་པ་ཡིས་ནི་རྣམ་པར་བསྒྱུར། །གཡོན་པ་ཚེམས་ཀྱི་སྒྲོས་མནན་ཁྲོ། །དཔྲལ་བ་ཁྲོ་གཉེར་
རིམ་པ་ཅན། །འབར་བ་ཆར་སྤྲིན་ལྟ་བུའི་མདོག །དཀྱིལ་འཁོར་དམར་བོ་འབར་བ་ཅན། །ཕྱག་
གཉིས་འདོད་པའི་ཕྱག་རྒྱ་ལྡན། །གཡས་པ་ན་ནི་རྡོ་རྗེ་གསུངས། །གསུམ་པ་མདའ་ཡི་རྣམ་པར་རོལ། །
502

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གཡོན་པ་ཡིས་ནི་ནུ་མ་འཛིན། །གསུམ་པའི་ཕྱག་ན་གཞུ་ཡང་བསྣམས། །པདྨ་བཞུགས་པ་རོལ་པའི་
སྟབས།།འོག་ཏུ་བགེགས་དག་རྣམ་པར་གནོན། །སངས་རྒྱས་སྤྲིན་གྱི་ལིང་ལིང་འཕྲོ།།ཧཱུཾ་གི་ཡེ་ཤེས་
ལས་བསྒྲུབས་པ།།ཁྲོ་བེ་ཅོན་ཆེན་པོ་ཅན། །ཞལ་རས་གསུམ་པ་སྤྱན་གསུམ་པ། །ཕྱག་དྲུག་གིས་
ནི་རྣམ་པར་བརྒྱན། །དང་བོའི་ཞལ་ནི་འཇོ་སྒེག་བཞད། །དེ་བཞིན་གཡས་པ་རྣམ་པར་གདངས། །
གཡོན་པ་ཚེམས་ཀྱི་སྒྲོས་ཀྱང་མནན། །སྐུ་ནི་ཁ་ཆུ་འདྲ་བ་སྟེ། །ལུས་ནི་སྦྲུལ་གྱིས་རྣམ་པར་བརྒྱན། །
སྐྲ་ཚོགས་ལྕང་ལོར་འཁྱིལ་བ་སྟེ། །དབུ་རྒྱན་ལ་ནི་སངས་རྒྱས་བཞུགས །པདྨ་ལ་བཞུགས་རོལ་
སྟབས་ཅན། །གཡས་པའི་ཕྱག་ན་རྡོ་རྗེ་སྟེ། །གཉིས་པ་ན་ནི་བེ་ཅོན་ཉིད། །གསུམ་པ་མཚོན་ཆ་
མདའ་དང་ལྡན། །གཡོན་པ་སྡིགས་མཛུབ་ཞགས་པ་སྟེ།།གཉིས་པ་ཡིས་ནི་ནུ་མ་འཛིན།།གསུམ་པ་
ཡིས་ནི་གཞུ་ཉིད་བསྣམས། །དཀྱིལ་འཁོར་དམར་འབར་བ་ཅན། །སྦྱོར་བའི་ཡེ་ཤེས་ཀྱིས་བསྐྲུན་
པའི། །སངས་རྒྱས་སྤྲིན་ནི་རྟག་ཏུ་འཕྲོ། །ཧཱུཾ་ཞེས་བྱ་བའི་ཁྲོ་བོ་ནི།།ཡེ་ཤེས་བསྟན་པ་སྟོབས་པོ་ཆེ། །
ཞལ་རས་གསུམ་པ་སྤྱན་གསུམ་པ། །ཕྱག་བརྒྱད་ཀྱིས་ནི་རྣམ་པར་བརྒྱན། །སྤྲིན་གྱི་ཁ་དོག་འདྲ་བ་
སྟེ། །སྦྲུལ་གྱི་རྒྱན་གྱིས་རྣམ་པར་བརྒྱན། །མིག་དམར་སྐྲ་འབར་གྱེན་དུ་བརྫེས། །མགོ་བོ་ལ་ནི་མི་
འཁྲུགས་བཞུགས། །དང་བོའི་ཞལ་ནི་རྣམ་པར་བཞད། །དེ་བཞིན་གཡས་པ་རྣམ་པར་གདངས། །
གཡོན་པ་ཚེམས་ཀྱི་སྒྲོས་མནན་པ། །པདྨ་ལ་བཞུགས་འགྱིང་བག་ཅན། །དྲག་པོའི་ཚམ་རྔམ་སྟངས་
སྟབས་ཅན།།ཕྱོགས་བཅུའི་ལྷ་རྣམས་ཕུང་བར་མཛད། །འབར་བ་རྣམས་ཀྱིས་གཡོན་བསྐོར་བའི། །
ཉི་མའི་དཀྱིལ་འཁོར་ནང་ན་བཞུགས།།གཡས་པའི་ཕྱག་ན་རྗེ་སྟེ། །གཉིས་པ་བེ་ཅོན་ཐོགས་པར་
མཚོན། །གསུམ་པ་ཡིས་ནི་རལ་གྲི་གདེངས། །བཞི་བ་མདའ་ཡིས་རྣམ་པར་བརྒྱན། །གཡོན་པ་
སྡིགས་མཛུབ་ཞགས་པ་ཅན །གཉིས་པ་ཡིས་ནི་ནུ་མ་འཛིན། །གསུམ་པ་ཡིས་ནི་ཐོ་བ་འཛིན། །
ཕྱག་བཞི་བ་ནི་གཞུ་ཅན་ལ། །སངས་རྒྱས་རང་བཞིན་སྤྲིན་འཕྲོ་བ། །སྒྱུ་འཕྲུལ་དྲ་བའི་ལྷ་ཚོགས་
བསྟོད།།
རྡོར་དབྱིངས་རྩ་བའི་ལྷ་ཚོགས་གཞིར་བྱས་ལ།།དེ་བཞིན་གཤེགས་པའི་རིགས་ཀྱི་ཐུགས་
ཀར་ནི། །སྤྱན་མ་དཀར་མོ་འཁོར་ལོ་འཛིན་པས་འཁྱུད། །རྡོ་རྗེ་རིགས་ཀྱི་ལྷ་ཡི་ཐུགས་ཀར་ནི། །
503

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དབྱིངས་ཕྱུག་སྔོན་མོ་རྡོ་རྗེ་འཛིན་པས་འཁྱུད། །རིན་པོ་ཆེ་ཡི་རིགས་ཀྱི་ཐུགས་ཀར་ནི། །མཱ་མ་ཀཱི་སྔོ་
ཨུཏྤལ་འཛིན་པས་འཁྱུད། །འོད་དཔག་མེད་ཀྱི་རིགས་ཀྱི་ཐུགས་ཀར་ནི། །གོས་དཀར་དམར་
ཨུཏྤལ་འཛིན་པས་འཁྱུད། །དོན་ཡོད་གྲུབ་པའི་རིགས་ཀྱི་ཐུགས་ཀར་ནི། །སྒྲོལ་མ་ལྗང་སེར་ཨུཏྤལ་
འཛིན་པས་འཁྱུད། །གཡས་པ་རང་རང་མདོག་ཅན་ཕྱག་མཚན་འཛིན། །གཡོན་པ་རང་རིགས་ཡབ་
ཀྱི་མཆན་ནས་འཁྱུད། །སྤྱན་མ་ལ་སོགས་ཡུམ་གྱི་ཐུགས་ཀར་། །རང་རང་ཡབ་རྣམས་ནུ་མ་འཛིན་
པས་འཁྱུད།།
རྣམ་པར་སྣང་མཛད་སྐུ་མདོག་དཀར། །བྱང་ཆུབ་མཆོག་གི་ཕྱག་རྒྱ་ཅན། །མི་བསྐྱོད་སྔོན་
པོ་ས་གནོན་ཏེ། །རིན་འབྱུང་སེར་བོ་མཆོག་སྦྱིན་དང་། །སྣང་མཐའ་དམར་བོ་མཉམ་བཞག་མཛད། །
དོན་གྲུབ་ལྗང་གུ་སྐྱབས་སྦྱིན་ཉིད། །དེ་བཞི་ཕྱག་གཡོན་མཉམ་བཞག་མཛད། །རྡོ་རྗེ་སེམས་དཔའ་
སྐུ་མདོག་དཀར། །རྡོ་རྗེ་དང་ནི་དྲིལ་བུ་འཛིན། །རྡོ་རྗེ་རྒྱལ་བོ་སྐུ་མདོག་སེར། །ཕྱག་གཉིས་དག་ན་
ལྕགས་ཀྱུ་འཛིན། །རྡོ་རྗེ་ཆགས་པ་དམར་བོ་སྟེ། །ཕྱག་གཉིས་མདའ་གཞུ་འགེངས་པར་མཛད། །རྡོ་
རྗེ་ལེགས་པ་ལྗང་གུ་སྟེ། །ཕྱག་གཉིས་ལེགས་སོ་སྟེར་བར་མཛད། །རྡོ་རྗེ་རིན་ཆེན་སེར་བོ་སྟེ། །ཕྱག་
གཉིས་རིན་ཆེན་དཔྲལ་བར་འཛིན། །རྡོ་རྗེ་གཟི་བརྗིད་དམར་བོ་སྟེ། །ཉི་མ་དང་ནི་གདན་ལ་བརྟེན། །
རྡོ་རྗེ་རྒྱལ་མཚན་སྔོན་པོ་སྟེ། །ཕྱག་གཉིས་རྒྱལ་མཚན་ཕྲག་པར་འཛིན། །རྡོ་རྗེ་བཞད་པ་དཀར་བོ་
སྟེ། །སོ་ཕྲེང་འཛིན་ཅིང་གདན་ལ་བརྟེན། །རྡོ་རྗེ་ཆོས་ནི་དཀར་དམར་ཏེ། །ཕྱག་གཉིས་པདྨ་འཛིན་
ཅིང་འབྱེད། །རྡོ་རྗེ་རྣོན་པོ་སྔོན་པོ་སྟེ། །གླེགས་བམ་དང་ནི་རལ་གྲི་འཛིན། །རྡོ་རྗེ་རྒྱུ་ནི་སེར་བོ་སྟེ། །
འཁོར་ལོ་འཛིན་ཅིང་གདན་ལ་བརྟེན། །རྡོ་རྗེ་སྨྲ་བ་ཟངས་མདོག་སྟེ། །ཕྱག་གཉིས་རྡོ་རྗེའི་ལྗགས་
ཉིད་འཛིན། །རྡོ་རྗེ་ལས་ནི་སྣ་ཚོགས་མདོག །རྡོ་རྗེ་དང་ནི་དྲིལ་བུ་འཛིན། །རྡོ་རྗེ་སྲུང་བ་གསེར་
མདོག་སྟེ། །ཕྱག་གཉིས་རྡོ་རྗེའི་གོ་ཆ་འཛིན། །རྡོ་རྗེ་གནོད་སྦྱིན་ནག་པོ་སྟེ། །ཕྱག་གཉིས་ཞལ་དུ་
མཆེ་བ་འཛིན། །རྡོ་རྗེ་ཁུ་ཚུར་སེར་བོ་སྟེ། །ཕྱག་གཉིས་རྡོ་རྗེ་འཚིར་བར་མཛད། །རྡོ་རྗེ་སྒེག་མོ་གར་
མོ་སྟེ། །ཕྱག་གཉིས་སྙེམས་པས་རྡོ་རྗེ་འཛིན། །ཕྲེང་བ་མ་ནི་སེར་མོ་སྟེ། །ཕྱག་གཉིས་རིན་ཆེན་ཕྲེང་
བ་འཛིན། །རྡོ་རྗེ་གླུ་མ་གར་མ་སྟེ། །ཕྱག་གཉིས་པི་ཝང་བརྡུང་བར་མཛད། །རྡོ་རྗེ་གར་མ་སྣ་ཚོགས་
504

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
མདོག །ཕྱག་གཉིས་རྗེ་གར་དག་བྱེད། །བདུག་པ་མ་ནི་དཀར་མོ་སྟེ། །ཕྱག་གཉིས་སྤོས་སྣོད
འཛིན་པར་བྱེད། །མེ་ཏོག་མ་ནི་སེར་མོ་སྟེ། །མེ་ཏོག་སྣོད་འཛིན་མེ་ཏོག་འཐོར། །མར་མེ་མ་ནི་
དཀར་དམར་ཏེ། །ཕྱག་གཉིས་མར་མེའི་སྡོང་བུ་འཛིན། །རྡོ་རྗེ་དྲི་མ་སྣ་ཚོགས་མདོག །དྲི་ཡི་སྣོད་
འཛིན་དྲི་ཡིས་འབྱུག །རྡོ་རྗེ་ལྕགས་ཀྱུ་དཀར་མོ་སྟེ། །ཕྱག་གཉིས་ལྕགས་ཀྱུ་འཛིན་པར་མཛད། །རྡོ་
རྗེ་ཞགས་པ་སེར་བོ་སྟེ། །ཕྱག་གཉིས་ན་ནི་ཞགས་པ་འཛིན། །རྡོ་རྗེ་ལྕགས་སྒྲོག་དཀར་དམར་ཏེ། །
ཕྱག་གཉིས་རྡོ་རྗེའི་ལྕགས་སྒྲོག་འཛིན། །རྡོ་རྗེ་འབེབས་པ་སྣ་ཚོགས་མདོག །རྡོར་དྲིལ་འཛིན་ཞིང་
གདན་ལ་བརྟེན། །ཕྱོགས་ཀྱི་བསྐལ་བ་བཟང་བོ་རྣམས། །རྡོ་རྗེ་སེམས་དཔའ་ལ་སོགས་མཚུངས།11
རྡོ་རྗེ་དབྱིངས་ཀྱི་དབང་མོ་སོགས། །རྣམ་པར་སྣང་མཛད་ལ་སོགས་འདྲ། །དངོས་པོའི་གདན་ལ་
ཕྱག་མཚན་སོ་སོ་ཡི། །དཀྱིལ་འཁོར་གནས་སུ་ཕྱག་མཚན་སོ་སོ་བཞུགས། །དབྱིངས་ཕྱུག་མ་
སོགས་ནང་དུ་སྦས་པའི་ཚུལ། །ལྷ་རྣམས་རང་རང་ཕྱག་མཚན་ཐུགས་ཀར་འཛིན། །ཆོས་ཀྱི་མཚན་
མ་ཕྲ་མོ་རྣམ་པར་བསྒོམས། །རྡོ་རྗེ་དབྱིངས་ཀྱི་འཁོར་གྱི་ལྷ་ཚོགས་ཀུན། །ལྷ་མོའི་ཚུལ་འཛིན་ཕྱག་
གཉིས་ཕྱག་མཚན་འཛིན། །རིགས་བཞིའི་གནས་ན་མཛད་རྣམ་པ་བཞི། །རྣམ་སྣང་མ་གཏོགས
ཐམས་ཅད་ཁྲོ་བའི་ཚུལ། །རྡོ་རྗེ་ཧཱུཾ་མཛད་གཡོན་བརྐྱངས་ཀྱིས། །དབང་ཕྱུག་མགོ་བོ་ལྡབ་ནས་
བརྫིས །གཡས་པས་ཨུ་མའི་ནུ་མ་བརྫིས །དེ་ཡི་གཟུངས་ཀྱི་དཀྱིལ་འཁོར་སོགས །རྡོ་རྗེ་
དབྱིངས་ཀྱི་ཚུལ་དང་མཚུངས། །རིགས་བཞིའི་དབུས་སུ་འགྲོ་འདུལ་དང༌། །ཤཱཀྱ་ཐུབ་པ་སྤྱན་རས་
གཟིགས། །པདྨ་དོན་ཡོད་རིམ་པས་བཞུགས། །པདྨ་སེམས་དཔའ་སོགས་ཀྱིས་བསྐོར།།པདྨའི་ཅོད་
པན་སོགས་ཀྱིས་སྤྲས །ཕྱག་མཚན་ཕལ་ཆེར་པདྨས་མཚན། །དེ་ཡི་གཟུངས་ཀྱི་དཀྱིལ་འཁོར་
སོགས །རྡོ་རྗེ་དབྱིངས་ཀྱི་ཚུལ་དང་མཚུངས། །རྣམ་སྣང་སེམས་མ་བཞིས་བསྐོར་དང༌། །མི་བསྐྱོད་
སེམས་དཔའ་བཞིས་བསྐོར་སོགས། །སོ་སོའི་ཕྱག་རྒྱ་བཞི་བ་སྟེ། །ཕྱག་རྒྱ་གཅིག་པ་དཔའ་གཅིག་
མའོ།།
དཔལ་མཆོག་དཀར་བོ་རྡོ་རྗེ་སེམས་འདྲ་རྡོ་རྗེ་པདྨ་རིན་ཆེན་ཕྲེང་བའི་པྲོག་ཞུ་འཆང༌། །
རྡོར་སེམས་དམར་སྐྱ་གཡས་པ་རྗེ་རྩེ་གཅིག་འཛིན་ཞིང་གཡོན་པ་དཀུར་རྟེན་ཉིད།།རྡོ་རྗེ་ཀཱ་ལི་སྐུ་
505

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མདོག་དམར་བོ་རྡོ་རྗེ་རྩེ་ལྔ་དམར་བོ་འཛིན་པ་འཁྱུད་ཐབས་ཅན། །རྡོ་རྗེ་འདོད་པ་སྐུ་མདོག་སྔོ་སྐྱ་
ཕྱག་གཉིས་ཀྱིས་ནི་ཆུ་སྲིན་རྒྱལ་མཚན་ཕྲག་པར་འཛིན། །རྡོ་རྗེ་སྙེམས་པ་གསེར་གྱི་མདོག་ཅན་ཕྱག་
གཉིས་རྡོ་རྗེ་རྩེ་ལྔ་གཉིས་འཛིན་དཀུར་རྟེན་མཛད། །རྡོ་རྗེ་དཔྱིད་ནི་དམར་སྐྱ་དབྱར་ཉིད་དམར་
སྟོན་ཉིད་སྔོ་སྐྱ་དགུན་ཉིད་སེར། །ཕྱག་གཉིས་རང་གི་སྤྱི་བོ་ཐལ་སྦྱར་ཐལ་མོ་ཕྱེ་བས་མེ་ཏོག་ལ་
སོགས་རིམ་པར་འཛིན །གཙོ་བོའི་ཕྱོགས་བཞི་མཚམས་བཞི་རྣམས་སུ་རིམ་བཞིན་གནས་པས་
མཛེས་པ་ཉིད། །ཕྱག་ན་རྗེ་སྐུ་མདོག་དཀར་བོ་སྙེམས་པའི་ཚུལ་གྱིས་རྡོར་དྲིལ་འཛིན། །འཇམ་
དཔལ་སྔོན་པོ་གཡས་པས་རལ་གྲི་གཡོན་པའི་ཕྱག་ན་པོ་ཏི་བསྣམས། །ནམ་མཁའི་སྙིང་བོ་སྐུ་
མདོག་ལྗང་གུ་རིན་ཆེན་ཕྲེང་བ་དཔྲལ་བར་འཛིན། །ནམ་མཁའ་མཛོད་ནི་སྣ་ཚོགས་མདོག་ཅན་
སྙེམས་པའི་ཚུག་གྱིས་རྡོར་དྲིལ་བསྣམས། །རྡོ་རྗེ་ཆོས་དང་རྡོ་རྗེ་འཁོར་ལོ་རྡོ་རྗེ་ཁུ་ཚུར་གནོད་སྦྱིན
རྣམས། །ཕྱོགས་དང་མཚམས་ཀྱི་རེའུ་མིག་བརྒྱད་དུ་ཚུལ་བཞིན་བཞུགས་པས་རིམ་པས་མཛེས། །
མི་བསྐྱོད་རིན་འབྱུང་སྣང་མཐའ་དོན་གྲུབ་ནང་འཁྱམ་ཟླུམ་པོའི་ཕྱོགས་བཞིར་བཞུགས། །རེ་རེ་
ལའང་སེམས་དཔའ་བྱེ་བ་རེ་རེས་མ་ཚང་འཁོར་གྱིས་བསྐོར། །སྒེག་མོ་ཕྲེང་མ་གླུ་མ་གར་མ་དབང་
ཕྱུག་འདོད་ལྷ་ཚངས་པ་དང༌། །ཁྱབ་འཇུག་རྣམས་ནི་ལྷ་སྣམ་ཕྱི་མའི་ཕྱོགས་དང་མཚམས་སུ་ཉེ་བར་
བཞུགས། །ཟླུམ་པོ་དང་བོར་རྣམ་སྣང་གསེར་མདོག་གཉིས་པར་རྡོ་རྗེ་སེམས་དཔའ་སོགས །
ཕྱོགས་མཚམས་བརྒྱད་དུ་སྔར་ལྟར་གནས་ཤིང་གསུམ་པར་མི་བསྐྱོད་ལ་སོགས་བཞི །དཀྱིལ་
འཁོར་ཕྱི་མའི་ཕྱོགས་མཚམས་བརྒྱད་དུ་ཕྱག་ན་རྡོ་རྗེ་ལ་སོགས་བརྒྱད། །སྐུ་མདོག་དང་ནི་ཕྱག་
མཚན་ལ་སོགས་དཀྱིལ་འཁོར་སྔ་མའི་ཚུལ་དང་མཚུངས། །དཀྱིལ་འཁོར་དབུས་སུ་རྡོ་རྗེ་ཧཱུཾ་མཛད་
དེ་ཡི་ཕྱོགས་དང་མཚམས་རྣམས་སུ། །ཕྱག་ན་རྡོ་རྗེ་དམར་བོ་ལྕགས་ཀྱུ་ལྗང་གུ་ཞགས་པ་སྔོན་པོ་
མདའ་གཞུ་སེར། །དབྱུག་པ་དམར་བོ་ཁ་ཊཱཾ་ལྗང་གུ་གྲི་རིང་སྔོན་པོ་ཆུ་གྲི་སེར། །གཡས་པ་ཕལ་ཆེན་
ཕྱག་མཚན་འཕྱར་ཞིང་གཡོན་པ་སྡིགས་མཛུབ་ཐུགས་ཀར་བསྒྲེངས། །དཀྱིལ་འཁོར་ཕྱི་མའི་ཕྱོགས་
མཚམས་བརྒྱད་དུ་སྒེག་སོགས་བཞི་དང་ལྷ་ཆེན་བཞི། །དཀྱིལ་འཁོར་སྔ་མའི་ཚུལ་དང་མཚུངས་ལ་
ཁྲོས་པའི་རྣམ་པ་ཁྱད་པར་ཉིད། །དཀྱིལ་འཁོར་དབུས་སུ་རྡོ་རྗེ་ཆོས་དང་དེ་ཡི་ཕྱོགས་མཚམས་
506

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
བརྒྱད་ཉིད་དུ། །པདྨ་དམར་བོའི་འདོད་ལྷའི་གཟུགས་ཅན་པདྨ་ཁ་འབྱེད་མདའ་གཞུ་འགེངས། །པདྨ་
སྔོ་དམར་དཀར་བོ་རྣམས་ནི་དབང་ཕྱུག་ཁྱབ་འཇུག་ཚངས་པའི་གཟུགས། །གཡས་པའི་ཕྱག་ན་རྩེ་
གསུམ་འཁོར་ལོ་བགྲང་ཕྲེང་རྣམས་ནི་རིམ་པས་འཛིན། །པདྨ་ས་ཆུ་མེ་རླུང་རྣམས་ནི་སེར་དཀར་
དམར་ལྗང་མདོག་ཅན་ཏེ། །གཡས་པའི་ཕྱག་ན་བུམ་པ་སྦྲུལ་ཞགས་ཉི་མ་བ་དན་རིམ་པས་འཛིན། །
ཕྱི་མའི་མཚམས་བཞིར་སྒེག་སོགས་བཞི་ནི་དཀྱིལ་འཁོར་སྔ་མའི་ཚུལ་བཞིན་བཞུགས། །དཀྱིལ་
འཁོར་དབུས་ན་ནམ་མཁའི་སྙིང་བོ་སྔ་མའི་ཚུལ་ལྟར་བཞུགས་པ་ཉིད། །རིན་ཆེན་དབང་སྐུར་ནོར་
སྦྱིན་ཆོས་སྦྱིན་རིན་ཆེན་རོ་མྱང་རིམ་པ་ལྟར། །རིན་ཆེན་ཅོད་པན་དབྱུ་གུ་གཏེར་དང་གླེགས་བམ་
བཟའ་བཏུང་གནོད་རྣམས་འཛིན། །རིན་པོ་ཆེ་ཡི་གདུགས་དང་རྒྱལ་མཚན་རྔ་བརྡུང་མ་དང་སྲོག་
ཤིང་མ། །དཀར་དམར་དམར་དང་སྔོ་དང་གསེར་མདོག་རང་མིང་ཕྱག་མཚན་ཉེ་བར་འཛིན། །
དཀྱིལ་འཁོར་དབུས་སུ་རྡོ་རྗེ་ཁུ་ཚུར་ཉིད།།དེ་ཡི་ཕྱོགས་མཚམས་བརྒྱད་དུ་རིམ་པ་བཞིན། །རྡོ་རྗེ་སྐུ་
མཆོག་རྡོ་རྗེ་སེམས་དཔའ་འདྲ །རྡོ་རྗེ་ལྗགས་ཉིད་རྗེ་སྨྲ་བ་མཚུངས། །རྡོ་རྗེ་ཏིང་འཛིན་མཉམ་
བཞག་རྗེ་འཛིན། །བྱང་སེམས་རྡོ་རྗེ་རྡོ་རྗེ་སེམས་དཔའ་འདྲ། །ཕྱག་རྒྱ་རིན་ཆེན་པདྨ་ལས་ཀྱི་། །
ཁུ་ཚུར་མ་བཞི་རང་རང་དམ་ཚིག་གོ།སངས་རྒྱས་རྡོ་རྗེ་རིན་ཆེན་པདྨ་དང༌། །སྣ་ཚོགས་རྗེ་རིམ་
བཞིན་འཛིན་པ་མཛད། །སྒོ་བཞིར་རྡོ་རྗེ་སྙེམས་མ་ལྗགས་མ་དང༌། །ཏིང་འཛིན་མ་དང་བྱང་སེམས་
རྡོ་རྗེ་མ། །རྡོ་རྗེ་སྐུ་མཆོག་སོགས་དང་འདྲ་བ་ཉིད། །ནུབ་དང་བྱང་གཉིས་དམར་དང་སྣ་ཚོགས་
མདོག །འདབ་བརྒྱད་ལྟེ་བར་འཇམ་དཔལ་སྔོན་པོ་ནི། །ཕྱག་བཞི་ཡིས་ནི་རལ་གྲི་བཞི་ཉིད་འཛིན། །
འདབ་མ་བརྒྱད་ལ་རྣམ་སྣང་གསེར་མདོག་ནི། །སྤྲུལ་སྐུའི་གཟུགས་ཅན་མཉམ་བཞག་མཛད་པ་
བརྒྱད། །རྩིབས་བརྒྱད་ལྟེ་བར་རྡོ་རྗེ་འཁོར་ལོ་བཞུགས། །རྩིབས་བརྒྱད་རྣམས་ལ་ཕྱག་ན་རྡོ་རྗེ་
སོགས །ལྷ་ཡི་སྣམ་བུའི་མེ་མཚམས་ལ་སོགས་བཞི། །འཇིག་རྟེན་པ་ཡི་དཀྱིལ་འཁོར་རྣམས་ཀྱི་
གནས། །དཀྱིལ་འཁོར་དབུས་ན་ནམ་མཁའ་མཛོད་ཉིད་བཞུགས། །ཕྱོགས་མཚམས་བརྒྱད་དུ་ཕྱག་
ན་རྡོ་རྗེ་སོགས །ལྷ་ཡི་སྣམ་བུའི་མེ་སོགས་མཚམས་བཞིར་ནི། །རྡོ་རྗེ་སྦྲང་རྩི་ལ་སོགས་བཞི་ཉིད་
གནས། །དཀྱིལ་འཁོར་དབུས་ན་རྡོ་རྗེ་གནོད་སྦྱིན་བཞུགས། །ཕྱོགས་མཚམས་བརྒྱད་དུ་ཕྱག་ན་
507

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྗེ་སོགས། །དཀྱིལ་འཁོར་ཕྱི་མའི་དབུས་དང་ཕྱོགས་མཚམས་སུ། །སྔར་བཤད་དཀྱིལ་འཁོར་དགུ་
ཡི་ལྷ་ཚོགས་འདུས །དཀྱིལ་འཁོར་དབུས་ན་རྣམ་སྣང་གསེར་མདོག་ཞལ་གཅིག་པ། །བྱང་ཆུབ་
མཆོག་གི་ཕྱག་རྒྱ་མཛད་པ་རབ་ཏུ་བཞུགས། །མི་བསྐྱོད་དཀར་བོ་རིན་འབྱུང་སྔོན་པོ་དང༌། །སྣང་
མཐའ་དམར་བོ་དོན་གྲུབ་སྣ་ཚོགས་མདོག།ཡོངས་སུ་གྲགས་པའི་ཕྱག་རྒྱ་རྣམས་དང་ལྡན། །
དཀྱིལ་འཁོར་དབུས་ན་མེ་ལྟར་འབར་བའི་ཁྲོ་བོ་སྔོན་པོ་རྗེ་སེམས་དཔའ་ཁྲོས་པའི་
ཚུལ། །མཚོན་ཆ་མ་ནི་སྐུ་མདོག་དཀར་མོ་ཕྱག་གཡས་རྗེ་རྩེ་ལྔ་བ་ཉིད་གསོར་བར་མཛད། །མཐུ་
ཆེན་མ་ནི་སྐུ་མདོག་ཐལ་ཀ་ཕྱག་གཡས་མདའ་དང་རྩེ་གསུམ་འབར་བ་བསྣམས་པ་ཉིད། །མཛོད་
འཛིན་མ་ནི་སྐུ་མདོག་དཀར་ལྗང་གཡས་པ་རལ་གྲི་གཡོན་པ་སྡིགས་མཛུབ་ཐུགས་ཀར་མཛད། །
འོད་མ་གསེར་མདོག་ཕྱག་གཡས་རྡོ་རྗེ་ཐུགས་ཀར་འཛིན། །དཔྱིད་དཀར་དམར་མོ་ཕྱག་གཡོན་
གཞུ་གདུངས་མེ་ཏོག་མདའ་ཉིད་ཆགས་པས་རྣ་བའི་བར་དུ་འགེངས། །དབྱར་ཀ་ཐལ་ཁ་ཕྱག་
གཡས་རྗེ་རྩེ་ལྔ་འབར་བར་ཁ་ཊཱཾ་ག་ཉིད་བཏགས་པ་བསྣམས། །སྟོན་ཀ་དཀར་ལྗང་ཕྱག་གཡས་
གུང་མོས་འཁོར་ལོ་རྩིབས་བརྒྱད་གཏོད་པའི་ཚུལ་གྱིས་ཐུགས་ཀར་འཛིན། །དགུན་ག་གསེར་
མདོག་ཕྱག་གཡས་བ་དན་འདབ་མའི་ཚོགས་ལ་དྲིལ་བུ་བཏགས་པ་རབ་ཏུ་འཛིན། །གཡོན་པ་ཕལ་
ཆེར་གདན་ལ་བརྟེན་ཞིང་ཕྱི་མའི་ཁུ་ཚུར་དྲིལ་བུ་དང་བཅས་དཀུ་ལ་བརྟེན། །ཟླུམ་སྐོར་གཉིས་པར་
འདོད་ཆགས་ལ་སོགས་རྩ་བའི་ལྷ་བརྒྱད་སྒེག་སོགས་བཞི་ཕྱོགས་རེ་རེར་གསུམ། །ཟླུམ་སྐོར་
གསུམ་པར་རྗེ་སེམས་དཔའི་ཁྲོ་བོ་ལ་སོགས་རང་རང་རིག་མ་བཅུ་དྲུག་བཅས། །ཟླུམ་སྐོར་བཞི་
བར་གླུ་མཁན་ལ་སོགས་སིལ་སྙན་འཛིན་པ་བཅུ་དྲུག་དག་གིས་སིལ་སྙན་འཁྲོལ། །ཟླུམ་སྐོར་ལྔ་
བར་ཕྱོགས་རེར་དྲུག་དྲུག་སྟེང་འོག་རེ་རེའི་ཁྲོ་བོ་ཉེར་དྲུག་འབར་བ་བཞུགས། །གཙུག་ཏོར་སྔོན་པོ་
གཙུག་ཏོར་འཛིན་ཞིང་མཛོད་སྤུ་དཀར་བོ་མཛོད་སྤུ་འཛིན་ལ་རིག་པ་མཆོག །ཆོས་ཀྱི་ཧཱུཾ་མཛད་ཕྱག་
རྒྱ་མཛད་ཅིང་རྡོ་རྗེས་མཚན་པའི་པདྨ་དག་ནི་ལེགས་པར་བསྣམས། །འདོད་རྒྱལ་སྔོན་པོ་མདའ་
འགེངས་ལ་ལྕགས་ཀྱུ་སྔོན་པོ་ལྕགས་ཀྱུ་འབར་བའི་བགེགས་རྣམས་འགུགས །ཞགས་པ་སེར་
བོ་ཞགས་པ་འཛིན་ཞིང་ཀཱི་ལི་ཀཱི་ལ་རབ་ཏུ་འབར་བའི་ལྕགས་ཀྱུ་འཛིན། །སྐེ་རགས་དམར་བོ་རལ་
508

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གྲི་འཛིན་ཞིང་སྟོབས་པོ་ཆེ་ནི་དབུ་སྟོང་ཕྱག་སྟོང་ཞབས་སྟོང་བ། །སྐུ་མདོག་སྣ་ཚོགས་འོད་ཟེར་
འབར་ཞིང་ཕྱག་མཚན་སྣ་ཚོགས་འཕེན་འཛིན་བྱེད་པའི་རྣམ་པ་ཅན། །གདུ་བུ་དམར་བོ་གདུ་བུ་
འཛིན་ཞིང་ཕྱག་གཉིས་རྡོར་འཛིན་སྙེམས་ཚུལ་མཛད། །ཁུ་ཚུར་དམར་སྐྱ་དམ་ཚིག་ཁུ་ཚུར་ལེགས་
པར་འཆིང་བས་རྡོ་རྗེ་དམར་བོ་འཛིན་པར་མཛད། །བསྡམས་པ་སེར་བོ་རྡོ་རྗེ་འཛིན་ཞིང་མཛུབ་མོ་
གཉིས་ནི་པདྨའི་འདབ་མ་ལྟ་བུར་བྱས། །རྡོ་རྗེ་སྡེ་ནི་དཀར་དམར་མདོག་ཅན་པདྨ་འཛིན་ཞིང་སྡེར་
མོ་ནག་པོ་མཚོན་ཆ་འཛིན། །སྐེད་པ་དམར་བོ་རལ་གྲི་འཛིན་ཞིང་གཙུག་འཆང་དམར་བོ་མདའ་གཞུ་
འགེངས་པའི་རྣམ་པ་ཉིད། །ལྕགས་སྒྲོག་དཀར་དམར་ཕྱག་གཉིས་ཀྱིས་ནི་ལྕགས་སྒྲོག་འཛིན་ལ་
གཤིན་རྗེས་གཤེད་ནག་རལ་གྲི་འཛིན། །དབྱུག་སྔོན་སྔོན་པོ་དབྱུག་པ་འཛིན་ཞིང་རྡོ་རྗེ་མདུད་པ་སྐུ་
རྐང་གདུབ་དམར་བོ་རྐང་གདུབ་འཛིན་ཞིང་
མདོག་སྔོན་པོ་རྡོ་རྗེ་འཛིན། །རྐང་གདུབ་དམར་རྐང་གདུབ་དམར་རྐང་གདུབ་འཛིན་ཞིང་རྡོ་རྗེ་
ཤུགས་ནི་སྐུ་མདོག་ལྗང་གུ་དབྱུག་པ་འཛིན། །རྡོ་རྗེ་རྣོན་པོ་སྐུ་མདོག་མཐིང་ནག་རྡོ་རྗེ་གཡོན་ཕབ
མྱུར་བར་བྲལ་བའི་ཕྱག་རྒྱ་འདེབས། །རྡོ་རྗེ་ལྟུང་བྱེད་སྐུ་མདོག་ལྗང་གུ་རྡོ་རྗེ་གསོར་ཞིང་གཡོན་ཀུན་
སྡིགས་མཛུབ་མཛད། །རབ་ཏུ་འཕྲོས་པའི་ཉམས་ཀུན་ལྡན་ཞིང་རྗེ་ཕྲེང་བའི་ཅོད་པན་དང་ལྡན་
གཡོན་བརྐྱངས་འགྱིངས། །ཟླུམ་སྐོར་དྲུག་པར་ཕོ་ཉ་རྣམས་ནི་ཁུ་ཚུར་གཉིས་ཀྱིས་འོད་མའི་ལྕུག་མ་
རྣམ་གཉིས་འཛིན། །གནོད་སྦྱིན་རྣམས་ནི་དྲིལ་བུ་འཛིན་ཞིང་སྲིན་པོ་རྣམས་ནི་རྗེ་མཆེ་བ་འབར་
བ་ཐོགས། །མངག་གཞུག་རྣམས་ནི་གཡས་ན་རལ་གྲི་འབར་བ་འཛིན་ཞིང་ཀུན་ཀྱང་གཡོན་པ་
སྡིགས་མཛུབ་མཛད། །ཟླུམ་སྐོར་བདུན་པར་དབང་ཕྱུག་ལ་སོགས་ལྷ་ཆེན་རྣམས་ནི་རབ་ཏུ་འཕྲོས་
པའི་རང་རང་ཆ་ལུགས་རྣམ་པར་འཛིན། །ཕྱི་རོལ་དཀྱིལ་འཁོར་སྒོ་དང་མཚམས་སུ་ལྕགས་ཀྱུ་
སོགས་དང་སྒེག་མོ་ལ་སོགས་རབ་ཏུ་གྲགས་པའི་ཆ་ལུགས་མཛད། །དཀྱིལ་འཁོར་དབུས་སུ་འཇིག་
རྟེན་དབང་ཕྱུག་རྡོ་རྗེ་ཆོས་ཀྱི་ངང་ཚུལ་ཅན། །ཏིང་འཛིན་བཟང་བོ་སངས་རྒྱས་གཟུགས་ཅན་ཕྱག་
གཡོན་རྡོ་རྗེ་པདྨ་བསྣམས། །པདྨ་ཆེན་པོ་ཁུ་ཚུར་གཉིས་ཀྱིས་རྡོ་རྗེ་པདྨ་ཐུགས་ཀར་བསྣམས །བདེ་
གཤེགས་ཏིང་འཛིན་ཏིང་འཛིན་བཟང་འདྲ་ཀུན་གཟིགས་སངས་རྒྱས་ངང་ཚུལ་ཅན། །པདྨའི་ཁུ་ཚུར་
རྣམ་པ་གཉིས་ཀྱིས་རིན་ཆེན་གྱིས་མཚན་པདྨ་འཛིན། །དོན་ཡོད་ཞགས་པ་ལྷ་ཆེན་གཟུགས་འཛིན་
509

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྐུ་མདོག་དཀར་བོ་ཕྱག་བཞི་བ། །གཡས་པས་རྩེ་གསུམ་མཆོག་སྦྱིན་མཛད་ཅིང་གཡོན་པས་ཞགས་
པ་བསྣམས། །འཇིག་རྟེན་དབང་ཕྱུག་ཁྱབ་འཇུག་གཟུགས་འཛིན་སྐུ་མདོག་ནག་པོ་ཕྱག་བཞི་བ། །
གཡས་ན་འཁོར་ལོ་དབྱུག་པ་བསྣམས་ཤིང་གཡོན་ན་པདྨ་སྤྱི་བླུགས་བསྣམས། །འཇིག་རྟེན་དབང་
ཕྱུག་འདོད་ལྷའི་གཟུགས་ཅན་ཞལ་གཉིས་ཕྱག་བཞི་སྐུ་མདོག་དམར། །གཡས་ན་མདའ་དང་
ལྕགས་ཀྱུ་བསྣམས་ཤིང་གཡོན་ན་གཞུ་དང་སྤྱི་བླུགས་འཛིན། །རྩ་བའི་ཞལ་ནི་འདོད་ལྷའི་གདོང
ཅན་སྤྱི་བོར་རྟ་མཆོག་ལྗང་གུའི་ཞལ། །ཡང་ཡང་མགྲིན་པ་མྱུར་དུ་བཏེགས་ཏེ་རྟ་སྐད་རབ་ཏུ་འཚེར་
བར་བྱེད། །
དཀྱིལ་འཁོར་དབུས་མར་རྣམ་པར་སྣང་མཛད་བཞུགས། །དེ་ཡི་ཕྱོགས་བཞིར་རྡོ་རྗེ་
སེམས་སོགས་བཞི །མཚམས་བཞིར་སེམས་མ་རྗེ་ལ་སོགས་བཞི། །ལྷག་མ་རྡོ་རྗེ་དབྱིངས་ཀྱི་ལྷ་
ཚོགས་འདྲ། །དཀྱིལ་འཁོར་ཤར་མའི་དབུས་སུ་རྣམ་སྣང་སྔོ། །ཅུང་ཟད་ཁྲོས་ཤིང་འཛུམ་པའི་བཞིན་
དང་ལྡན།།ཏི་རིན་ཏི་རིའི་ཕྱག་རྒྱས་རྡོ་རྗེ་འཛིན།།དེ་ཡི་ཕྱོགས་བཞིར་ཁྲོ་བོ་རྡོར་སེམས་བཞད།།ཁྲོ་
གཉེར་ཅན་དང་རྡོ་རྗེ་ཆོས་དང་ལུས། །ཤར་གྱི་རེའུ་མིག་དབུས་སུ་ཧཱུཾ་མཛད་སྔོ།།ཞལ་བཞི་ཁྲོ་ཆགས་
མཆེ་བ་ཅུང་ཟད་གཙིགས།།དང་བོ་ཧཱུཾ་མཛད་ཕྱག་རྒྱས་རྡོར་དྲིལ་འཛིན། །དེ་འོག་མདའ་གཞུ་ལྕགས་
ཀྱུ་ལྕགས་སྒྲོག་དང༌། །རྡོ་རྗེ་ཞགས་པ་འཛིན་པའི་ཕྱག་བརྒྱད་པ། །གཡོན་བརྐྱངས་དབང་ཕྱུག་
ཕྱག་བརྒྱད་། །གཞནབསྐྱངས་
འགྲམ་པ་གཡོན་པ་བསྣམས། །གཡས་པ་བསྐུམས་པས་ཨུ་མའི་ནུ་མ་བརྫིས །ཁྲོ་བོ་རྡོ་རྗེ་སེམས་
སོགས་ཕྱོགས་བཞིར་གནས །ལྷོ་ཡི་རེའུ་མིག་དབུས་སུ་ཁྲོ་གཉེར་ཅན། །ཕྱག་གཡས་རྡོ་རྗེ་རིན་
ཆེན་ཉེ་བར་འཛིན། །ཕྱོགས་བཞིར་ཁྲོ་གཉེར་ཅན་དང་ཉི་མ་དང༌། །རྒྱལ་མཚན་བཞད་པ་རྣམས་
ཀྱིས་ཡོངས་སུ་བསྐོར །ནུབ་ཀྱི་རེའུ་མིག་དབུས་སུ་རྡོ་རྗེ་སྟེ། །གཡས་པའི་ཕྱག་ན་རྗེ་པདྨ་
བསྣམས །ཕྱོགས་བཞིར་བོ་རྡོ་རྗེ་ཆོས་སོགས་བཞི། །བྱང་གི་རེའུ་མིག་དབུས་སུ་རྡོ་རྗེ་འབེབས། །
གཡས་པའི་ཕྱག་ན་སྣ་ཚོགས་རྡོ་རྗེ་འཛིན། །ཕྱོགས་བཞིར་ཁྲོ་བོ་རྡོ་རྗེ་ལ་སོགས་བཞི། །ནང་གི་གྲྭ་
བཞིར་ཁྲོ་མོ་སེམས་མ་སོགས །ཕྱི་ཡི་གྲྭ་བཞིར་རྡོ་རྗེ་སྒེག་མོ་སོགས། །སྒེག་སོགས་མ་གཏོགས་
ཐམས་ཅད་ཁྲོས་པའི་ཚུལ། །རྩ་བའི་ཕྱག་མཚན་ཁྲོ་བོའི་རྗེས་མཚན། །གཡོན་པ་ཕལ་ཆེར་ཐུགས་
510

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
ཀར་སྡིགས་མཛུབ་མཛད། །ཞབས་རྣམས་གཡོན་བརྐྱང་བ་ཡི་སྟབས་ཀྱིས་བཞུགས །དཀྱིལ་
འཁོར་ལྷོ་མའི་དབུས་སུ་རྣམ་སྣང་ནི། །རིན་ཆེན་གསེར་མདོག་འགྲམ་པར་སོ་ཕྲེང་བསྣམས། །མཐེ་
བོའི་རྩེ་མོར་རྒྱལ་མཚན་ཏོག་གིས་སྤྲས། །ཕྱོགས་བཞིར་རིན་ཆེན་སེམས་སོགས་འཁོར་ལོ་བསྒྱུར། །
རེའུ་མིག་ཤར་མའི་དབུས་སུ་ནོར་བུའི་འོད། །གཡས་པ་ས་གནོན་ནོར་བུའི་རྡོ་རྗེ་འཛིན། །ཕྱོགས་
བཞིར་སེམས་པ་རྒྱལ་བོ་ལ་སོགས་བཞི། །རེའུ་མིག་ལྷོ་མར་རྡོ་རྗེ་རིན་ཆེན་བཟང༌། །གཡས་པ་
མཆོག་སྦྱིན་ཕྱག་རྒྱས་རིན་ཆེན་འཛིན། །ཕྱོགས་བཞིར་རིན་ཆེན་གཟི་བརྗིད་ལ་སོགས་བཞི། །རེའུ་
མིག་ནུབ་མར་པདྨ་རིན་ཆེ། །ཕྱག་གཉིས་མཉམ་པར་བཞག་པས་པདྨ་འཛིན། །ཕྱོགས་བཞི་ཆོས་
དང་རྣོན་པོ་ལ་སོགས་བཞི། །བྱང་གི་རེའུ་མིག་དབུས་སུ་དོན་གྲུབ་ནི། །སྐྱབས་སྦྱིན་ཕྱག་རྒྱས་སྣ་
ཚོགས་རྡོ་རྗེ་འཛིན། །ཕྱོགས་བཞིར་ལས་དང་བསྲུང་བ་ལ་སོགས་བཞི །ནང་གི་གྲྭ་བཞིར་རིན་ཆེན་
སེམས་མ་བཞི། །ཕྱི་ཡི་གྲྭ་བཞིར་རིན་ཆེན་སྒེག་སོགས་བཞི། །གཙོ་རྣམས་རྗེ་དཀྱིལ་ཀྲུང་སེམས་
དཔའི་གཞན། །རིན་ཆེན་ཅོད་པན་སོགས་ཀྱི་རྣམ་པར་སྤྲས། །ནུབ་དབུས་དཔལ་ལྡན་སྣ་ཚོགས་
གཟུགས། །ཕྱག་གཉིས་ཐུགས་ཀར་ཆོས་འཆད་མཛད། །ཕྱོགས་བཞིར་འཁོར་ལོ་བསྒྱུར་བ་བཞི། །
དེ་ཡི་ཤར་གྱི་རེའུ་མིག་ཤར །སྣ་ཚོགས་འཁོར་ལོའི་གཟུགས་མཛེས་། །ཞལ་བཞི་རེ་རེ་སྤྱན་
གསུམ་ལྡན། །གཡོན་གྱི་ཕྱག་བཞི་པད་སྡོང་འཛིན། །གཡས་པའི་ཕྱག་བཞིས་པད་ཁ་འབྱེད། །དེ་ཡི་
ལུས་ཀྱི་ཆ་རྣམས་ལ།།ཐོར་ཚུགས་ཚངས་པ་དཔྲལ་བར་དབང༌།།སྨིན་མའི་མཚམས་སུ་འདོད་ལྷ་སྟེ། །
མིག་ལ་ཉི་མ་ཟླ་བ་ཉིད། །རྣ་བར་ཐད་ཀར་གཞོན་ནུ་འོ། །སྣ་ཡི་རྩེ་མོར་ཁྱབ་འཇུག་ཉིད། །མཆེ་བ་
ནག་པོ་གསུས་པོ་ཆེ། །ལྕེ་ལ་དབྱངས་ཅན་ལྷ་མོ་ཉིད། །གསུང་དབྱངས་ལ་ནི་དབྱངས་ཆེན་མ། །ཀུ་
མུ་ཏ་དང་པད་ཕྲེང་ཅན། །ཁ་དང་ལྡན་པ་གཉིས་ལ་གནས། །གདོང་གི་ཕྱེད་ཕྱེད་སེངྒེ་མི། །ཕྲག་པར་
གཡས་པར་སེངྒེ་སྟེ། །གཡོན་པར་ཕག་ནི་ཡང་དག་གནས། །སྣ་ཡི་བུ་ག་གཉིས་ལ་ནི། །རྒྱ་མཚོ་ཉེ་
བར་གདུང་བ་གནས། །དཔུང་བར་དགའ་བོ་ཉེ་དགའ་སྟེ། །ལྟོ་བ་ལ་ནི་རྒྱ་མཚོ་གནས། །བརླ་ཤ་
གཡས་ལ་ཚོགས་ཀྱི་ལྷ། །གཡོན་པར་ཚོགས་ཀྱི་དབང་ཕྱུག་གོ །གསང་བའི་རྩེ་ལ་དབང་ཕྱུག་ཆེ། །
སྙིང་གར་དཔལ་གྱི་བེ་འུ་གནས། །རྟག་པར་ལྷ་མོ་དཔལ་ཆེན་མོ། །གཤང་བའི་ལམ་དུ་གཤིན་རྗེ་
511

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཤེད།།པུས་མོ་གཡས་དང་གཡོན་པ་ལ།།སློང་དང་འཇིགས་བྱེད་ལྷ་མོ་ཆེ། །ལག་པའི་སོར་བཅུར་
ཕར་ཕྱིན་བཅུ །རྐང་བའི་སོར་བཅུ་མ་མོ་བཅུ། །རྗེ་ངར་ལ་ནི་དྲག་པོ་གནས །རྒྱབ་ཏུ་ཆུ་ཡི་ལྷ་མོ་
ཉིད། །གཡས་གཡོན་རྐང་བའི་ཆ་དྲུག་ལ། །དཔྱིད་ཀ་ལ་སོགས་དུས་དྲུག་ལྷ། །ཞབས་ཀྱི་འཁོར་ལོ་
རྩིབས་སྟོང་ལ། །དྲག་པོའི་ཕུང་བོ་འཆིང་བ་དང༌། །སྒྲ་གཅན་ཐག་བཟང་རིས་སྣང་བྱེད། །ལྷ་མ་ཡིན་
རྣམས་ཀུན་ཏུ་གནས། །ཕྱོགས་བཞིར་པདྨའི་སེམས་སོགས་བཞི། །ལྷོ་ཡི་རེའུ་མིག་དབུས་སུ་ཟླ་ལྡན་
ལ། །རིན་ཆེན་པདྨ་ཞལ་ནི་བཅུ་གཉིས་པ། །བཅུ་གཉིས་ཕྱག་ན་རིན་ཆེན་པདྨ་འཛིན། །ཕྱོགས་
བཞིར་རིན་ཆེན་གཟི་བརྗིད་རྒྱལ་མཚན་དང་། །པདྨ་བཞད་པ་ཡིད་འོང་བཅུ་གཅིག་ཞལ། །མདུན་
གསུམ་ཞི་བ་རྒྱབ་ཞལ་མི་སྡུག་པ། །སྟེང་གི་མདུན་རྒྱབ་མཆེ་བ་གཙིགས་པ་ཉིད། །དེ་ཡི་གཡས་དང་
གཡོན་གཉིས་མི་སྡུག་པ། །དེ་སྟེང་རྩ་ཞལ་མཆེ་བ་གཙིགས་པ་སྟེ །གཡས་པ་ཆེ་ཆུང་གཡོན་པ་
བཞད་པ་ཉིད། །དེ་ཡི་སྟེང་ན་སྣང་བ་མཐའ་ཡས་ཞལ། །ཕྱག་ནི་བཅུ་གཉིས་རྩ་ཕྱག་ཆོས་འཆད་
མཛད། །དེ་འོག་གཉིས་ནི་མེ་ཏོག་ཐལ་སྦྱོར། །སོ་ཕྲེང་རལ་གྲི་བགྲང་ཕྲེང་སྐྱབས་སྦྱིན་གཡས། །
པདྨ་ཏི་ནོར་བུ་སྤྱི་བླུགས་གཡོན། །ནུབ་ན་པདྨ་གར་དབང་བཅུ་གཉིས་ཞལ། །ཕྱག་སྟོང་སྤྱན་སྟོང་
མཚོན་ཆ་སྣ་ཚོགས་འཛིན། །པདྨའི་ལྷ་མོ་བཅུ་ཡི་དབུས་ན་རོལ། །མདུན་ན་པདྨའི་སྒྲོལ་མ་པད་ཁ་
འབྱེད། །གཡས་སུ་པདྨ་གཞོན་ནུ་གདོང་དྲུག་པ། །རལ་གྲི་པོ་ཏི་མདུང་དང་པདྨ་འཛིན། །གཡོན་ན་
པདྨ་རྒྱུ་ནི་སྤྱན་གསུམ་པ། །མེ་ལོང་བེ་ཅོན་པདྨ་མདུང་ཉིད་འཛིན། །རྒྱབ་པདྨ་མཚུངས་པ་ཞལ་
བཞི་བ། །བགྲེང་ཕྲེང་དབྱུག་པ་པདྨ་སྤྱི་བླུགས་འཛིན། །བྱང་དུ་ལས་པད་ཞལ་དྲུག་ཕྱག་བཅུ་གཉིས། །
པདྨས་མཚན་པའི་མཚོན་ཆ་སྣ་ཚོགས་འཛིན། །མདུན་དུ་པདྨ་གར་དབང་ཕྱག་དྲུག་པ །གཡས་ན་
པདྨ་ལྕགས་ཀྱུ་ཞགས་པ་དང༌། །གཡོན་ན་རྩེ་གསུམ་ལྕགས་སྒྲོག་དྲིལ་བུ་འཛིན། །གཡས་སུ་པདྨ་
བསྲུང་བ་ཕྱག་བཞི་བ། །སྐྱབས་སྦྱིན་པདྨ་འོག་གཉིས་གོ་ཆ་འཛིན །པདྨའི་གནོད་སྦྱིན་ཁུ་ཚུར་
གཡོན་དང་རྒྱབ། །ནང་གྲྭ་བཞིར་པདྨའི་སེམས་མ་བཞི། །ཕྱི་ཡི་གྲྭ་བཞིར་པདྨའི་སྒེག་སོགས་བཞི། །
གཙོ་བོ་རྡོ་རྗེ་དཀྱིལ་ཀྲུང་སེམས་དཔའི་གཞན། །པདྨའི་ཅོད་པན་སོགས་ཀྱིས་རྣམ་པར་བརྒྱན། །
ཕྱག་མཚན་ཐམས་ཅད་པདྨའི་རྡོ་རྗེས་མཚན། །དཀྱིལ་འཁོར་བྱང་མའི་དབུས་སུ་རྣམ་སྣང་ནི། །ཆོས་
512

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
འཛིན་རྒྱལ་བོ་སྣ་ཚོགས་རྡོ་རྗེ་འཛིན། །ཕྱོགས་བཞིར་ལས་ཀྱི་སེམས་དཔའ་རིན་ཆེན་སོགས། །ཤར་
གྱི་རེའུ་མིག་དབུས་སུ་རྡོ་རྗེ་ལས། །ཕྱོགས་བཞིར་ལས་ཀྱི་སེམས་དཔའ་རྒྱལ་བོ་སོགས། །ལྷོ་ཡི་རེའུ་
མིག་དབུས་སུ་རིན་ཆེན་ལས། །ཕྱོགས་བཞིར་ལས་ཀྱི་རིན་ཆེན་གཟི་བརྗིད་སོགས །ནུབ་ཀྱི་རེའུ་
མིག་དབུས་སུ་པདྨའི་ལས །ཕྱོགས་བཞིར་ལས་ཀྱི་ཆོས་དང་རྣོན་པོ་སོགས །བྱང་གི་རེའུ་མིག་
དབུས་སུ་ལས་རྒྱལ་། །ཕྱོགས་བཞིར་ལས་ཀྱི་ལས་དང་བསྲུང་བ་སོགས །ཕྱག་མཚན་ཕལ་ཆེར་
སྣ་ཚོགས་རྡོ་རྗེས་མཚན། །སྣ་ཚོགས་རྡོ་རྗེའི་ཅོད་པན་སོགས་ཀྱིས་སྤྲས། །གཙོ་བོ་རྡོ་རྗེའི་དཀྱིལ་
ཀྲུང་སེམས་དཔའི་གཞན། །ཤར་ལྷོའི་དཀྱིལ་འཁོར་དབུས་སུ་རྡོར་སེམས་བཞུགས། །གཡས་སུ་ལྷ་
མོ་རྡོ་རྗེ་ཅ་ཅོ་སྒྲོག །ཕྱག་གཉིས་ཀྱིས་ནི་བཅོམ་ལྡན་ཕྱག་ལ་འཁྱུད། །དེ་གློར་དོན་ཡོད་དགའ་མ་
མགོ་བོ་བསྒྱུར། །འཛུམ་དང་བཅས་པའི་བཅོམ་ལྡན་འདས་ལ་ལྟ། །གཡོན་པའི་གཞུ་འཛིན་གཡས་
པའི་མདའ་ཉིད་གསོར། །གཡོན་དུ་གཟི་བརྗིད་དགའ་མ་ཕྱག་གཡས་ཀྱིས། །གཙོ་བོའི་ཕྱག་འཛིན་
ཆུ་སྲིན་རྒྱལ་མཚན་གཡོན། །དེ་གློར་འདོད་པའི་དབང་ཕྱུག་འཛུམ་ལྡན་གཡས། །མེ་ཏོག་ཕྲེང་བས་
བཅོམ་ལྡན་འདས་ལ་སྟེགས། །གཡོན་པ་སྙེམས་དང་བཅས་པས་དྲིལ་བུ་འཛིན། །ཐམས་ཅད་སྐུ་
མདོག་དཀར་ཆགས་ཉམས་ཅན། །རྡོ་རྗེའི་ཅོད་པན་སོགས་ཀྱིས་རྣམ་པར་སྤྲས། །ལྷོ་ནུབ་དཀྱིལ་
འཁོར་དབུས་སུ་པདྨ་སེམས །ཞལ་བཞི་ཕྱག་བརྒྱད་གཡོན་བཞིས་པད་སྡོང་འཛིན །གཡས་
A
བཞིས་པདྨའི་ཁ་ནི་རབ་ཏུ་འབྱེད། །གཡས་སུ་རྡོ་རྗེ་དཔལ་དང་དཀར་མོ་གཉིས །གཡོན་དུ་རྡོ་རྗེ་
སྒྲོན་མ་རྡོ་རྗེ་ཅན། །ཀུན་ཀྱང་སྐུ་མདོག་དམར་མོ་སྒེག་ཉམས་ཅན། །ཕྱག་སྟབས་སྔར་ལྟར་པདྨའི་
ཕྱག་གིས་འཛིན། །པདྨའི་ཅོད་པན་སོགས་ཀྱིས་དམ་པོར་སྤྲས། །ནུབ་ཀྱང་དཀྱིལ་འཁོར་དབུས་སུ་
རིན་ཆེན་སེམས །གཡས་སུ་ནམ་མཁའ་རྡོ་རྗེ་སྐྱེ་དགུའི་བདག །གཡོན་དུ་རིན་ཆེན་དཔལ་
རིགས་མཛེས་མ། །ཕྱག་སྟབས་སྔར་བཞིན་རིན་ཆེན་ཕྱག་གིས་འཛིན། །བྱང་ཤར་དཀྱིལ་འཁོར་
དབུས་སུ་ལས་ཀྱི་སེམས །གཡས་སུ་རྡོ་རྗེ་ལས་མ་རིན་ཆེན་མ། །གཡོན་དུ་རྡོ་རྗེ་ལས་མ་ཆོས་མ་
ཉིད། །ཀུན་ཀྱང་ལྗང་གུ་སྣ་ཚོགས་ཉམས་དང་ལྡན། །ཕྱག་སྟབས་སྔར་བཞིན་ཕྱག་མཚན་སྣ་ཚོགས་
འཛིན། །སྣ་ཚོགས་རྡོ་རྗེའི་ཅོད་པན་སོགས་ཀྱིས་མཛེས །ཀུན་ཀྱང་སེམས་དཔའི་དཀྱིལ་ཀྲུང་
513

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཛེས་པས་བཞུགས།།དབུས་མའི་ནང་གི་གྲྭ་བཞིར་སྒེག་སོགས་བཞི།།ཕྱི་ཡི་གྲྭ་བཞིར་བདུག་སྤོས་
མ་སོགས་བཞི །སྒོ་བཞིར་ལྕགས་ཀྱུ་ཞགས་པ་ལྕགས་སྒྲོག་དྲིལ། །བདུག་སྤོས་སོགས་ཀྱི་ཕྱི་རོལ་
གྲྭ་བཞིར་རུ །རྡོ་རྗེ་མེ་ལྷ་འབར་བ་སྔོན་པོ་ནི། །གཡས་པ་རྗེ་གཡོན་པ་མེ་དཔུང་བསྣམས།།ཆུ་ལྷ་
རིན་ཆེན་ཕུན་ཚོགས་སེར་བོ་ནི། །གཡས་པ་རིན་ཆེན་གཡོན་པ་ཆུ་སྤྲིན་བསྣམས །ས་ལྷ་རྩལ་ལྡན་
སྐྱེས་བུ་དམར་བོ་ནི། །གཡས་པ་པདྨ་གཡོན་པ་ས་གཞི་འཛིན། །རླུང་ལྷ་གཡོ་བའི་རྩལ་ལྡན་ལྗང་
གུ་ནི །གཡས་པ་སྣ་ཚོགས་རྗེ་ཐུགས་ཀར་འཛིན། །གཡོན་པ་རླུང་གིས་བསྐྱོད་པའི་གོས་ཀྱང་
འཕྱང༌། །རང་གི་རིགས་ཀྱི་ཅོད་པན་སོགས་ཀྱིས་སྤྲས། །གཞི་ཡི་ལྷ་སྣམ་དག་ལ་བསྐལ་བཟང་གི །
སངས་རྒྱས་སྟོང་བུ་རྣམས་ཀྱིས་རྣམ་པར་སྤྲས། །ཕྱི་རོལ་འདོད་པའི་སྣམ་བུ་ལས །ལས་ཕྱེད་གྱེན་
དུ་ཕྱུང་བ་ཡི། །དབང་ཕྱུག་ལ་སོགས་འཁོར་བཅས་བཞུགས། །དཀྱིལ་འཁོར་དེ་དག་སོ་སོ་རུ། །ཕྱེ་
བ་སོ་སོའི་དཀྱིལ་འཁོར་ཉིད། །རིམ་པ་དང་བོའི་དབུས་ན་རྣམ་སྣང་བཞུགས། །དེ་ཡི་སྤྱན་སྔར་རྗེ
ཧཱུཾ་མཛད་གནས། །རིམ་པར་གཉིས་པར་རྣམ་གཟིགས་ལ་སོགས་བརྒྱད། །རབ་བྱུང་ཆོས་འཆད་རྡོ་
རྗེ་དཀྱིལ་ཀྲུང་མཛད། །རིམ་པ་དྲུག་ལ་གཞན་འཕྲུལ་དབང་བྱེད་སོགས། །འདོད་ལྷ་རིགས་དྲུག
ཕྱག་མཚན་སྣ་ཚོགས་འཛིན། །སྒོ་བཞིར་ལྕགས་ཀྱུ་ལ་སོགས་སྒོ་བ་གནས། །གླིང་བཞིའི་དབུས་སུ
ཚངས་པ་བརྒྱ་བྱིན་དང༌།།དབང་ཕྱུག་ཁྱབ་འཇུག་རྣམས་ནི་རིམ་བཞིན་གནས། །རི་དང་གླིང་གི་བར་
དུ་འཇིག་རྟེན་ལྷ། །དཔལ་མཆོག་དང་བོའི་ཚུལ་དང་འདྲ་བར་གནས །ཁོར་ཡུག་རི་ཡི་ཕྱི་རོལ་
ཕྱོགས་མཚམས་སུ། །ཚ་གྲང་གཉར་བ་བརྒྱད་བརྒྱད་རྣམ་པར་གནས། །བར་བར་དུ་ནི་གནམ་དལ་
ནད་རིམས་དང༌། །མཁའ་འགྲོ་མ་དང་གདོན་དྲག་སྣ་ཚོགས་གནས། །རྣམ་སྣང་དཀྱིལ་འཁོར་རྩ་བ་
ཇི་བཞིན་ལ། །ཧཱུཾ་མཛད་གནས་སུ་ཕྱག་ན་རྡོ་རྗེ་བཞུགས།།ཕྱག་ན་རྡོ་རྗེའི་དཀྱིལ་འཁོར་དེ་དང་འདྲ། །
འགྲོ་འདུལ་དཀྱིལ་འཁོར་རྩ་བ་ཇི་བཞིན་ལ། །ཧཱུཾ་མཛད་གནས་སུ་སྤྱན་རས་གཟིགས་དབང་
བཞུགས །རྣམ་སྙིང་དཀྱིལ་འཁོར་རྩ་བ་ཇི་བཞིན་ལ། །ཧཱུཾ་མཛད་གནས་སུ་ནམ་མཁའི་སྙིང་བོ་
བཞུགས། །ཁུ་ཚུར་དཀྱིལ་འཁོར་རྩ་བ་ཇི་བཞིན་ལ། །ཧཱུཾ་མཛད་གནས་སུ་རྗེ་ཁུ་ཚུར་བཞུགས། །
འཇམ་དཔལ་དཀྱིལ་འཁོར་རྩ་བ་ཇི་བཞིན་ལ། །ཧཱུཾ་མཛད་གནས་སུ་འཇམ་དཔལ་གཞོན་ནུ་
514

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
བཞུགས། །འཁོར་ལོའི་དཀྱིལ་འཁོར་རྩ་བ་ཇི་བཞིན་ལ། །ཧཱུཾ་མཛད་གནས་སུ་རྡོ་རྗེ་འཁོར་ལོ་
བཞུགས །ནམ་མཁའ་མཛོད་ཀྱི་དཀྱིལ་འཁོར་རྩ་བ་འདྲ། །འོན་ཀྱང་ཧཱུཾ་མཛད་གནས་སུ་ནམ་
མཁའ་མཛོད། །དཀྱིལ་འཁོར་དབུས་ཀྱི་རེའུ་མིག་རྣམ་ལྔ་རུ། །རིགས་ལྔ་སྐུ་མདོག་དཀར་བོ་མཉམ་
བཞག་མཛད།།ཁྱད་པར་རྣམ་པར་སྣང་མཛད་ཞལ་བཞི་དཀར །ཤཱཀྱ་ཐུབ་པ་རབ་བྱུང་རྣམ་པ་ཅན། །
མེ་སོགས་མཚམས་བཞིར་ལྷ་མོ་རིམ་པ་ལྟར། །སྤྱན་མ་དཀར་མོ་ཕྱག་གཡས་འཁོར་ལོ་འཛིན། །མཱ་
མ་ཀཱི་སྔོ་ཕྱག་གཡས་རྗེ་འཛིན། །གོས་དཀར་དམར་ཕྱག་གཡས་པདྨ་འཛིན། །སྒྲོལ་མ་ལྗང་གུ་
ཕྱག་གཡས་ཨུཏྤལ་འཛིན། །ཐམས་ཅད་གཡོན་པ་གདན་ལ་བརྟེན་པ་ཉིད། །རྡོ་རྗེ་སེམས་དཔའ་ལ་
སོགས་བཅུ་དྲུག་དང༌། །སྒེག་སོགས་བཞི་དང་བདུག་པ་ལ་སོགས་བཞི། །སྒོ་བ་བཞི་དང་བསྐལ་
བཟང་སེམས་དཔའ་རྣམས། །རྡོ་རྗེ་དབྱིངས་དང་ཇི་བཞིན་འདྲ་བ་ཉིད། །ཉན་ཐོས་བཅུ་དྲུག་རང་
རྒྱལ་བཅུ་གཉིས་རྣམས །སྟོན་པའི་རྟགས་འཆང་ལྷུང་བཟེད་མཁར་གསིལ་འཛིན། །འཇིག་རྟེན་
གསུམ་སྣང་ལ་སོགས་སྒོ་བའི་གཙོ། །དབུ་དང་ཕྱག་ནི་མཐའ་ཡས་ཕྱག་མཚན་འཛིན། །དུས་ཀྱི་སྲིན་
མོ་མགོ་ཐོད་ཤས་གང་འཛིན། །དུས་ཀྱི་དབྱུག་པ་མོ་ནི་དབྱུག་པ་འཛིན། །དུས་ཀྱི་མཚན་མོ་ཞེས་པ་
རྩེ་གསུམ་འཛིན། །དུས་ཀྱི་གནོད་སྦྱིན་མ་ནི་མཆེ་བ་འཛིན། །དུས་ཀྱི་ལྕགས་ཀྱུ་མ་སོགས་ལྕགས་ཀྱུ
སོགས། །
མེ་ལོང་ཡེ་ཤེས་རྒྱ་མཚོ་ཆེ། །ཕྱག་གཡས་མཆོག་སྦྱིན་ཕྱག་རྒྱ་མཛད། །གཡོན་པ་འགྲོ་ལ་
མི་འཇིགས་སྩོལ། །ཤཱཀྱ་སེངྒེ་ལ་ཕྱག་འཚལ། །ཆོས་ཀྱི་དབྱིངས་ཀྱི་རང་བཞིན་བདག །ཕྱག་གཡས་
རྡོ་རྗེ་འཛིན་མཛད་ཅིང༌། །གཡོན་པ་དྲིལ་བུ་དཀུ་ལ་བརྟེན། །ཕྱག་ན་རྡོ་རྗེ་ལ་ཕྱག་འཚལ། །ཉམས་
པ་ཉིད་ཀྱི་ཡེ་ཤེས་གཏེར །ཕྱག་གཡས་རིན་ཆེན་འཛིན་མཛད་ཅིང༌། །གཡོན་པ་དྲིལ་བུ་དཀུ་ལ་
བརྟེན། །རྒྱལ་བའི་གཙུག་ཏོར་ལ་ཕྱག་འཚལ། །སོ་སོར་རྟོག་པའི་ཡེ་ཤེས་མིག །ཕྱག་གཡས་འཁོར་
ལོ་འཛིན་མཛད་ཅིང༌། །གཡོན་པ་དྲིལ་བུ་དཀུ་ལ་བརྟེན། །འཁོར་ལོ་བསྒྱུར་བ་ལ་ཕྱག་འཚལ། །བྱ་
བ་གྲུབ་པའི་ཡེ་ཤེས་སྟོབས། །ཕྱག་གཡས་སྣ་ཚོགས་རྡོ་རྗེ་འཛིན། །གཡོན་པ་དྲིལ་བུ་དཀུ་ལ་བརྟེན། །
རྣམ་པར་རྒྱལ་བ་ལ་ཕྱག་འཚལ །གཟི་བརྗིད་ཕུང་བོ་ཉི་མ་འཛིན། །རྣམ་པར་འཇོམས་པར་རྡོ་རྗེ་
515

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འཛིན །རྣམ་པར་འཐོར་བ་རལ་གྲི་འཛིན། །གཙུག་ཏོར་གདུགས་དཀར་དེ་ཉིད་འཛིན། །ཐམས་
ཅད་དཀར་བོ་རྒྱན་གྱིས་སྤྲས། །བདུག་པ་མེ་ཏོག་མར་མེ་དྲི།།ལྕགས་ཀྱུ་ཞགས་པ་ལྕགས་སྒྲོག་དྲིལ། །
པ་ཡི། །མཆོད
སྒོ་མཚམས་བརྒྱད་ལ་གནས་པ་ཡི། །མཆོད་དང་སྒོ་ཡི་ལྷ་ལ་འདུད། །ཚེ་དཔག་མེད་པ་སྐུ་མདོག་
དཀར། །མཆོག་དང་མི་འཇིགས་མཛད་ལ་འདུད། །མཐུ་ཆེན་ཕྱག་ན་རྡོ་རྗེ་དཀར། །རྡོ་རྗེ་འཛིན་ལ་
བདག་ཕྱག་འཚལ། །དབང་བསྐུར་ནམ་མཁའ་སྙིང་བོ་སྔོ། །རིན་ཆེན་འཛིན་ལ་བདག་ཕྱག་འཚལ། །
བརྩེ་ཆེན་སྤྱན་རས་གཟིགས་དབང་དམར། །པདྨ་འཛིན་ལ་བདག་ཕྱག་འཚལ། །བགེགས་འཇོམས་
མེ་ལྟར་འབར་བ་སྔོ །དྲག་པོའི་རྡོ་རྗེ་འཛིན་ཕྱག་འཚལ། །བདུག་པ་མེ་ཏོག་མར་མེ་དྲི། །ལྕགས་ཀྱུ་
ཞགས་པ་ལྕགས་སྒྲོག་དྲིལ། །སྒོ་མཚམས་བརྒྱད་ལ་གནས་པ་ཡི། །མཆོད་དང་སྒོ་བའི་ལྷ་ལ་འདུད། །
རབ་དཀར་རྡོ་རྗེ་དྲིལ་བུ་འཛིན། །ཕྱག་ན་རྡོ་རྗེ་ཁྱེད་ལ་འདུད། །རྣམ་དཀར་མཆོག་དང་སྐྱབས་སྦྱིན་
མཛད།།རིགས་བཞི་རྣམས་ལ་བདག་ཕྱག་འཚལ།།བདུག་པ་མེ་ཏོག་མར་མེ་དྲི།།ལྕགས་ཀྱུ་ཞགས་
པ་ལྕགས་སྒྲོག་དྲིལ། །སྒོ་མཚམས་བརྒྱད་ལ་གནས་པ་ཡི། །མཆོད་དང་སྒོ་ཡི་ལྷ་ལ་འདུད། །དཀྱིལ་
འཁོར་དབུས་ན་རྡོ་རྗེ་སེམས་དཔའ་བཞུགས། །དེ་ཡི་ཕྱོགས་བཞི་རྣམས་སུ་རིམ་པ་བཞིན། །ཕྱག་ན་
རྡོ་རྗེ་དཀར་བོ་རྡོ་རྗེ་འཛིན །རྡོ་རྗེ་རིན་ཆེན་སེར་བོ་རིན་ཆེན་འཛིན། །རྡོ་རྗེ་པདྨ་དམར་བོ་པདྨ་
འཛིན།།རྡོ་རྗེ་ལས་ལྗང་སྣ་ཚོགས་རྡོ་རྗེ་འཛིན།།ལྷ་སྣམ་དང་བོའི་ཕྱོགས་བཞིར་མི་བསྐྱོད་སོགས། །
མཚམས་བཞིར་སངས་རྒྱས་སྤྱན་མ་ལ་སོགས་བཞི །གཉིས་པར་རྡོ་རྗེ་སེམས་དཔའ་ལ་སོགས་
དང༌། །གསུམ་པར་བྱམས་པ་ལ་སོགས་བསྐལ་བཟང་དང་། །བཞི་བར་ཉན་ཐོས་རྣམས་དང་རང་
རྒྱལ་དང༌། །ལྔ་བར་ལྷ་ཆེན་བརྒྱད་དང་ཀླུ་ཆེན་བརྒྱད། །དྲུག་པར་གཟའ་ཆེན་བརྒྱད་དང་ཕྱོགས་
སྐྱོང་བརྒྱད། །སྒོ་དང་མཚམས་མ་བརྒྱད་ལ་ཕྱག་འཚལ་བསྟོད། །དཀྱིལ་འཁོར་འཁོར་ལོའི་ལྟེ་བར་
མེ་ལྟར་འབར། །གསུམ་སྣང་གསུམ་འདུལ་གསུམ་འཇིགས་གསུམ་འཆིང་དང༌། །བདུད་རྩི་འཁྱིལ་
བ་དབྱུག་སྔོན་མི་གཡོ་བ།།རྟ་མགྲིན་རྣམས་ནི་དབུ་དང་ཕྱག་མཐའ་ཡས། །སྦྲུལ་དང་མི་གདུག་མགོ་
བོས་རྣམ་པར་བརྒྱན། །དཔའ་བོ་གཡུལ་ལས་རྒྱལ་བའི་སྟག་ཤམ་ཅན།།རྩ་ཕྱག་གཉིས་ཀྱིས་གདུག་
པའི་རྒྱུ་མ་དྲངས། །ལྷག་མའི་ཕྱག་གིས་མཚོན་ཆ་སྣ་ཚོགས་འཛིན། །དུས་ཀྱི་སྲིད་ལ་སོགས་སྔར་
516

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
དང་འདྲ།།མེ་ལྟར་འབར་བའི་ལྷ་ཚོགས་རྣམས་ལ་བསྟོད། །སྐུ་མདོག་སྔོན་པོ་རྡོ་རྗེ་འཛིན། །ལག་ན་
རྡོ་རྗེ་ལ་ཕྱག་འཚལ། །སྐུ་མདོག་ལྗང་གི་པི་ཝང་འཛིན། །ཡུལ་འཁོར་སྲུང་ལ་ཕྱག་འཚལ་ལོ །སྐུ་
མདོག་སྔོན་པོ་རལ་གྲི་འཛིན། །འཕགས་སྐྱེས་བོ་ལ་ཕྱག་འཚལ་ལོ། །སྐུ་མདོག་དམར་བོ་ཞགས་པ་
འཛིན། །སྤྱན་མི་བཟང་ལ་ཕྱག་འཚལ་ལོ། །སེར་བོ་བེ་ཅོན་ནེའུ་ལེ་འཛིན། །རྣམ་ཐོས་སྲས་ལ་ཕྱག་
འཚལ་ལོ །ལྕགས་ཀྱུ་ཞགས་པ་ལྕགས་སྒྲོག་དྲིལ། །སྒོ་བ་བཞི་ལ་ཕྱག་འཚལ་། །སྐུ་མདོག་
དཀར་བོ་རྡོ་རྗེ་འཛིན། །ལག་ན་རྡོ་རྗེ་ལ་ཕྱག་འཚལ། །བརྒྱ་བྱིན་སེར་བོ་གླང་ཆེན་བཅིབས །རྡོ་རྗེ་
འཛིན་ལ་ཕྱག་འཚལ་ལོ། །གཤིན་རྗེ་སྔོན་པོ་མ་ཧེ་བཅིབས། །བེ་ཅོན་འཛིན་ལ་ཕྱག་འཚལ་ལོ། །ཆུ་
ལྷ་དཀར་བོ་ཆུ་སྲིན་བཅིབས། །སྦྲུལ་ཞགས་འཛིན་ལ་ཕྱག་འཚལ་ལོ། །གནོད་སྦྱིན་སེར་བོ་རྟ་ལ་
བཅིབས། །དབྱུག་ཏོ་འཛིན་ལ་ཕྱག་འཚལ་ལོ། །དབང་ལྡན་དཀར་བོ་ཁྱུ་མཆོག་བཅིབས། །རྩེ་
གསུམ་འཛིན་ལ་ཕྱག་འཚལ་། །མེ་ལྷ་དམར་བོ་ར་སྐྱེས་བཅིབས། །གུན་ཏེ་འཛིན་ལ་ཕྱག་འཚལ་
ལོ། །སྲིན་ནག་པོ་རོ་ལངས་ཆིབས། །རལ་གྲི་འཛིན་ལ་ཕྱག་འཚལ་ལོ། །རླུང་ལྷ་སྔོན་པོ་ཤ་བ་
བཅིབས། །རྒྱལ་མཚན་འཛིན་ལ་ཕྱག་འཚལ་ལོ། །ཉི་མ་དམར་བོ་པདྨ་འཛིན། །ཤིང་རྟ་བཅིབས་ལ་
ཕྱག་འཚལ་ལོ། །ས་བདག་སེར་ཕག་པ་བཅིབས། །བུམ་པ་འཛིན་ལ་ཕྱག་འཚལ་ལོ། །ཁྲོ་བོ་སྲིན་
པོའི་ཆ་ལུགས་ཅན། །སྦྲུལ་དང་མི་གདུག་མགོས་བརྒྱན་ཅིང༌། །སྟག་ལྤགས་ཀྱིས་ནི་རྣམ་དཀྲིས་
པའི། །ཁམས་གསུམ་རྣལ་རྒྱལ་ལ་ཕྱག་འཚལ། །པ་སངས་དཀར་བོ་ཀུ་མུད་འཛིན། །ཕུར་བུ་སེར་
བོ་པོ་ཏི་འཛིན། །ཟླ་བ་དཀར་བོ་ཀུན་ད་འཛིན། །གཟའ་ལྷག་སེར་བོ་ཨུཏྤལ་འཛིན། །མིག་དམར་
དམར་བོ་སྒྲོན་མེ་འཛིན། །སྒྲ་གཅན་དུད་ཀ་རལ་གྲི་འཛིན། །ཉི་མ་དམར་པདྨ་འཛིན། །སྤེན་པ་
ནག་པོ་དབྱུག་པ་འཛིན། །རྒྱུ་སྐར་ཉི་རྩ་བརྒྱད་དང༌། །ལྕགས་ཀྱུ་ལ་སོགས་ཐམས་ཅད་ལ། །
སངས་རྒྱས་བསྟན་པ་སྐྱོང་ཕྱིར་དུ། །མཆོད་ཅིང་བསྟོད་དེ་ཕྱག་ཀྱང་འཚལ། །མཐའ་ཡས་དཀར་བོ་
ཨུཏྤལ་འཛིན། །འཇོག་པོ་དམར་བོ་དགྲ་སྟ་འཛིན། །སྟོབས་ནག་པོ་སྦྲུལ་ཞགས་འཛིན། །རིགས་
ལྡན་དཀར་བོ་རིན་ཆེན་འཛིན། །ནོར་རྒྱས་སེར་བུམ་པ་འཛིན། །དུང་སྐྱོང་སེར་བོ་དུང་ཕོར་འཛིན། །
པདྨ་དཀར་བོ་པདྨ་འཛིན། །ཆུ་ལྷ་དཀར་བོ་སྦྲུལ་ཞགས་འཛིན། །ཀླུ་ཆེན་བརྒྱད་པོ་འཁོར་བཅས་ལ། །
517

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཆོད་ཅིང་བསྟོད་དེ་ཕྱག་ཀྱང་འཚལ། །འཇིགས་བྱེད་ནག་དང་དམར་སེར་དང༌། །དཀར་དམར་
ལྗང་ནག་འཇིགས་སུ་རུང༌། །ཐོད་པ་མེ་ལྕེ་རལ་གྲི་དང་། །རླུང་རས་འཛིན་ལ་བདག་ཕྱག་འཚལ། །
ཁྲོ་བོ་སྲིན་སོགས་ཚིགས་བཅད་དང༌། །དབང་ཕྱུག་དཀར་བོ་རྩེ་གསུམ་འཛིན། །བརྒྱ་བྱིན་སེར་བོ་རྡོ་
རྗེ་འཛིན། །ཚངས་པ་སེར་བོ་རིན་ཆེན་འཛིན།།ཁྱབ་འཇུག་ལྗང་གུ་འཁོར་ལོ་འཛིན། །འདོད་དབང་
དམར་བོ་མདའ་གཞུ་འཛིན། །ཚོགས་བདག་དཀར་བོ་དགྲ་སྟ་འཛིན། །གདོང་དྲུག་དམར་བོ་ཤཀྟི་
འཛིན། །སྟོབས་བཟང་ལྗང་གུ་གཤོལ་མདའ་འཛིན། །དགའ་དབང་དམར་བོ་གཤོར་ཉིད་འཛིན། །
ནག་པོ་མིག་དྲུག་རྩེ་གསུམ་འཛིན། །སེང་ཐོག་ཐོད་པ་ཁྲག་བཀང་འཛིན། །ལྷ་ཆེན་བརྒྱད་འཁོར་
བཅས་ལ། །མཆོད་ཀྱང་བསྟོད་དེ་ཕྱག་ཀྱང་འཚལ། །
ཤཱཀ་ཐུབ་གསེར་མདོག་ཆོས་འཆད་ཕྱག་རྒྱ་ཅན། །རྡོ་རྗེ་གཙུག་ཏོར་དཀར་བོ་ས་གནོན་
ཅན། །རིན་ཆེན་གཙུག་ཏོར་སྔོན་པོ་མཆོག་སྦྱིན་མཛད། །པདྨ་གཙུག་ཏོར་དམར་བོ་མཉམ་བཞག་
མཛད། །སྣ་ཚོགས་གཙུག་ཏོར་ལྗང་གུ་སྐྱབས་སྦྱིན་མཛད། །གཙུག་ཏོར་གཟི་བརྗིད་དཀར་དམར་ཉི་
མ་འཛིན། །གཙུག་ཏོར་རྒྱལ་མཚན་དམར་ནག་རྒྱལ་མཚན་འཛིན། །གཙུག་ཏོར་རྣོན་པོ་སྔོན་པོ་
གཡས་རལ་གྲི། །གཡོན་ན་ཡུམ་གྱི་གླེགས་བམ་ཐུགས་ཀར་འཛིན། །གཙུག་ཏོར་གདུགས་དཀར་
དཀར་བོ་གདུགས་དཀར་འཛིན། །གཡོན་པ་མཉམ་བཞག་མཛད་རྣམས་གྲགས་པ་ཡི །སྒེག་
་བ་་གདུགས་དཀར་འཇན
སོགས་བརྒྱད་ནི་རྡོ་རྗེ་དབྱིངས་དང་འདྲ། །བྱམས་པ་སེར་བོ་ཀླུ་ཤིང་སྤྱི་བླུགས་འཛིན། །དོན་ཡོད་
སེར་བོ་པདྨ་སྤྱན་ལྡན་འཛིན། །ངན་སོང་ཀུན་འདྲེན་དཀར་བོ་ལྕགས་ཀྱུ་འཛིན །མུན་པ་ངེས་
འཇོམས་དཀར་སེར་དབྱུག་པ་འཛིན། །སྤོས་ཀྱི་གླང་བོ་དཀར་བོ་རྫ་ཡི་དུང༌། །དཔའ་བར་འགྲོ་བ་
དཀར་བོ་རལ་གྲི་འཕྱར། །ནམ་མཁའ་མཛོད་ནི་དཀར་སེར་པོ་ཏི་འཛིན། །ཡེ་ཤེས་ཏོག་ནི་སྔོན་པོ་
རྒྱལ་མཚན་འཛིན། །འོད་དཔག་མེད་དཀར་བདུད་རྩིའི་བུམ་པ་འཛིན། །ཟླ་འོད་དཀར་པདྨར་ཟླ་
ཚེས་འཛིན། །བཟང་སྐྱོང་དཀར་བོ་འབར་བའི་རིན་ཆེན་འཛིན། །དྲ་བ་ཅན་དམར་ཕྱག་གཉིས་དྲ་བ་
འཛིན། །རྡོར་སྙིང་དཀར་བོ་རྡོ་རྗེ་ཨུཏྤལ་སྟེང༌། །བློ་གྲོས་མི་ཟད་དཀར་བོ་ཕྱག་གཉིས་ཀྱིས །ཡེ་
ཤེས་བདུད་རྩིའི་བུམ་པ་འཛིན་པར་མཛད། །སྤོབས་པ་བརྩེགས་པ་དམར་བོའི་པད་སྟེང་དུ། །རིན་
518

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
པོ་ཆེ་ཡི་ཕུང་བོ་འབར་བ་བསྣམས། །ཀུན་བཟང་སེར་བོ་རིན་ཆེན་སྙེ་མ་བསྣམས། །སྒོ་བ་བཞི་ནི་རྡོ་
རྗེ་དབྱིངས་དང་འདྲ། །ཧཱུཾ་མཛད་དཀྱིལ་འཁོར་དུམ་བུ་གཉིས་པ་མཚུངས །རྣལ་འབྱོར་རྒྱུད་ཀྱི་
དཀྱིལ་འཁོར་ལྷ་ཚོགས་བསྟོད།།
རྣམ་སྣང་གསེར་མདོག་མཉམ་བཞག་ཕྱག་རྒྱ་ཅན། །དར་དང་རིན་ཆེན་རྒྱན་གྱིས་རྣམ་
པར་སྤྲས། །ཤར་དུ་མཁའ་ཅན་དེ་འདྲ་གོས་དཀར་གྱོན། །བྱང་དུ་སྤྱན་རས་གཟིགས་དཀར་རྒྱན་
གྱིས་སྤྲས། །གཡས་གཡོན་མཆོག་སྦྱིན་པད་དཀར་དཀྱིལ་ཀྲུང་མཛད། །དེ་ཡི་གཡས་སུ་སྒྲོལ་མ་སྔོ་
བསངས་། །ཕྱག་གཉིས་ཐུགས་ཀར་ཐལ་སྦྱར་ཨུཏྤལ་འཛིན། །དེ་ཡི་གཡོན་ན་ལྷ་མོ་ཁྲོ་གཉེར
ཅན། །དཀར་མོ་ཕྱག་གཡོན་སྔགས་ཀྱི་ཕྲེང་བ་འཛིན། །འོད་ཟེར་དཀར་བོར་དམར་བོས་རིམ་པར་
བསྐོར། །དེ་དང་ཉེ་བར་དཀར་མོ་མཐུ་ཆེན་ཐོབ། །ཕྱག་གཡོན་པདྨ་ཁ་འབུས་ཉེ་བར་འཛིན། །དེ་
དང་ཉེ་བར་གསེར་མདོག་གྲགས་ལྡན་མ །གཡོན་པས་པྲི་ཡང་ཀུ་ཡི་སྙེ་མ་འཛིན །སྒྲོལ་མའི་
གཡས་སུ་དཀར་མོ་གོས་དཀར་མོ །གཡོན་པའི་ཕྱག་ན་པདྨ་ཡིད་འཕྲོག་འཛིན། །དེ་འོག་རྟ་མགྲིན་
དམར་སེར་བེ་ཅོན་འཛིན།།པདྨ་དཀར་བོས་དབུ་བརྒྱན་འོད་འཁྱིལ་ཅན།།གཙོ་བོའི་ལྷོ་ན་ཕྱག་རྡོར་
སྔོ་བསངས་ནི། །ཕྱག་གཡོན་རྡོ་རྗེ་འབར་བ་ཉེ་བར་འཛིན།།ཁྲོ་བོའི་གཡས་ན་ལྷ་མོ་མཱ་མ་ཀཱི། །སྔོན་
མོ་གཡོན་པའི་ཕྱག་གིས་རྡོ་རྗེ་འཛིན།།དེ་འོག་ལྷ་མོ་རྡོ་རྗེ་དེ་དང་འདྲ། །བག་ཙམ་འཛུམ་ཞིང་རང་གི་
ཕོ་ཉས་བསྐོར། །ཁྲོ་བོའི་གཡོན་དུ་རྡོ་རྗེ་ལུ་གུ་རྒྱུད། །ལྗང་སེར་གཡོན་པའི་ཕྱག་གིས་ལྕགས་སྒྲོག་
འཛིན། །ཁྲོ་བོའི་འོག་ཏུ་ཁྲོ་བོ་ཟླ་གཙོ་ནི། །ཆར་སྤྲིན་མདོག་ཅན་མིག་གསུམ་མཆེ་མ་བཞི །ཕྱག་
འབུམ་གདེངས་པས་མཚོན་ཆ་སྣ་ཚོགས་འཛིན།།ཁྲོ་བོའི་དབང་ཕྱུག་མཐའ་ཡས་འཁོར་གྱིས་བསྐོར། །
ཁྲོ་བོའི་རྒྱབ་ན་ནམ་མཁའ་མེད་སོགས། །ཁ་དོག་སྣ་ཚོགས་མཚོན་ཆ་དུ་མ་འཛིན། །གཙོ་བོའི་
འོག་ཏུ་སྲིན་པོར་མི་གཡོ་བ། །གཏུམ་པོ་སྔོ་བསངས་ཕྱག་གཡས་རལ་གྲི་འཕྱར། །གཡོན་པ་སྡིགས་
མཛུབ་ཞགས་པ་ཐུགས་ཀར་འཛིན། །ཟུར་ཕུད་གཡོན་དུ་འཕྱང་ཞིང་མིག་གཅིག་གཡོ། །རབ་ཏུ་
ཁྲོས་བཅས་བྲག་རིའི་གདན་ལ་འདུག །རླུང་དུ་རྣམ་རྒྱལ་སྔོན་པོ་བསྐལ་མེ་འདྲ། །ཕྱག་གཉིས་ཐལ་
སྦྱར་རྡོ་རྗེ་བེ་ཅོན་བཟུང༌། །གཙོ་བོ་ལ་ཕྱོགས་བཀའ་ལུང་ནོད་པར་འདུག །དཀྱིལ་འཁོར་གཉིས་
519

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པའི་ལྷ་སྣམ་དང་བོའི་ཤར། །ཤཱཀ་ཐུབ་གསེར་མདོག་ཕྱག་གཉིས་ཆོས་འཆད་མཛད། །རྡོ་རྗེ་དཀྱིལ་
ཀྲུང་པད་དཀར་གདན་ལ་བཞུགས། །དེ་ཡི་གཡས་སུ་སྤྱན་མ་གསེར་མདོག་ནི། །ཅུང་ཟད་འཛུམ་པ་
ཕྱག་གཡོན་ནོར་བུ་འཛིན། །དེ་ཡི་གཡས་སུ་རིགས་སྔགས་མཛོད་སྤུ་ནི། །སྐུ་མདོག་དཀར་བོ་ཕྱག་
གཡོན་ནོར་བུ་འཛིན། །ཐུབ་པའི་གཡོན་དུ་གཙུག་ཏོར་གདུགས་དཀར་ནི། །སྐུ་མདོག་དཀར་བོ་
ཕྱག་གཡོན་གདུགས་དཀར་འཛིན། །རྒྱལ་བའི་གཙུག་ཏོར་སེར་སྐྱ་རལ་གྲི་འཛིན །རྣམ་རྒྱལ་
གཙུག་ཏོར་སེར་བོ་འཁོར་ལོ་འཛིན། །གཟི་བརྗིད་ཕུང་བོ་དམར་སེར་གཙུག་ཏོར་འཛིན། །རྣམ་པར་
འཐོར་བ་ལྗང་གུ་ལྕགས་ཀྱུ་འཛིན། །མཛོད་སྤུའི་གཡས་སུ་གཡས་ཀྱི་རིམ་པར་ནི། །གཙུག་ཏོར་ཆེར་
འབྱུང་དཀར་བོ་རྡོ་རྗེ་འཛིན། །གཙུག་ཏོར་གྱེན་བྱུང་སེར་བོ་པདྨ་འཛིན། །སྒྲ་དབྱངས་མཐའ་ཡས་
དམར་དུང་དཀར་འཛིན། །གཙང་མའི་དབང་ཕྱུག་ཕྱག་གཡོན་མཉམ་བཞག་མཛད། །ཀུན་ཏུ་མེ་
ཏོག་མཆོག་སྦྱིན་ཕྱག་རྒྱ་ཅན། །འོད་ཀྱི་ཕྲེང་བ་ཁ་འགྲམ་སོར་མོ་བསྒྲིགས། །ཡིད་མགྱོགས་ཤེས་པ
གཡོན་པས་མེ་ཏོག་འཐོར། །ནམ་མཁའི་ལག་པ་ལག་མཐིལ་ནམ་མཁར་བསྟན། །ཐམས་ཅད་
མདོག་དཀར་ལྟ་བུའི་ཆ་བྱད་ཅན། །ལྷ་སྣམ་གཉིས་པའི་མེར་ནི་མེ་ལྷ་དམར། །གཡས་གཡོན་ཕྱག་
ན་བགྲང་ཕྲེང་གུན་ཏེ་འཛིན། །ར་སྐྱེས་ལ་ཞོན་དྲང་སྲོང་དུ་མས་བསྐོར། །ལྷོར་ནི་གཤིན་རྗེ་སྔོན་པོ་
དབྱུག་པ་འཛིན། །སྲིན་པོར་སྲིན་པོ་ནག་པོ་རལ་གྲི་འཛིན། །བྱང་དུ་བརྒྱ་བྱིན་སེར་བོ་རྗེ་འཛིན། །
ཤར་དུ་ཆུ་ལྷ་དཀར་བོ་སྦྲུལ་ཞགས་འཛིན། །དེ་ཤར་ཉི་མ་དམར་སེར་པདྨ་འཛིན། །དེ་ཡི་གཡས་
གཡོན་རྒྱལ་དང་རྣམ་རྒྱལ་ནི། །གསེར་གྱི་ས་གཞི་དབང་བོའི་གཞུ་དག་འཛིན།།རྒྱལ་བའི་གཡས་སུ་
ཚངས་པ་དཀར་བོ་ནི། །གདོང་བཞི་པདྨ་འཛིན་ཞིང་ཨོཾ་ཡིག་འདོན། །ནུབ་ཏུ་ས་བླ་སེར་བོ་བུམ་པ་
འཛིན། །དེ་བཞིན་དབྱངས་ཅན་དཀར་མོ་པི་ཝང་འཛིན། །དེ་བཞིན་ཁྱབ་འཇུག་ནག་པོ་འཁོར་ལོ་
འཛིན།།དེ་བཞིན་སྐྱེ་མཆེད་དམར་བོ་མདུང་ཐུང་འཛིན། །དེ་བཞིན་རླུང་ལྷ་སྔོ་སྐྱ་བ་དན་འཛིན། །དེ་
བཞིན་དབང་ལྡན་དཀར་རྩེ་གསུམ་འཛིན། །དེ་བཞིན་ཟླ་བ་དཀར་བུམ་པ་འཛིན། །དེ་ཀུན་
རང་རང་གྲགས་པའི་ཞོན་པ་ཅན། །གཙོ་བོའི་འོག་ཏུ་གཞན་གྱིས་མི་ཐུབ་པ། །མཆེ་བ་ཡིས་ནི་ཐོ་བ་
རབ་ཏུ་འཛིན། །ལྷ་མོ་གཞན་གྱིས་མི་ཐུབ་པདྨ་འཛིན། །ས་ལྷ་སེར་བོ་བུམ་པ་འཛིན་ཞིང་འདུད། །དེ་
520

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ཡི་སྒོ་ཁང་དག་གི་གཡས་གཡོན་དུ། །ཀླུ་རྒྱལ་དགའ་བོ་ཉེ་དགའ་ནོར་བུ་འཛིན། །དཀྱིལ་འཁོར་
གསུམ་པའི་ཤར་སྣམ་དབུས་སུ་ནི། །འཇམ་དཔལ་གཞོན་ནུ་ལྟ་བས་ཆོག་མི་ཤེས །ཕྱག་གཡོན་
ཨུཏྤལ་སྔོན་པོ་རྡོ་རྗེས་མཚན། །ཟུར་ཕུད་ལྔ་ལྡན་པད་དཀར་གདན་ལ་བཞུགས །དེ་ཡི་གཡས་སུ་
གཞོན་ནུ་དྲ་བ་ཅན། །ཕྱག་གཡོན་རིན་ཆེན་དྲ་བའི་ལྕགས་ཀྱུ་འཛིན། །དེ་ཡི་དྲུང་དུ་གཞོན་ནུ་ཅོད་
པན་ཅན། །ཕྱག་གཡོན་ནོར་བུ་རིན་ཆེན་ཉེ་བར་འཛིན། །དྲི་མེད་འོད་ནི་ཕྱག་གཡོན་ཨུཏྤལ་འཛིན། །
དེ་ཡི་གཡོན་ན་སྒྲ་གཅན་རལ་གྲི་འཛིན། །ཉེ་བའི་སྒྲ་གཅན་མདུང་ནི་རྩེ་གསུམ་འཛིན །ཕོ་ཉ་སྣ
ཚོགས་མ་ནི་དབྱུག་པ་འཛིན། །ཕོ་ཉ་འགུགས་པ་མོ་ནི་ལྕགས་ཀྱུ་འཛིན། །དེ་འོག་ཕྱག་སྙན་མ་ལྔ་
རལ་གྲི་འཛིན།།ལྷོར་ནི་སྒྲིབ་སེལ་གསེར་མདོག་ནོར་བུ་འཛིན། །དེ་ཡི་གཡས་ན་དཔའ་བོ་ངོ་མཚར་
ཅན། །བུམ་པའི་སྟེང་ན་རྡོ་རྗེ་རྩེ་གཅིག་འཛིན། །མི་འཇིགས་རྒྱུན་མཛད་མི་འཇིགས་ཕྱག་རྒྱ་མཛད། །
ངན་སོང་སྤོང་བ་ཕྱག་གཉིས་གྱེན་དུ་འདྲེན །སྐྱོང་སེམས་བློ་གྲོས་སྙིང་གར་སྐྱབས་སྦྱིན་མཛད། །
གཡོན་དུ་བློ་ཅན་སྙིང་རྗེས་གདུངས་པ་ནི། །ཕྱག་གཉིས་གུང་མོ་ནང་གུག་ཐུགས་ཀར་འཛིན། །
བྱམས་པ་མངོན་བྱུང་མེ་ཏོག་རྒྱས་པ་འཛིན། །གདུང་བ་ཞི་བྱེད་སྙིང་རྗེས་གདུངས་འདྲ་ལ། །མཆོག་
སྦྱིན་སེར་བོ་རྣམས་ལས་ཆུ་རྒྱུན་འཛག །བློ་གྲོས་བསམ་ཡས་ཡིད་བཞིན་ནོར་བུ་འཛིན། །བྱང་དུ་ས་
སྙིང་ལྗང་གུ་པདྨ་བསྣམས། །འབྱུང་ཁུངས་རིན་ཆེན་ཀུན་གྱིས་བརྒྱན་པ་ན། །རིན་ཆེན་སྣ་བཞིའི་
བཏེགས་པའི་པདྨར་བཞུགས། །དེ་ཡི་གཡས་ན་རིན་ཆེན་འབྱུང་ལྡན་ནི། །རིན་ཆེན་སྟེང་ན་རྗེ་རྩེ་
གསུམ་འཛིན། །དེ་ཡི་གཡས་ན་ཕྱག་ན་རིན་ཆེན་ནི། །རིན་ཆེན་སྟེང་ན་རྡོ་རྗེ་རྩེ་གཅིག་འཛིན། །དེ་
ཡི་གཡོན་ན་རིན་ཆེན་རིགས་འཛིན་ནི། །དེ་ཡི་སྟེང་ན་རྡོ་རྗེ་རྩེ་གཉིས་འཛིན། །དེ་ཡི་གཡོན་ན་རིན་
ཆེན་ཕྱག་རྒྱ་ནི། །རིན་ཆེན་སྟེང་ན་རྡོ་རྗེ་རྩེ་ལྔ་འཛིན། །དེ་ཡི་གཡོན་ན་ལྷག་བསམ་བསྟན་པ་ནི། །
རིན་ཆེན་སྟེང་ན་རྗེ་རྒྱ་གྲི་འཛིན། །ནུབ་སྒོའི་གཡས་སུ་ནམ་མཁའི་སྙིང་བོ་ནི། །སྔོ་བསངས་གོས་
དཀར་ཕྱག་གཡོན་རལ་གྲི་འཛིན། །དེ་ཡི་གཡས་ན་ནམ་མཁའ་དྲི་མེད་འཁོར་ལོ་འཛིན། །དེ་ཡི་
གཡས་ན་ནམ་མཁའ་བློ་གྲོས་དུང་དཀར་འཛིན། །དེ་ཡི་གཡས་ན་རྣམ་དག་བློ་གྲོས་པད་དཀར་
འཛིན། །དེ་ཡི་གཡས་ན་སྤྱོད་པའི་བློ་གྲོས་ཨུཏྤལ་འཛིན། །དེ་ཡི་གཡས་ན་བློ་གྲོས་བསྟན་པ་པདྨ་
521

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྗེ་འཛིན །བྱང་སེམས་རྣམས་ཀྱི་རྒྱབ་ཀྱི་སྣམ་བུ་ལ །རྒྱལ་བོ་རྒྱལ་མོ་ཕོ་ཉ་མོ་དང༌། །ཕྱག་
བརྙན་ཕོ་མོ་བྲན་གཡོག་ཕོ་མོ་སོགས །ཁ་དོག་ཆ་ལུགས་རྒྱན་ཆ་དུ་མས་སྤྲས། །གཙོ་བོ་མཆོག་ལ་
ཐལ་མོ་སྦྱར་བས་འདུད། །ཕྱི་ནང་ནུབ་སྒོའི་བར་གྱི་གཡས་གཡོན་དུ། །གདུལ་དཀའ་དམར་བོ་
བཞིན་འཛུམ་གོས་དམར་གྱོན། །སྔོན་ཕྱོགས་དམར་བོ་བཞིན་བསྡུས་མིག་འབར་བ། །གཡོན་པའི་
ཕྱག་ན་རྡོ་རྗེ་བརྡེག་ཐབས་འཛིན། །གཙོ་བོ་ཐམས་ཅད་ཐོར་ཚུགས་ཅོད་པན་ཅན། །དར་ལའི་སྟོད་
ཀཡོགས་སྨད་གཡོགས་དག་གིས་སྤྲས། །དར་དང་རིན་ཆེན་རྒྱན་རྣམས་ཀུན་གྱིས་བརྒྱན །རྡོ་རྗེ་
སེམས་དཔའི་དཀྱིལ་ཀྲུང་དག་གིས་བཞུགས། །ཞི་བའི་འཁོར་རྣམས་དར་དང་ནོར་བུས་བརྒྱན། །
དྲག་པོའི་འཁོར་རྣམས་སྦྲུལ་རྒྱན་སྟག་ཤམ་ཅན། །སེམས་དཔའི་གཙོ་རྣམས་རྣམ་པར་སྣང་མཛད་ལྟ། །
ནང་ཚན་འཁོར་རྣམས་རང་རང་གཙོ་ལ་བལྟ། །ཕལ་ཆེར་ཕྱག་གཡས་ཐལ་མོ་ཕྱེད་པས་འདུད། །
ཡུམ་རྣམས་ཕྱེད་ཀྲུང་ལྷ་མོ་ཕལ་ཆེར་། །པུས་གཙུགས་ཁྲོ་བོའི་ཞབས་རྣམས་དོར་སྟབས་ཅན། །སྐུ་
མདོག་དམིགས་བསལ་ཁྱད་པར་མ་ཕྱེ་རྣམས། །ཕྱོགས་ཀྱི་མདོག་གམ་ལས་ཀྱི་མདོག་ཅན་སོགས། །
དེ་བཞིན་གདན་ཡང་འཕགས་རྣམས་ཡིད་བཞིན་གྱི། །པདྨ་ལ་གནས་འཇིག་རྟེན་གཙོ་བོ་རྣམས། །
པདྨ་དམར་དང་འཁོར་རྣམས་འདབ་མར་གནས། །དཀྱིལ་འཁོར་རྒྱས་པའི་ལྷ་རྣམས་བསྟོད་པར་
བགྱིད། །དཀྱིལ་འཁོར་དབུས་ན་པདྨ་འདབ་བརྒྱད་ཀྱི། །དབུས་ན་བཅོམ་ལྡན་རྣམ་པར་སྣང་མཛད་
བཞུགས། །ཤར་གྱི་འདབ་མར་བདེ་གཤེགས་རིན་ཆེན་ཏོག །མེ་ཏོག་ཀུན་རྒྱས་པའི་རྒྱལ་བོ་ལྷོར། །
ནུབ་ཏུ་སྣང་མཐའ་བྱང་དུ་རྔ་སྒྲ་གཅན། །ཐམས་ཅད་ཆ་ལུགས་གཙོ་བོ་ལྟ་བུ་ཉིད། །ཤར་ལྷོར་ཀུན་
བཟང་སྔོན་པོ་རིན་ཆེན་བསྣམས །ལྷོ་ནུབ་ཏུ་ནི་འཇམ་དཔལ་གཞོན་ནུ་ཉིད། །ནུབ་བྱང་བྱམས་པ་
གསེར་མདོག་སྤྱི་བླུགས་འཛིན།།རབ་ཞི་ཚངས་པར་སྤྱོད་པའི་ཆ་བྱད་ཅན།།བྱང་ཤར་དུ་རྗེ་བཙུན་
སྤྱན་རས་གཟིགས། །ཟེའུ་འབྲུའི་ལོ་འདབ་རྣམས་ཀྱི་ཕྱོགས་བཞི་རུ། །སངས་རྒྱས་སྤྱན་མ་གསེར་
མདོག་མཉམ་བཞག་མཛད། །མཱ་མ་ཀཱི་ནི་སྔོན་མོ་རྡོ་རྗེ་འཛིན། །གོས་དཀར་མོ་ནི་དཀར་མོ་པདྨ་
འཛིན། །རྗེ་བཙུན་སྒྲོལ་མ་སྔོ་བསངས་ཨུཏྤལ་འཛིན། །སྦྱིན་མ་དམར་སྐྱ་རིན་ཆེན་སྙེ་མ་འཛིན། །
ཚུལ་མ་དཀར་མོ་མེ་ཏོག་མྱ་ངན་མེད། །བཟོད་མ་གསེར་མདོག་པདྨ་དཀར་བོ་འཛིན། །བརྩོན་ལ་
522

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ལྗང་གུ་ཨུཏྤལ་ལ་ཉིད་འཛིན། །བསམ་གཏན་སྔོ་བསངས་པདྨ་དཀར་བོ་འཛིན། །ཤེར་ཕྱིན་གསེར་
མདོག་ཕྱག་གཉིས་ཆོས་འཆད་མཛད །གཡས་ཀྱི་གཉིས་པར་གསེར་གྱི་རྡོ་རྗེ་འཛིན། །གཡོན་གྱི་
གཉིས་པ་ཡུམ་གྱི་གླེགས་བམ་འཛིན། །ཐབས་ཀྱི་ཕ་རོལ་ཕྱིན་མ་ལྗང་གུ་ནི། །པདྨ་དཀར་བོའི་སྟེང་
དུ་རྡོ་རྗེ་འཛིན། །སྨོན་ལམ་ཕ་རོལ་ཕྱིན་མ་སྔོན་མོ་ནི། །ཨུཏྤལ་ལ་ཡི་སྟེང་དུ་རལ་གྲི་འཛིན། །སྟོབས་
ཀྱི་ཕ་རོལ་ཕྱིན་མ་དམར་མོ་ནི། །ཤེས་རབ་ཕ་རོལ་ཕྱིན་པའི་གླེགས་བམ་འཛིན །ཡེ་ཤེས་ཕ་རོལ་
ཕྱིན་མ་དཀར་མོ་ནི། །ནོར་བུ་བརྒྱན་པའི་བྱང་ཆུང་ཤིང་ཉིད་འཛིན། །འཁོར་ཀུན་གཡས་པའི་ཐལ་
མོས་གཙོ་བོར་འདུད། །དེ་ཕྱིར་ཚངས་མ་ལ་སོགས་སྣ་ཚོགས་པ །རྒྱན་ལྡན་ཐལ་མོ་སྦྱར་བས་གཙོ་
བོར་འདུད། །འོག་ཏུ་ཡལ་འདབ་རྣམས་ལ་རིག་སྔགས་དང༌། །ཁྲོ་བོའི་ཚོགས་རྣམས་རྒྱུད་བཞིན་
རབ་ཏུ་བཞུགས། །སྡོང་བུའི་འགྲམ་དུ་ཕྱག་ན་རྗེ་སྟེ། །འོག་གི་གཞི་ལ་དབང་ཕྱུག་ལ་སོགས་པ། །
ཐལ་མོ་སྦྱར་བས་བཅོམ་ལྡན་འདས་ལ་འདུད།།སྐུ་ཡི་དཀྱིལ་འཁོར་འབྲིང་བོའི་ལྷ་ཚོགས་བསྟོད།།
དཀྱིལ་འཁོར་ནང་མའི་དབུས་ན་རྣམ་སྣང་བཞུགས། །དབང་ལྡན་དུ་ནི་ནམ་མཁའི་སྤྱན་
མ་སྟེ། །བྱང་གི་དབུས་ན་སྤྱན་རས་གཟིགས་དབང་ཉིད།།ལྷོ་ནུབ་དབུས་ན་ཕྱག་ན་རྗེ་སྟེ། །བདེན་
བྲལ་དུ་ནི་མི་གཡོ་མགོན་པོ་བཞུགས། །རླུང་གི་ཕྱོགས་སུ་ཁམས་གསུམ་རྣམ་རྒྱལ་ཉིད། །ཤར་སྒོར་
མི་འཇིགས་གསེར་མདོག་གོས་དཀར་གྱོན། །ཅུང་ཟད་ཁྲོས་མ་ཕྱག་གཉིས་དབྱུག་པ་འཛིན། །བྱང་
གི་འཇིགས་མེད་དཀར་མོ་གོས་དཀར་གྱོན། །རབ་ཏུ་འབར་མ་ཕྱག་ན་རལ་གྲི་ཐོགས། །ནུབ་སྒོར་
གདུལ་དཀའ་དམར་མོ་གོས་དམར་གྱོན། །འཛུམ་ལྡན་འཁོར་ལ་ལྟ་ཞིང་བེ་ཅོན་འཛིན། །ལྷོ་སྒོར་
རྗེ་འདུལ་བ་ནག་མོ་ནི།།ཁྲོ་གཉེར་བསྡུས་ཤིང་སྨད་གཡོགས་ནག་པོ་གྱོན། །རང་གི་འོད་ཀྱིས་འཇིག་
རྟེན་སྣང་བར་བྱེད། །ཕྱག་ན་དབྱུག་པ་ཐོགས་པས་གདུག་པ་འདུལ། །ཀུན་ཀྱང་འཁོར་བཅས་པདྨ་
དཀར་བོ་འདུད། །གསུང་གི་དཀྱིལ་འཁོར་ལྷ་ཚོགས་རྣམས་ལ་བསྟོད།།
ཐུགས་དང་སྤྲོས་པ་མེད་པའི་དཀྱིལ་འཁོར་གྱི །ཕྱག་རྒྱའི་ཚོགས་ལ་གུས་པས་ཕྱག་
འཚལ་བསྟོད། །དཀྱིལ་འཁོར་དབུས་ན་ཁྲོ་བོ་རྣམ་རྒྱལ་ནི། །སྐུ་མདོག་མཐིང་ནག་རྩ་ཞལ་དྲག་ཏུ་
བཞད། །གཡས་ཞལ་ལྗགས་འདྲིལ་དེའི་རྒྱབ་མཆེ་བ་གཙིགས། །གཡོན་པའི་ཞལ་གདངས་དེ་རྒྱབ་
523

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཤིན་ཏུ་ཁྲོས །སྟེང་ཞལ་གཡོ་བ་འཇིགས་པས་ཕ་རོལ་གནོན། །སྤྱན་གསུམ་བསྐལ་བའི་མེ་དཔུང་
འབར་བ་འདྲ། །ཤངས་ཀྱི་ཁོང་ནས་དུས་མཐའི་རླུང་ཆེན་ལྡང༌། །ཡན་ལག་རགས་ཤིང་གཏུམ་པ་
གསུས་ཁྱིམ་རྒྱས། །གཡས་པའི་ཕྱག་ན་རྩེ་གསུམ་རལ་གྲི་དང༌། །བེ་ཅོན་དགྲ་སྟ་མཆོད་སྦྱིན་ལྕགས་
ཀྱུ་འཛིན། །གཡོན་པའི་ཕྱག་ན་ཐོད་པ་ཤཀྟི་དང༌། །ཐོད་ཟླུམ་སྡིགས་མཛུབ་ཞགས་པ་དབྱུག་ཏོ་
འཛིན། །ཞབས་རྣམས་དྲུག་གི་འདུན་མ་གཡོན་བརྐྱངས་མཛད། །བར་མ་གཡོན་བསྐུམས་རྒྱབ་མ་
གར་སྟབས་ཀྱིས །མི་རོའི་གདན་ལ་འགྱིངས་ཤིང་བརྗིད་པར་བཞུགས། །མི་མགོ་སྐམ་པོ་ལྔ་ཡི་
དབུ་རྒྱན་དང༌། །རློན་པ་ཁྲག་འཛག་ལྔ་བཅུའི་དོ་ཤལ་འཕྱང༌། །མི་རུས་ཕྲེང་བས་བརྒྱན་ཅིང་སྟག་
ཤམ་ཅན། །ཡང་ན་གཡས་ཀྱི་དང་བོ་མཆོག་སྦྱིན་ཅིང་། །གཡོན་གྱི་དང་བོའི་བདུག་པ་སྡིགས་པར་
མཛད། །ཕྱི་མ་གཉིས་ཀྱིས་ཐོད་པ་ཞགས་པ་འཛིན། །དེ་ཡི་གཡས་ན་ལས་གཤིན་ནག་པོ་ནི། །རབ་
ཏུ་ཁྲོས་ཤིང་ཞལ་གདངས་ཁམས་གསུམ་ཟ། །ཕྱག་གཡས་བེ་ཅོན་གཡོན་པ་སྡིགས་མཛུབ་མཛད། །
ཞབས་གཡས་བརྐྱངས་བས་མེ་འབར་དབུས་ན་བཞུགས །གཡོན་ན་རོ་ལངས་ནག་པོ་རབ་ཏུ་ཁྲོས། །
དུ་ཀཱུ་ལ་ཡི་གོས་གྱོན་ཕྱག་གཉིས་ན།།རྩེ་གསུམ་འཛིན་ཞིང་གཡས་པའི་ལྷ་ང་བཙུགས །ལུས་ལ་མེ་
འབར་ཡབ་ཡུམ་འཁོར་དང་བཅས། །སྙིང་བོ་ཁྲོ་བོ་རྣམ་རྒྱལ་དེ་ཉིད་དང་མཚུངས་ཕྱག་གཡས་མདུང་
ཐུང་ཐོ་ཞགས་རལ་གྲི་ལྕགས་ཀྱུ་ཤུ་ལ་རྡོ་རྗེ་དབྱུག་ཏོ་བེ་ཅོན་འཛིན། །གཡོན་པ་སྡིགས་མཛུབ་དྲིལ་
ངབཞགས་རལགྲལྕགས་ཤལརྡརྫདབྱུག་ཏཱ་བ་ཅན་
བུ་ཐོད་པ་དགྲ་སྟ་ཁ་ཊཱ་ག་དང་མི་མགོ་རློན་པ་མི་རུས་ཕྲེང་བ་དབྱུག་པ་འབར་བ་ལེགས་པར་
བསྣམས། །ཉེ་སྙིང་ཁྲོ་བོ་རྣལ་རྒྱལ་དེ་ཉིད་དང་མཚུངས་ཁྱད་པར་ཕྱག་གཡས་རྩེ་གསུམ་རལ་གྲི་
འཁོར་ལོ་དགྲ་སྟ་མཆོག་སྦྱིན་ལྕགས་མདུང་བེ་ཅོན་རྡོ་རྗེ་ཟླུམ་འཛིན། །གཡོན་པའི་ཕྱག་གིས་གན་
དྷེ་ཞགས་པ་གཤོར་དང་གཞུ་དང་ཐོད་པ་ལྕགས་ཀྱུ་མདུང་ཐུང་དང་ནི་པ་ཏི་པ་དང་སྡིགས་མཛུབ་
མཛད་ཅིང་གཟིག་གི་པགས་པ་གྱོན། །འཇམ་དཔལ་ཁྲོ་བོ་གཤིན་རྗེ་གཤེད། །ཆར་སྤྲིན་ནག་པོ་ལྟ་
བུ་ལ། །རབ་ཏུ་ཁྲོས་པ་དུས་མེ་འདྲ། །གཡས་ན་བེ་ཅོན་གཡོན་སྡིགས་མཛུབ །སྟག་ལྤགས་གྱོན་
ཞིང་མ་ཧེ་བཅིབས།།དེ་སྙིང་ཁྲོ་བོ་རྣམ་རྒྱལ་ཏེ།།ཀུན་ལ་གུས་པས་ཕྱག་འཚལ་བསྟོད། །
པད་ཟླའི་དབུས་སུ་བཅོམ་ལྡན་འཇམ་པའི་དབྱངས། །ངག་གི་དབང་ཕྱུག་སྐུ་མདོག་སྟོན་
524

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ཟླ་མཚུངས། །གཞོན་ནུའི་གཟུགས་ཅན་བཅུ་གཉིས་ན་ཚོད་ལྡན། །ཤིན་སྒེག་ཅིང་ལྟ་བས་ཆོག་མི་
ཤེས། །རིན་ཆེན་ཐོར་ཚུགས་ལྕང་ལོ་སིལ་བུར་འབབ། །ཙན་དན་དཀར་བོའི་ལྡེ་གུས་སྐུ་ལ་བྱུགས། །
དར་དང་རིན་ཆེན་མེ་ཏོག་ཀུན་གྱིས་སྤྲས །མུ་ཏིག་ཕྲེང་བའི་སེ་རལ་ཁ་ཡིས་མཛེས །ཕྱག་གཡས་
མཆོག་སྦྱིན་གཡོན་པ་པད་དཀར་འཛིན། །ཞབས་གཉིས་སེམས་དཔའི་དཀྱིལ་མོ་ཀྲུང་གིས་
བཞུགས །སྐུ་ཡི་འོད་ཀྱིས་འཇིག་རྟེན་ཐམས་ཅད་གསལ། །གསུང་དབྱངས་དྲུག་ཅུས་དམ་ཆོས་
རོལ་མོ་སྒྲོག །ཐུགས་ཀྱིས་སྐལ་ལྡན་ཀུན་ལ་དངོས་གྲུབ་སྩོལ། །མདུན་དུ་ཤེས་རབ་རྒྱབ་ཏུ་བློ་ལྡན་
མ། །གཡས་སུ་ཡིད་གཞུང་གཡོན་དུ་དྲན་པ་མ། །ན་ཆུང་མཛེས་མ་དེ་དག་གཙོ་བོ་འདྲ། །ཟླ་བའི་
དབུས་སུ་འཇམ་དབྱངས་སྐུ་མདོག་དཀར། །ཕྱག་གཡས་རལ་གྲི་གཡོན་པ་གླེགས་བམ་འཛིན། །
ཐོར་ཚུགས་ལ་སོགས་སྔར་ལྟར་རབ་ཏུ་མཛེས། །མདུན་དུ་ཉི་འོད་མ་ནི་པི་ཝང་འཛིན། །རྒྱབ་ཏུ་
དཔལ་ཆེན་ཡིད་བཞིན་ནོར་བུ་འཛིན། །གཡས་གཡོན་སྒྲ་གཅན་ཉེ་བའི་སྒྲ་གཅན་མ། །གཉིས་
ཀའང་རིན་པོ་ཆེ་ཡི་པདྨ་འཛིན། །ཐམས་ཅད་སྐུ་མདོག་དཀར་མོ་ཤིན་ཏུ་སྒེག །ལྟ་བའི་མི་ངོམས་
རིན་ཆེན་ཐོར་ཚུགས་ཅན། །ལྕང་ལོས་སྐུ་སྟོད་མཛེས་པར་ཁེངས་པ་ཉིད། །དར་དང་རིན་ཆེན་རྒྱན་
རྣམས་ཀུན་གྱིས་མཛེས །ཕྱག་གཡས་ཐལ་སྦྱར་ཞབས་རྣམས་དཀྱིལ་ཀྲུང་མཛད། །དཔའ་བོ་
གཅིག་གྲུབ་རྒྱུད་ཀྱི་ལྷ་ཚོགས་བསྟོད། །དཀྱིལ་འཁོར་དབུས་ན་རྣམ་སྣང་ཆོས་འཆད་མཛད། །དེ་ཡི་
མདུན་ན་ཉི་མ་ཟླ་བ་ཤར། །དེ་ཡི་སྟེང་ན་འཕགས་པ་འོད་ཟེར་ཅན། །སྐུ་མདོག་ལྗང་སེར་ཞལ་
གཅིག་ཕྱག་གཉིས་མ། །ཕྱག་གཡས་འོད་ལས་གྲུབ་པའི་ཁབ་སྐུད་ཀྱིས། །གདུག་པ་ཅན་གྱི་ཁ་མིག་
འབྲུབ་པར་བྱེད། །གཡོན་པས་མྱ་ངན་མེད་པའི་ཡལ་ག་འཛིན། །དབུ་ལ་བྱང་ཆུབ་ཆེན་པོའི་མཆོད་
རྟེན་བཞུགས། །གཡོན་དུ་གཟིགས་ཤིང་ཤ་འགག་སྔོན་པོ་དང༌། །སྟོད་གཡོགས་སྔོ་ལྡན་རྒྱན་རྣམས་
ཀུན་གྱིས་སྤྲས། །རོལ་པའི་སྟབས་ཀྱིས་འོད་ཟེར་དཔག་མེད་འགྱེད། །གཙོ་མོ་བཅོམ་ལྡན་འདས་མ་
ནི། །པུཎྚི་རི་ཀའི་མེ་ཏོག་ལྟར། །སྐྱོན་གྱིས་མ་གོས་སྐུ་མདོག་དཀར། །ཞལ་གསུམ་ཕྱག་བརྒྱད་སྤྱན་
གསུམ་མངའ། །དབུ་རྒྱན་མགུལ་རྒྱན་སྙན་ཆར་བཅས། །རིན་ཆེན་སྣ་ཚོགས་མཛེས་པས་བརྒྱན། །
པདྨ་ཟླ་བའི་གདན་ལ་བཞུགས། །དབུས་དཀར་གཡས་སེར་གཡོན་ཞལ་སྔོ། །ཁྲོ་མོའི་ཆ་ལུགས་
525

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མཆེ་བ་གཙིགས། །ཕྱག་གཡས་སྣ་ཚོགས་རྡོ་རྗེ་དང༌། །པད་སྟེང་རྒྱལ་བ་འོད་དཔག་མེད། །མདའ་
དང་མཆོག་སྦྱིན་ཕྱག་རྒྱ་འོ། །གཡོན་པ་སྡིགས་མཛུབ་ཞགས་པ་དང༌། །གཞུ་དང་མི་འཇིགས་པ་དང་
ནི།།བུམ་པ་དག་ནི་ལེགས་པར་བསྣམས། །བཻ་ཙ་ནས་དབུ་བརྒྱན་ཅིང༌། །འོད་ཟེར་དཀར་བོ་འཕྲོ་
ཞིང་འདུ། །སྟོད་གཡོགས་ལྷ་ཡི་ན་བཟའ་མཛེས། །བློ་དང་ཚེ་འཕེལ་མཛད་པ་མོ། །པུ་རིའི་ནང་ན་
ལེགས་པར་བཞུགས །བཅོམ་ལྡན་འདས་མ་ཉིད་ལ་བསྟོད། །གཡས་ན་རྗེས་བཙུན་སྤྱན་རས་
གཟིགས། །སྐུ་མདོག་དཀར་བོ་སྐྱོན་མ་གོས། །གཡས་པ་འདུད་ཅིང་གཡོན་པ་ན། །རྔ་གཡབ་
བསྣམས་ལ་ཕྱག་འཚལ་ལོ །གཡོན་ན་གསང་བའི་བདག་པོ་ནི། །སྐུ་མདོག་སྔོན་པོ་མཐུ་བོ་ཆེ། །
གཡས་པ་འདུད་ཅིང་གཡོན་པ་ན། །རྔ་གཡབ་བསྣམས་ལ་ཕྱག་འཚལ་ལོ། །ཞེས་པའམ། ཡང་ན
གཡོན་པ་པདྨ་གཡས་པ་ན། །རྔ་གཡབ་འཛིན་ལ་ཕྱག་འཚལ་ལོ། །གཡོན་གྱི་གསང་བའི་བདག་པོ་
ནི།།ཨུཏྤལ་མདོག་འདྲ་རྗེ་གཡོན། །གཡས་པ་རྔ་གཡབ་མཛེས་པས་བརྒྱན། །མཐུ་སྟོབས་ཅན་ལ་
ཕྱག་འཚལ་ལོ །ཤར་ལྷོ་ནུབ་བྱང་ཕྱོགས་བཞི་། །ཁྲོ་བོའི་རྒྱལ་བོ་བཞི་བོ་ནི། །མདུན་ན་ཁྲོ་རྒྱལ་
མི་གཡོ་མགོན། །སྔོ་བསངས་ཕྱག་གཡས་རལ་གྲི་འཛིན། །གཡོན་པ་སྡིགས་མཛུབ་སྐྲ་བརྫེས་པ། །
སྦྲུལ་རྒྱན་སྟག་གི་ཤམ་ཐབས་ཅན། །པདྨ་ཉི་མའི་གདན་ལ་བཞུགས། །མ་རུངས་འདུལ་ལ་ཕྱག་
འཚལ་ལོ། །ཁྲོ་ཆེན་འདོད་པའི་རྒྱལ་བོ་། །སྔོ་བསངས་ལྕགས་ཀྱུ་འབར་བ་བསྣམས། །མ་རུངས་
པ་ཡི་རྒྱན་ཆ་ཅན། །ཐམས་ཅད་འགུགས་ལ་ཕྱག་འཚལ་ལོ། །ཁྲོ་ཆེན་དབྱུག་པ་སྔོན་པོ་ནི། །ཞལ་
གཅིག་ཕྱག་གཉིས་གཡས་པ་ན། །དབྱུག་གཡོན་པ་སྡིགས་མཛུབ་མཛད །སྔོ་བསངས་བདུད་
འདུལ་ཁྱོད་ལ་བསྟོད། །ཁྲོ་བོ་རྒྱལ་བོ་སྟོབས་པོ་ཆེ །ཏྤལ་མདོག་འདྲ་ཕྱག་གཉིས་པ། །གཡས་པ་
རྡོ་རྗེ་སྡིགས་མཛུབ་གཡོན། །བདུད་འདུལ་དྲག་པོ་ཁྱོད་ལ་བསྟོད། །ཀུན་ཀྱང་སྦྲུལ་དང་སྟག་གི་རྒྱན། །
བར་ཆད་ཞི་མཛད་ཁྱོད་ལ་བསྟོད། །སྟེང་གི་ཕྱོགས་ནས་མཛེས་པ་ཡི །གནས་གཙང་ལྷ་ཡི་བུ་
གཉིས་པོ། །ལྷ་ཡི་རྒྱན་དང་ན་བཟས་མཛེས། །ཕྱག་ན་བདུད་རྩིའི་བུམ་པ་བསྣམས། །བདུད་རྩི་ཆར་
འབེབས་ཀུན་ལ་སྙོམས།།དག་པའི་སྐུ་ལ་ཕྱག་འཚལ་ལོ། །
དབུས་ན་བསྟན་པའི་གཙོ་བོ་ས་གནོན་མཛད།།དེ་ཡི་བྱང་ན་རྗེ་བཙུན་སྤྱན་རས་གཟིགས།།
526

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
བྱང་ཤར་དུ་ནི་འཕགས་པ་བྱམས་པ་ཉིད། །ཤར་ལྷོར་འཕགས་པ་ཀུན་ཏུ་བཟང་བོ་བཞུགས། །ལྷོ་
ནུབ་ཏུ་ནི་ཁྲོ་རྒྱལ་མི་གཡོ་བ །སྐུ་མདོག་མཐིང་ནག་རབ་ཁྲོས་ཕྱག་བཞི་། །སྤྱན་གསུམ་དུས་
མཐའི་ཉི་མ་འཆར་ཁ་འདྲ། །གསུས་པ་དུ་བ་འཁྱིལ་བ་ལྟ་བུ་ཉིད། །གཡས་ཀྱི་དང་བོ་རྡོ་རྗེ་རྩེ་ལྔ་བ། །
མཐིང་ནག་མེ་སྟག་མཐའ་ཡས་འོད་འཕྲོ་བ།།གཉིས་པར་ཡེ་ཤེས་རལ་གྲི་སྔོ་བསངས་ནི། །འོད་ཟེར་
དཔག་མེད་འཕྲོ་བ་འཕྱར་ཐབས་འཛིན། །གཡོན་གྱི་དང་བོ་རྡོ་རྗེ་ཞགས་པ་བསྣམས །གཉིས་པས་
བགེགས་ལ་མི་ཟད་སྡིགས་མཛུབ་མཛད། །མི་ཐོད་རློན་པ་ཚར་བཞིས་དབུ་ལ་བརྒྱན། །གཡོན་གྱི་
ངོས་སུ་ཟུར་ཕུད་རྣམ་པར་འཕྱང༌། །སྐུ་ལ་སྦྲུལ་ཆེན་ཕུགས་སྒྲོག་བརྒྱད་ཀྱིས་བརྒྱན། །ཁྱད་པར་ནོར་
རྒྱས་བུ་ཡིས་སྐེ་རགས་བྱས །མི་ཐོད་རློན་པའི་ཕྲེང་བའི་དོ་ཤལ་འཕྱང༌། །སྟོད་སྨད་ལྷ་ཡི་ན་བཟའ་
ངུར་སྨྲིག་གྱོན། །ཞབས་གཡས་བརྐྱངས་བས་བགེགས་རྣམས་བསྲེགས་ཤིང་ཉམས །རྩ་དང་རྒྱུ་མ་
ཕྱིར་ཕྱུང་ཁྲག་འཛག་པ། །མནན་ནས་རིན་ཆེན་ཕ་བོང་སྟེང་ན་བཞུགས །ནུབ་བྱང་རྒྱལ་བ་ཀུན་
འབྱུང་འོད་སྐོར་ཅན། །ཤིན་ཏུ་མཛེས་པ་ནམ་ལངས་ལྟ་བུ་སྟེ །རྗེ་འཛིན་ཞིང་པདྨའི་གདན་ལ་
བཞུགས། །ཤར་ན་འཕགས་པ་འཇམ་དཔལ་གཞོན་ནུ་ཉིད། །ལྷོ་ན་ཁྲོ་བོ་ཁམས་གསུམ་རྣམ་རྒྱལ་
ཉིད། །ནུབ་ན་སེམས་དཔའ་ཆེན་པོ་གཞན་རྣམས་བཞུགས། །འཕར་མ་གཉིས་པའི་ནུབ་ཏུ་ཉན་ཐོས་
རྣམས། །གསུམ་པར་འཇིག་རྟེན་ལྷ་ཚོགས་དུ་མ་བཞུགས།།
དཀྱིལ་འཁོར་དབུས་ན་རྣམ་པར་སྣང་བཛད་ཉིད། །བྱང་ན་རྒྱལ་ཡུམ་ནམ་མཁའི་སྤྱན་
ཉིད་བཞུགས །དེ་ཡི་གཡས་ན་ཁྲོ་བོ་སྟོབས་ཆེ། །སྔོན་པོ་འོད་ཟེར་དཔག་མེད་རྡོ་རྗེ་འཛིན། །
གཡོན་དུ་ནམ་མཁའ་དྲི་མེད་རྡོ་རྗེ་བསྣམས །གཙོ་བོའི་གཡས་སུ་རྡོ་རྗེ་སྙེམས་ཚུལ་ནི །གཡས་པ་
རྡོ་རྗེ་འཕྱར་ཞིང་གཡོན་དྲིལ་བུ །སྙེམས་པའི་ཚུལ་གྱིས་དཀུ་ལ་རབ་ཏུ་བརྟེན།།གཙོ་བོའི་གཡོན་དུ་
ཕྱག་རྡོར་གཏུམ་པོ་ནི། །རྡོ་རྗེ་གཡས་འཕྱར་གཡོན་པ་སྡིགས་མཛུབ་མཛད། །གཙོ་བོའི་འོག་ཏུ་ཁྲོ
རྒྱལ་མི་གཡོ་མགོན། །རལ་གྲི་གཡས་འཕྱར་གཡོན་པ་སྡིགས་མཛུབ་མཛད། །ནུབ་སྒོའི་གཡས་
གཡོན་གདུལ་དཀའ་མངོན་ཕྱོགས་གཉིས། །དཀྱིལ་འཁོར་དབུས་སུ་སྟོན་པ་བཅོམ་ལྡན་འདས། །
གཡས་དང་གཡོན་དུ་ནམ་མཁའ་མེད་དང༌། །སྟོབས་པོ་ཆེ་གཉིས་སྔོན་པོ་རྡོ་རྗེ་འཛིན །མདུན་དུ་
527

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མི་གཡོ་མགོན་པོ་ཕྱག་གཉིས་པའོ །དབུས་སུ་འཇམ་དཔལ་དམར་སེར་མཚན་ཉིད་རྫོགས། །ཕྱག་
གཡས་ཤེས་རབ་རལ་གྲི་ནམ་མཁའ་འཕྱར། །ཕྱག་གཡོན་རྡོ་རྗེས་མཚན་པའི་ཏྤལ་འཛིན། །གྲུ་
གསུམ་མེ་ཡི་དབུས་ན་དཀྱིལ་ཀྲུང་མཛད། །དེ་ཡི་བྱང་དུ་འཕགས་པ་སྤྱན་རས་གཟིགས
ཕྱག་གཡས་མཆོག་སྦྱིན་མཛད་པར་ནི། །བུམ་པ་རྗེས་མཚན་པ་ལེགས་པར་བསྣམས། །གཡོན་ན་
པད་དཀར་དབུ་ལ་འོད་དཔག་མེད། །ཕྱག་རྡོར་གཏུམ་པོ་ལྷོར་ནི་མེ་ལ་བཞུགས། །དབང་ལྡན་མི་
གཡོ་མགོན་པོ་ཕྱག་བཞི་བ། །ཤར་ལྷོར་རྒྱལ་བ་ཀུན་འབྱུང་མཛེས་པར་བཞུགས། །ལྷ་སྣམ་ཤར་དུ་
རིགས་སྔགས་མཛོད་སྤུ་ཉིད། །ལྷོར་ནི་རྣམ་འཇིགས་དཀར་བོ་འཁོར་ལོ་འཛིན། །ཉི་མར་བཞུགས་
ཤིང་ནུབ་ཏུ་འཇིགས་མ་ནི། །ནག་མོ་ཐོ་བ་འཛིན་པ་བྲག་ལ་གནས །བྱང་དུ་མཁའ་སྤྱོད་སྔོན་མོ་
གྱེན་དུ་ལྟ། །གཏུན་ཤིང་འཛིན་པ་ཆུ་ཡི་འཁོར་ལོ་གནས། །དབུས་ན་རྣམ་པར་སྣང་མཛད་ཆེན་པོ་ནི། །
སྐུ་ཡི་རྒྱབ་ན་དཔག་བསམ་ཤིང་དང་ལྡན། །དབུ་ཡི་ཐོག་ན་རིན་ཆེན་གདུགས་ཀྱིས་མཛེས །གཡས་
དང་གཡོན་ནས་རྒྱལ་མཚན་སོགས་ཀྱིས་སྤྲས། །ལོགས་ན་འདབ་ཆགས་རྒྱལ་བོ་སྙིམ་པ་ནི། །དྲི་
ཞིམ་མེ་ཏོག་བཀང་བས་མཆོད་པར་བྱེད། །དེ་ཡི་གཡས་སུ་ཐུབ་དཀའ་ཆེན་པོ་ནི། །རྒྱན་གྱིས་སྤྲས་
ཤིང་བླ་གོས་ཕྲག་པར་གཟར། །ཐལ་སྦྱར་གཙོ་བོར་འདུད་པ་པད་ཟླར་བཞུགས། །གཙོ་བོའི་གཡོན་
དུ་རྡོ་རྗེ་སྙེམས་ཚུལ་། །པདྨའི་སྡོང་བུ་དམར་བོའི་ལྟེ་བར་བཞུགས། །གཙོ་བོའི་འོག་ཏུ་མི་གཡོ་
དུདཇསྙ
མགོན་པོ་ནི། །ཕྱག་གཉིས་ཕ་བོང་དམར་བོའི་གདན་ལ་བཞུགས། །གཙོ་བོའི་མདུན་དུ་ཁྲོ་བོ་རྣམ་
རྒྱལ་ནི། །མངོན་བྱང་སྐབས་ལྟར་བཀའ་ལུང་ནོད་པར་བྱེད། །ཀླུ་ཡི་བུ་མོ་ཤིན་ཏུ་ཡིད་འཕྲོག་པས། །
རྒྱལ་བའི་བཞུགས་གནས་སྡོང་བུ་དག་ལ་འཛིན། །དེ་ལྟར་མི་གཡོ་མགོན་པོའི་དཀྱིལ་འཁོར་ནི། །
རྒྱས་འབྲིང་བསྡུས་པའི་ལྷ་ཚོགས་རྣམས་ལ་བསྟོད། །དཀྱིལ་འཁོར་དབུས་ན་མི་བྱུང་རལ་གྲི་ལས། །
མི་གཡོ་སྔོན་པོ་གཡོན་པ་པུས་བཙུགས་ཤིང༌། །གཡས་པ་མཐིལ་བཞུགས་ཕྱག་གཡས་རལ་གྲི་
བསྣམས། །གཡོན་ན་དུང་སྐྱོང་ཞགས་པ་ཕུཊ་སྒྲ་འདོན། །ཤར་ན་ཙཾ་ལས་བྱུང་བའི་རལ་གྲི་ལས། །
རྡོ་རྗེ་མི་གཡོ་དཀར་བོ་འོད་མཐའ་ཡས། །གཡས་པའི་ཕྱག་ན་རལ་གྲི་འབར་བ་བསྣམས། །གཡོན་
ན་ནོར་རྒྱས་ཞགས་པ་ཕུཊ་སྒྲ་འདོན། །ལྷོ་ན་ཊཾ་ལས་བྱུང་བའི་རལ་གྲི་ལས། །རིན་ཆེན་མི་གཡོ་སྔོན་
528

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
པོ་འོད་མཐའ་ཡས །གཡས་པའི་ཕྱག་ན་རལ་གྲི་འབར་བ་བསྣམས །གཡོན་ན་འཇོག་པོ་ཞགས་
པ་ཕུཊ་སྒྲ་འདོན། །ནུབ་ཏུ་མཾ་ལས་བྱུང་བའི་རལ་གྲི་ལས། །པདྨ་ནི་གཡོ་དམར་བོ་འོད་མཐའ་ཡས །
གཡས་པའི་ཕྱག་ན་རལ་གྲི་འབར་བ་བསྣམས། །གཡོན་ན་ཆུ་ལྷའི་ཞགས་པ་ཕུཊ་སྒྲ་འདོན། །བྱང་ན་
ཧཾ་ལས་བྱུང་བའི་རལ་གྲི་ལས། །ལས་ཀྱི་མི་གཡོ་སྔོ་ལྗང་འོད་མཐའ་ཡས། །གཡས་པའི་ཕྱག་ན་རལ་
གྲི་འབར་བ་བསྣམས། །གཡོན་ན་རིགས་ལྡན་ཞགས་པ་ཕུཊ་སྒྲ་འདོན།།ཤར་ལྷོར་རཾ་ལས་བྱུང་བའི་
རྩེ་གསུམ་ལས། །རྣམ་རྒྱལ་དཀར་བོ་དང་བོའི་ཕྱག་གཉིས་ན། །ཏྲི་ཤུ་ལ་དང་མཐའ་ཡས་ཞགས་པ་
བསྣམས། །འོག་མ་གཉིས་ན་རྡོ་རྗེ་ཐོད་པ་འཛིན།།ལྷོ་ནུབ་ཥཾ་ལས་བྱུང་བའི་དབྱུག་ཏོ་ལས། །གཤིན་
རྗེའི་གཤེད་ནག་དང་བོའི་ཕྱག་གཉིས་ན། །དབྱུག་དང་ནི་ཀླུ་རྒྱལ་པདྨ་བསྣམས །འོག་མ་གཉིས་
ནག་དང་བའ་ཕྱག་གཉས་ན།།དབྱུག
ན་ལྕགས་ཀྱུ་ཞགས་པ་འཛིན།།ནུབ་བྱང་ཎཾ་ལས་བྱུང་བའི་ཁ་ཊཱཾ་ལས། །རྟ་མགྲིན་དམར་བོ་དང་བོའི་
ཕྱག་གཉིས་ན། །ཁ་ཊཱཾ་ག་དང་ཀླུ་རྒྱལ་པད་ཆེན་བསྣམས། །འོག་མ་གཉིས་ན་ལྕགས་སྒྲོག་དྲིལ་བུ་
འཛིན། །བྱང་ཤར་ཧཱུཾ་ལས་བྱུང་བའི་བེ་ཅོན་ལས། །བདུད་རྩི་འཁྱིལ་སྔོ་དང་བོའི་ཕྱག་གཉིས་ན། །བེ་
ཅོན་དང་ནི་ཀླུ་རྒྱལ་སྟོབས་རྒྱུ་བསྣམས།།འོག་མ་གཉིས་ནི་བསྣོལ་ནས་སྡིགས་མཛུབ་མཛད།།ཤར་
ལྷོར་བདུག་པ་སྔོན་མོ་བདུག་སྤོས་འཛིན། །ལྷོ་ནུབ་མེ་ཏོག་དཀར་མོ་མེ་ཏོག་འཛིན། །ནུབ་བྱང་མར་
མེ་དམར་མོ་མར་མེ་འཛིན། །བྱང་ཤར་དྲི་མ་ལྗང་གུ་དྲི་ཆབ་འཛིན། །ཐམས་ཅད་གཞོན་ནུ་མཛེས་མ་
ཤར་དྲ་མ་ལྗང་གུ་དྲ་ཆབ་འཛན ཁམས་ཅད
ཧཱུཾ་ལས་སྐྱེས། །ཤར་སྒོར་ལྕགས་ཀྱུ་དཀར་བོ་ལྕགས་ཀྱུ་འཛིན། །ལྷོ་སྒོར་ཞགས་པ་སེར་བོ་ཞགས་པ་
འཛིན། །ནུབ་སྒོར་ལྕགས་སྒྲོག་དམར་བོ་ལྕགས་སྒྲོག་འཛིན། །བྱང་སྒོར་འབེབས་པ་ལྗང་གུ་དྲིལ་བུ་
འཛིན།།མི་གཡོའི་གཟུངས་དཀྱིལ་ལྷ་ཚོགས་རྣམས་ལ་བསྟོད།།
དཀྱིལ་འཁོར་དབུས་ན་པདྨ་འདབ་བརྒྱད་ཀྱི། །ལྟེ་བར་བཅོམ་ལྡན་རྣམ་པར་སྣང་མཛད་
བཞུགས། །རིན་ཆེན་ཏོག་ནི་དམར་སེར་ཤར་འདབ་ལ། །མེ་ཏོག་ཀུན་ཏུ་རྒྱས་པ་གསེར་མདོག་ལྷོར། །
ནུབ་ཏུ་འོད་དཔག་མེད་པ་དམར་བོ་ཉིད། །བྱང་དུ་མི་འཁྲུགས་པ་ནི་སྐུ་མདོག་སྔོ། །བྱང་ཤར་ལ་
སོགས་མཚམས་བཞིར་རིམ་པ་ལྟར། །གཙུག་ཏོར་ཅན་དང་རྣམ་གཟིགས་ཐམས་ཅད་སྐྱོབ། །འཁོར་
བ་འཇིགས་རྣམས་གཙོ་བོ་རྣམས་ནི་འདྲ། །དཀྱིལ་འཁོར་བར་མའི་ཤར་དུ་འཇམ་པའི་དབྱངས། །
529

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཤར་ལྷོའི་མཚམས་སུ་ཀུན་ཏུ་བཟང་བོ་བཞུགས། །ལྷོ་ཡི་ཕྱོགས་སུ་ཕྱག་ན་རྡོ་རྗེ་ཉིད། །ལྷོ་ནུབ་
མཚམས་སུ་སྒྲིབ་པ་རྣམ་པར་སེལ། །ནུབ་ཏུ་ནམ་མཁའི་སྙིང་བོ་སྔོ་བསངས་ནི། །གོས་དཀར་གྱོན་
ཞིང་ཕྱག་ན་རལ་གྲི་འཛིན། །ནུབ་བྱང་མཚམས་སུ་འཕགས་པ་བྱམས་པ་བཞུགས །བྱང་གི་ཕྱོགས་
སུ་རྗེ་བཙུན་སྤྱན་རས་གཟིགས །བྱང་ཤར་མཚམས་སུ་ས་ཡི་སྙིང་བོ་བཞུགས །ཕྱོགས་བཞིའི་
སེམས་དཔའི་རྒྱབ་ཏུ་རིམ་པ་ལྟར། །རྒྱལ་བོ་ཡུལ་འཁོར་སྲུང་ནི་ཞགས་པ་འཛིན།།རྒྱལ་བོ་འཕགས་
སྐྱེས་པོ་ནི་བེ་ཅོན་འཛིན། །རྒྱལ་བོ་མིག་མི་བཟང་རྡོ་རྗེ་འཛིན། །རྒྱལ་བོ་རྣམ་ཐོས་སྲས་ནི་དབྱུག་
ཏོ་འཛིན། །དཀྱིལ་འཁོར་ཕྱི་མའི་ཤར་དུ་བརྒྱ་བྱིན་གནས། །དེ་ཡི་བྱང་དུ་ཚངས་པ་པི་ཝང་འཛིན། །
དེ་ཡི་བྱང་དུ་དབྱངས་ཅན་པི་ཝང་འཛིན། །དེ་དང་ཉེ་བར་ས་ཡི་ལྷ་མོ་བཞུགས། །དེ་ཡི་བྱང་དུ་ལྷ་མོ་
དཔལ་ཆེན་མོ། །དབང་ལྡན་མཚམས་སུ་དབང་ལྡན་རྩེ་གསུམ་འཛིན། །བརྒྱ་བྱིན་ལྷོར་ནི་ཉི་མ་ཤིང་
རྟ་འཛིན། །མེར་ནི་དྲང་སྲོང་མེ་ལྷ་མི་འཇིགས་སྦྱིན། །ལྷོར་ནི་གཤིན་རྗེ་འཁོར་དང་བཅས་པ་གནས།11
དེ་ཡི་ཤར་དུ་འཆི་བདག་དྲིལ་བུ་འཛིན། །མཚན་མོ་ནག་པོ་མེ་ཏོག་ཕྲེང་བ་འཛིན།།དུས་ཀྱི་ཞགས་པ་
མ་ནི་ཞགས་པ་འཛིན། །དྲག་པོའི་ཆུང་མ་ཉིད་ནི་རྩེ་གསུམ་འཛིན། །ཚངས་པའི་ཆུང་མ་ཉིད་ནི་པདྨ་
འཛིན། །ཁྱབ་འཇུག་ཆུང་མ་ཉིད་ནི་འཁོར་ལོ་འཛིན། །གཞོན་ནུའི་ཆུང་མ་ཉིད་ནི་མདུང་ཐུང་འཛིན། །
ཕག་གི་ཆུང་མ་ཉིད་ནི་ཐོ་བ་འཛིན།།ཙ་མུཎྜི་ནི་མི་ཡི་ཐོད་པ་འཛིན།།དབང་བོའི་ཆུང་མ་ཉིད་ནི་རྡོ་རྗེ་
མ་འིང་རི་དབག་ཏོ་འི
འཛིན། །ལུས་ངན་ཆུང་མ་ཉིད་ནི་དབྱུག་ཏོ་འཛིན། །གཤིན་རྗེའི་ནུབ་ཀྱི་ཕྱོགས་སུ་ཡི་དྭགས་རྣམས། །
འཁོར་དང་བཅས་པ་ཁ་ཡི་ཕྱག་སྟབས་ཅན། །ཤ་ཟ་རྣམས་ནི་དྲ་བ་རྡོ་རྗེ་ཅན། །གནོན་པོ་རྣམས་ནི་
ལྕགས་ཀྱུ་རྡོ་རྗེ་ཅན། །གྲིབ་གནོན་རྣམས་ནི་གདུགས་མཛེས་རྡོ་རྗེ་ཅན། །བརྗེད་བྱེད་རྣམས་ནི་ལག་
གཉིས་བྲང་ལ་སྦྱར། །མཁའ་འགྲོ་མ་རྣམས་ལག་པ་བཀན་པ་ཅན། །སྲིན་པོ་རྣམས་ནི་མཆེ་བ་རྡོ་རྗེ་
ཅན། །ཤ་ཟ་མོ་རྣམས་རྡོ་རྗེ་དབལ་བཅིལ་འཛིན། །སྲིན་པོར་སྲིན་པོ་ནུབ་ཏུ་ཆུ་ལྷ་དང༌། །ཀླུ་ཡི་རྒྱལ་
བོ་རྣམས་ནི་ཞགས་པ་འཛིན །ནུབ་སྒོའི་ཉེ་བར་དབང་ཕྱུག་རྩེ་གསུམ་འཛིན། །དེ་དང་ཉེ་བར་
དཀའ་ཟློག་རྩེ་གསུམ་གདེངས། །ནུབ་སྒོའི་བྱང་དུ་ཚོགས་བདག་དགྲ་སྟ་འཛིན། །དེ་ཡི་བྱང་དུ་ལྷ་
མིན་དབྱུག་འཛིན། །རླུང་དུ་རླུང་ལྷ་བྱང་དུ་གནོད་སྦྱིན་གནས། །དེ་ཡི་ཤར་དུ་ཁྱབ་འཇུག་འཁོར་
530

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ལོ་འཛིན། །དེ་ཡི་འོག་ཏུ་མཁའ་ལྡིང་འདབ་མ་འཛིན། །དེའི་ཤར་སྣ་ཚོགས་ཕྲེང་སོགས་ཕྲེང་བ
འཛིན། །དྲི་ཟའི་རྒྱལ་རྣམས་ནི་ཕེབ་རྡོབ་བྱེད། །དེའི་ལྷོར་ཆུ་ཀླུང་ལྷ་སོགས་ཆུ་འཛིན་ཞིང་། །སྐྱེ་
དགུའི་བདག་པོ་རིག་བྱེད་འདོན་པའི་སྟབས། །དེའི་ཤར་ཟླ་བ་པད་སྟེང་བུམ་པ་འཛིན། །ནུབ་སྒོར་
ཀཱི་ལི་ཀཱི་ལ་རྡོ་རྗེ་འཛིན། །བྱང་སྒོར་གནོད་སྦྱིན་རྒྱལ་བོ་དབྱུག་ཏོ་འཛིན། །ཀླུ་རྒྱལ་ནོར་རྒྱས་བུ་ནི་
ཞགས་པ་འཛིན། །ཤར་སྒོར་འཇིག་རྟེན་གསུམ་རྒྱལ་རྡོ་རྗེ་འཛིན། །ཁྲོ་བོ་བེ་ཅོན་སྔོན་པོ་བེ་ཅོན་
འཛིན། །ལྷོ་སྒོར་འདུལ་བར་དཀའ་བ་ཐོ་བ་འཛིན། །ཁྲོ་བོ་མངོན་ཕྱོགས་ཉིད་ནི་རྡོ་རྗེ་འཛིན། །སྒོ་
བཞིའི་འོག་ཕྱོགས་རྒྱ་མཚོར་སྲིང་མོ་བཞི། །གནོད་སྦྱིན་གཏུམ་བུ་ར་ནི་དབྱུག་ཏོ་འཛིན། །རྒྱལ་བ་
ཞེས་པ་མདུང་ནི་རྩེ་གསུམ་འཛིན །རྣམ་པར་རྒྱལ་བ་ཉིད་ནི་པདྨ་འཛིན། །མི་ཕམ་པ་ནི་མཚོན་ཆའི་
འཁོར་ལོ་འཛིན། །གཞན་གྱིས་མི་ཐུབ་མ་ནི་རྗེ་འཛིན། །མངོན་ཕྱོགས་གཡས་ན་སྨིན་དྲུག་མདུང་
ཐུང་འཛིན། །ནོར་རྒྱས་གཡས་ན་སྔགས་རྒྱལ་རལ་གྲི་འཛིན། །སོ་སོའི་ཁྱད་པར་རྣམ་སྣང་མངོན་
བྱང་འདྲ། །
དཀྱིལ་འཁོར་དབུས་ན་རྣམ་པར་སྣང་མཛད་བཞུགས། །དེའི་གཡས་འཇམ་དཔལ་མཆོག་
སྦྱིན་རྡོ་རྗེ་ཅན།།ཐལ་མོ་ཕྱེད་པས་གཙོ་བོར་འདུད་ཅིང་བལྟ།།གཡོན་ན་ཕྱག་ན་རྡོ་རྗེ་གོས་བརྩེགས་
ཅན།།རྡོ་རྗེར་བཅས་པའི་ཐལ་སྦྱར་གཙོ་བོར་བལྟ།།རིན་ཆེན་ཕུག་ན་ཕྱག་ན་རྗེ་བཞུགས། །སྔོན་
རནཆནཕུགནཕྱ
པོ་ཅུང་ཟད་ཁྲོས་པ་གོས་རྩེགས་ཅན། །སྐུ་ཕྱེད་གཟུར་བ་ཕྱག་གཡས་རྡོ་རྗེ་གསོར། །གཡོན་པ་
སྙེམས་དང་བཅས་པ་དཀུ་རུ་བསྒྱིངས། །དཀྱིལ་ཀྲུང་ཕྱེད་པ་རིན་ཆེན་གདན་ལ་བཞུགས། །དེ་སྟེང་
གཡས་ན་བདེ་གཤེགས་དྲི་ཞིམ་དཔལ། །གསེར་མདོག་མཚན་ལྡན་ཕྱག་གཉིས་སྐྱབས་སྦྱིན་ཚུལ། །
གཡོན་དུ་རྡོ་རྗེ་རབ་འཇོམས་དེ་དང་འདྲ། །འོག་ཏུ་ཕྱག་བརྙན་གཏུམ་མོ་སྐྲ་བརྫེས་ཤིང༌། །མིག་
དམར་དཔྲལ་བར་ཁྲོ་གཉེར་རིམ་པར་ལྡན། །གསོ་མའི་དུད་མདོག་ལྟ་བུ་གོས་མཆོག་གྱོན། །ཕྱག་ན་
རལ་གྲི་ཞགས་པ་མདུན་དུ་འཛིན། །པུས་མོ་གཉིས་ཀ་བཙུགས་ནས་བཀའ་ལུང་ནོད། །དེ་ཡི་གཡོན་
དུ་ཕྱག་བརྙན་སྔོ་བསངས་མ། །རལ་གྲི་སོ་གཅིག་འཛིན་པ་སྔ་མ་འདྲ། །དཀྱིལ་འཁོར་དབུས་ན་མེ་
ཏོག་ཆེར་རྒྱས་ནི། །རྣམ་སྣང་ལྟ་བུ་ཁྱད་པར་གཙུག་ཏོར་གནས། །འོད་ཆེན་འབྱུང་བཞི་ཞལ་རས་
531

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཡུད་ཙམ་འཛིན། །ཁ་དོག་དུ་མའི་འོད་ཟེར་རྣམས་ཀྱིས་བསྐོར། །པདྨ་དཀར་བོའི་གདན་ལ་དཀྱིལ
ཀྲུང་མཛད། །དེ་ཡི་འོག་ན་འཇམ་དཔལ་གཞོན་ནུ་ནི། །དེ་བཞིན་གཤེགས་པའི་འོད་ཟེར་དབུ་ལ་
བབས །སྐུ་ལུས་གསལ་བྱས་འོད་ཀྱི་དཀྱིལ་འཁོར་ན། །བཅོམ་ལྡན་འདས་ལ་བལྟ་ཞིང་པུས་མོ་
བཙུགས།།
དཀྱིལ་འཁོར་དབུས་ན་བདེ་གཤེགས་མེ་ཏོག་རྒྱས །སྔ་མ་འདྲ་ལ་ཕྱག་གཉིས་ཆོས་
འཆད་མཛད། །བྱང་ཆུབ་ཤིང་ཆེན་རྒྱས་པའི་དྲུང་ན་བཞུགས། །གཡས་ན་བྱང་སེམས་གསེར་གྱི་མེ་
ཏོག་བཅས། །གསེར་མདོག་རྒྱན་རྣམས་ཀུན་གྱིས་རབ་ཏུ་མཛེས། །གོས་བརྩེགས་གྱོན་ཞིང་ཕྱག་
གཡོན་རྔ་ཡབ་ཐོགས། །གཡོན་ན་བྱང་ཆུབ་སེམས་དཔའ་ཙན་དན་བརྩེགས། །སྔ་མ་ལྟ་བུ་ཁྱད་པར་
སྔོ་བསངས་ཏེ །གཉིས་ཀའང་གཡས་པའི་ལྷ་ང་ས་ལ་བཙུགས །དེ་དག་འོག་ཏུ་ཉན་ཐོས་བསྟན་
པའི་བྱིན། །ཡངས་པས་བྱིན་དང་སྙིང་བོ་བྱིན་པ་དང༌། །རྒྱལ་བའི་བློ་གྲོས་དྲི་མ་མེད་པས་བྱིན། །
སངས་རྒྱས་བསྲུང་དང་ཚོགས་ཀྱིས་བྱིན་པ་དང༌། །བློ་བཟང་རྣམས་ནི་ཆོས་གོས་ངུར་སྨྲིག་གྱོན། །
ཕྱག་ན་ལྷུང་བཟེད་དང་ནི་འཁར་གསིལ་བསྣམས །ཐམས་ཅད་པུས་མོ་བསྙལ་བས་གདན་ལ་
བཞུགས །གཡས་ན་བྱང་ཆུབ་སེམས་དཔའ་རྣམ་པ་བརྒྱད། །དབྱིབས་དང་ཁ་དོག་ཆ་བྱད་ཐ་དད་
ལྡན །སྟེང་གི་སྤྲིན་གྱི་གསེབ་ན་ལྷ་ཡི་བུ། །གཟུགས་མཛེས་ལྡན་པས་མེ་ཏོག་ཆར་བ་འབེབས། །
དཀྱིལ་འཁོར་དབུས་ན་པདྨ་འདབ་བརྒྱད་ཀྱི། །ལྟེ་བར་ཡུམ་ཆེན་གསེར་མདོག་ཆོས་འཆད་ཀྱིས། །
ཨུཏྤལ་འཛིན་ཅིང་ཞབས་གཉིས་དཀྱིལ་ཀྲུང་མཛད། །འདབ་མ་ཤར་དུ་སོ་སོར་འབྲེང་མ་ནི། །གཡོན་
པའི་ཕྱག་ན་ཨུཏྤལ་འོད་འབར་ཞིང༌།།གདུལ་དཀའ་འདུལ་བ་ཡིད་བཞིན་ནོར་འཛིན་ལྷོར།།ནུབ་ཏུ་
སྐུལ་བྱེད་མ་ནི་བགྲང་ཕྲེང་འཛིན།།བྱང་དུ་སྒོ་མཐའ་ཡས་མ་རལ་གྲི་འཛིན། །བྱང་ཤར་རྗེ་མི་ཕམ་
འཁོར་ལོ་འཛིན། །ཤར་ཕྱོགས་སྡིག་སྤོང་མ་ནི་རྡོ་རྗེ་འཛིན། །ལྷོ་ནུབ་བདུད་འཇོམས་མ་ནི་ལྕགས་ཀྱུ་
འཛིན། །ནུབ་བྱང་དཀོན་མཆོག་འབྱུང་གནས་ལྕགས་ཀྱུ་འཛིན། །ཕྱག་མཚན་ཀུན་ལས་འོད་ཟེར་
རབ་ཏུ་འབར། །ཐམས་ཅད་ལྷ་ཡི་གོས་དང་རྒྱན་གྱིས་སྤྲས། །ཕྱག་གཡས་གཙོ་མོ་ཉིད་ལ་རབ་ཏུ་
འདུད། །དཀྱིལ་ཀྲུང་ཕྱེད་པའི་སྟབས་ཀྱིས་འདབ་མར་བཞུགས། །དབང་བསྐུར་རྒྱུད་ཀྱི་ལྷ་ཚོགས་
532

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
རྣམས་ལ་བསྟོད། །དཀྱིལ་འཁོར་དབུས་ན་པད་ཉིའི་གདན་སྟེང་དུ། །ཧཱུཾ་ཡིག་ལས་བྱུང་འབྱུང་བོ
འདུལ་བྱེད་ནི། །སྐུ་མདོག་མཐིང་ནག་ཞལ་གཅིག་ཕྱག་བཞི་བ། །ཕྱག་གཡས་ཁྲོ་བོའི་རྡོ་རྗེ་གསོར་
ཞིང་བརྡེག །གཡོན་པ་སྡིགས་མཛུབ་ཕྱོགས་རྣམས་ཀུན་ཏུ་བསྡིགས། །འོག་མ་མཐེའུ་ཆུང་འཁྱུད་
ཅིང་མཛུབ་གཉིས་བཀུག །གུང་སྲིན་མཐེབ་མནན་ཕྱག་རྒྱ་ཐུགས་ཀར་འཛིན། །འཇིགས་རུང་ཐོད་
པའི་ཕྲེང་བའི་ཅོད་པན་ཅན། །སྦྲུལ་ཆེན་རྒྱན་གྱིས་སྐུ་ལ་རྣམ་པར་སྤྲས །གཡོན་བརྐྱངས་གཞན་
གྱིས་མི་ཐུབ་མགོ་བོ་མནན།།མདུན་དུ་སྡེ་ཕྱེད་དཀར་བོ་རྩེ་གསུམ་འཛིན། །ལྷོར་ནི་ཁྱབ་འཇུག་ནག་
པོ་དུང་དཀར་འཛིན། །ནུབ་ཏུ་ཚངས་པ་དཀར་བོ་སྤྱི་བླུགས་འཛིན། །བྱང་དུ་སྨིན་དྲུག་དམར་བོ་
མདུང་ཐུང་འཛིན། །དེ་ཀུན་རབ་ཏུ་གྲགས་པའི་ཞོན་པར་གནས། །དབང་ལྡན་དུ་ནི་ཚངས་པ་དཀར་
དམར་ཉིད། །དགྲ་སྟ་འཛིན་ཅིང་གཏེར་གྱི་སྟེང་ན་གནས། །མེར་ཉི་མ་དམར་བོ་འོད་སྟོང་འབར། །
པད་ཉི་འཛིན་ཅིང་ཤིང་རྟའི་སྟེང་ན་གནས། །སྲིན་པོ་སྒྲ་གཅན་སྔོན་པོ་མ་རུངས་པ །ཉི་མ་འཛིན་
ཅིང་རླུང་གི་འཁོར་ལོར་གནས། །རླུང་དུ་དགའ་བྱེད་དབང་ཕྱུག་དཀར་དམར་ནི། །ནོར་བུ་འཛིན་
ཅིང་པདྨའི་གདན་ལ་གནས །གཙོ་བོའི་གཡོན་དུ་ཨུ་མ་རྩེ་གསུམ་འཛིན། །མདུན་དུ་དཔལ་གྱི་ལྷ་མོ་
མེ་ཏོག་འཛིན། །གཡས་སུ་ཐིག་ལེ་མཆོག་མ་སྤོས་ཕོར་འཛིན། །རྒྱབ་ཟླ་བའི་ལྷ་མོ་མར་མེ་འཛིན། །
མེར་ནི་རིན་ཆེན་རྒྱན་ཅན་དྲི་སྣོད་འཛིན། །སྲིན་པོར་དབྱངས་ཅན་ལྷ་མོར་པི་ཝང་འཛིན། །རླུང་དུ་སྡུ་
གུ་མཛེས་མ་རིན་ཕྲེང་འཛིན། །བྱང་ཤར་དབང་ཕྱུག་རྒྱལ་མོ་རྒྱན་ཕྲེང་འཛིན། །དེ་ཀུན་གསེར་མདོག་
དབུ་སྐྲ་མཐོན་མཐིང་འཁྱིལ། །རི་དྭགས་མིག་ཅན་ལྟ་བས་ཆོག་མི་ཤེས། །ཕྱི་རོལ་ཕྱོགས་མཚམས་
བརྒྱད་དུ་ཕྱོགས་སྐྱོང་བརྒྱད། །འཆད་པར་བྱང་ཤར་ཟླ་བ་དཀར་བོ་ནི། །ཀུན་དང་མཚམས་པའི་བུམ་
འཛིན་ངང་བ་ཞོན། །འབྱུང་བོ་འདུལ་བྱེད་དྲག་པོའི་དཀྱིལ་འཁོར་ལྷ། །གཙོ་བོའི་གཡས་སུ་ལྷ་ཆེན་
དཀར་བོ་ནི། །མིག་གསུམ་ཕྱག་བཞི་གཡས་གཅིག་ཡུམ་ལ་འཁྱུད། །གཉིས་པ་རྩེ་གསུམ་བཅས་
པའི་མཆོག་སྦྱིན་མཛད། །གཡོན་པ་གཉིས་ཀྱིས་རྩེ་གསུམ་རལ་གྲི་འཛིན། །སྦྲུལ་གྱི་དོ་ཤལ་ཟླ་ཕྱེད་
དབུ་ལ་བརྒྱན། །གཡོན་དུ་ཁྱབ་འཇུག་ནག་པོ་ཕྱག་བཞི་བ། །གཡས་ན་རྔ་གཡབ་དང་ནི་དུང་འཛིན་
ཅིང༌། །གཡོན་ན་འཁོར་ལོ་དང་ནི་གསལ་ཤིང་འཛིན། །རྒྱབ་ན་ལྷ་ཡི་དབང་བོ་བརྒྱ་བྱིན་བཞུགས། །
533

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དེ་མདུན་ཚངས་པ་དམར་བོ་གདུགས་མཛེས་འཛིན། །ཁྲོ་བོའི་མདུན་ན་སྨིན་དྲུག་དཀར་བོ་ནི། །རྔ་
ཡབ་འཛིན་ཅིང་རང་རང་ཞོན་པ་ཅན། །ཕྱི་རོལ་ཕྱོགས་མཚམས་བརྒྱད་དུ་བྱང་ཤར་ནས། །འབྱུང་མོ་
པདྨ་པད་ཆེན་དཀར་མོ་སྟེ། །རྣམ་འབྱུང་མ་དང་ལྷ་འཇོམས་དམར་མོ་ཉིད། །འཕྲོག་མ་ཐིག་ལེ་
མཆོག་མ་རིན་ཆེན་རྒྱན། །འགྲོ་སྐྱོང་མ་རྣམས་གསེར་མདོག་དང་བོ་བཞི། །སེངྒེའི་རྒྱལ་མཚན་ཡིད་
བཞིན་རྒྱལ་མཚན་དང༌། །མདའ་གཞུ་དང་ནི་ལྕགས་ཀྱུ་འཛིན་པ་ཉིད། །ཕྱི་མ་བཞི་ནི་མེ་ཏོག་བདུག་
སྤོས་དང༌།།དྲི་མཆོག་དང་ནི་མར་མེ་འཛིན་པ་འོ། །འབྱུང་མཛེས་མ་བརྒྱད་ཀྱི་དཀྱིལ་འཁོར་ལྷ། །
གཙོ་བོའི་ཕྱོགས་མཚམས་རྣམས་སུ་དབང་ལྡན་ནས། །རིགས་མཛེས་མ་དང་རྣམ་རྒྱལ་མཛེས་མ་
དང༌། །དྲི་མེད་མཛེས་མ་དགའ་བའི་མཛེས་མ་དང༌། །ཡིད་འཕྲོག་མཛེས་མ་རྒྱན་མཛེས་ཕྲེང་མཛེས་
དང༌། །མིག་མཛེས་མ་རྣམས་ཡིད་བཞིན་ནོར་བུ་འཛིན། །འབྱུང་མོ་ཀ་ཏ་ཡ་ནའི་དཀྱིལ་འཁོར་ལ། །
སྔར་གནས་ཀ་ཏ་ཡ་ན་ཆེན་མོ་དང༌། །དྲག་མོ་གཏུམ་མོ་དྲེགས་མ་རྣ་ཆ་མ། །རྒྱལ་བཞིན་མ་དང་
མཛེས་མ་རིན་ཆེན་འཛིན། །ལྷ་མོ་བརྒྱད་ཀྱི་ལྷ་ནི་ཕྱོགས་མཚམས་སུ །ཟ་བའི་ལྷ་མོ་ཐིག་ལེ་མཆོག་
མ་དང༌། །གསེར་གྱི་ཕྲེང་མ་འཁྱིལ་བུ་ཕྲེང་མ་དང༌། །རིན་ཆེན་ཕྲེང་མ་བཙུན་མོ་དྲན་གནས་མ། །
དཔལ་རྒྱན་མ་རྣམས་ཟས་ཀྱི་སྣོད་དག་འཛིན། །གནོད་སྦྱིན་མོ་ཡི་དཀྱིལ་འཁོར་ལྷ་མོ་ནི། །གཙོ
བོའི་ཕྱོགས་མཚམས་བརྒྱད་དུ་དབང་ལྡན་ནས། །སྡུ་གུ་མཛེས་མ་ཡིད་འཕྲོག་མ་ཉིད་དང༌། །གསེར་
ལྷག་མ་དང་འདོད་པའི་དབང་ཕྱུག་མ། །རྒན་མོ་པདྨ་གར་མ་རྗེས་ཆགས་མ། །ལྷ་ཡི་ནོར་བུའི་ལྷ་ཡི་
མེ་ཏོག་འཛིན། །ཀླུ་མོ་བརྒྱད་ཀྱི་ལྷ་མོ་རིམ་པ་ལྟར། །ཨན་ཏ་མུ་ཁི་ཝ་བུ་མུ་ཁི་དང་། །པད་མི་ནི་དང་
མ་ཧཱ་པད་མི་ནི། །འཇོག་མོ་མུ་ཁི་པུཥྤ་མུ་ཥི་དང༌། །ཛི་ལ་ཥི་དྲུ་མ་མུ་ཥི་བསྣམས། །ལྷ་ཡི་ནོར་བུའི་
ལྷ་མོ་མེ་ཏོག་འཛིན། །འབྱུང་བོ་བརྒྱད་ཀྱི་ལྷ་ནི་རིམ་པ་ལྟར། །གཞན་གྱིས་མི་ཐུབ་རྒྱལ་བོ་རྣམ་པར་
རྒྱལ། །རྫོགས་བྱེད་དུར་ཁྲོད་བདག་པོ་རིགས་དབང་ཕྱུག །འབྱུང་བོའི་དབང་ཕྱུག་མངག་གཞུག་
མཆོག་རྣམས་།རྡོ་རྗེ་ལ་སོགས་ཕྱག་མཚན་སྣ་ཚོགས་འཛིན། །འབྱུང་བོ་འདུལ་བའི་ལྷ་ཚོགས་
རྣམས་ལ་བསྟོད། །དཀྱིལ་འཁོར་དབུས་ན་ཐུབ་དབང་མཆོག་སྦྱིན་མཛད། །བྱང་ན་འཇིག་རྟེན་
དབང་ཕྱུག་སྙིང་རྗེ་ཅན། །ལྷོ་ན་ཕྱག་ན་རྡོ་རྗེ་མཐུ་སྟོབས་ཅན། །ནུབ་ཏུ་དབང་ཕྱུག་ཆེན་པོ་ཆུང་མར་
534

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
བཅས། །དབང་ལྡན་དྲི་མེད་བློ་གྲོས་རྔ་ཡབ་འཛིན། །མེར་ནི་རྡོར་སྙིང་གསེར་མདོག་དབྱུ་གུ་འཛིན། །
སྲིན་པོར་རྗེས་སྤྱོད་སྔོན་པོ་ཐོ་བ་འཛིན། །རླུང་དུ་བདུད་རྩི་འཁྱིལ་བ་ལྗང་གུ་ནི །སྣ་ཚོགས་རྗེ་
ནོད་སྲིན་སེར་
འབར་བ་རབ་ཏུ་འཛིན། །ནུབ་སྒོར་གནོད་སྦྱིན་སེར་བོ་དབྱུག་འཛིན། །དེ་ཀུན་གཡས་པས་
བཅོམ་ལྡན་འདས་ལ་འདུད། །རྒྱལ་བའི་མདུན་དུ་རྡོ་རྗེ་ས་འོག་ནི། །སྐུ་མདོག་སྔོན་པོ་རབ་ཏུ་ཁྲོས་
པ་ཉིད། །གཡས་པའི་ཕྱག་ན་རྡོ་རྗེ་འབར་བ་འཕྱར། །གཡོན་པའི་དགྲ་སྟས་གདུག་པ་ཐམས་ཅད་
འདེབས། །རྡོ་རྗེ་ས་འོག་དཀྱིལ་འཁོར་བསྡུས་པའི་ལྷ། །གཙོ་བོའི་གཡས་ན་ཕྱག་ན་རྡོ་རྗེ་ཉིད། །དེ་
ཡི་དྲུང་ན་རྗེ་ས་འོག་བཞུགས །གཙོ་བོའི་མདུན་ན་མེད་བློ་གྲོས་ཏེ། །དེ་ཡི་མདུན་ན་དབང་
ཕྱུག་ཆུང་མར་བཅས། །དེ་ཡི་མདུན་ན་ཁྱུ་མཆོག་འོག་ཏུ་བལྟ། །རྭ་རྣོན་གྱིས་ནི་གཏེར་སྒོ་འབྱེད་པར་
བྱེད།།འཁོར་རྣམས་ཕྱག་གཡས་བཅོམ་ལྡན་འདས་ལ་འདུད།།
དཀྱིལ་འཁོར་དབུས་ན་ཁྲོ་བོའི་རྒྱལ་བོ་རྡོ་རྗེ་ས་འོག་བེཌཱུརྱ་དང་སྤྲིན་སྔོན་ཆེ་མཚུངས་
བསྐལ་པའི་མེ་ལྟར་རབ་ཏུ་འབར་བའི་སྤྱན་གསུམ་པ། །འཇིགས་བྱེད་ཆེན་པོ་དྲག་ཏུ་བཞད་ཅིང་
མཆེ་གཙིགས་འབར་བས་རབ་འཁྲུགས་ནགས་མེ་རླུང་གིས་བསྐྱོད་འདྲའི་རལ་པ་དམར་བོ་གྱེན་དུ་
བསྒྲེངས་བའི་རྩེ་མོར་ནི། །རྡོ་རྗེ་ནོར་བུ་མཐོན་ཀས་བརྒྱན་པའི་འོད་ཟེར་རྒྱ་ཆེན་ནམ་མཁའ་མཉམ་
པ་ཀླུ་ཡི་གདེངས་ཀ་སྟོང་གིས་གདུགས་བྱས་སྦྲུལ་ཆེན་སེ་རལ་ཁ་དག་འཕྱང་། །དགའ་བོ་སྟོབས་
ལ་གད་ངས་།
རྒྱུས་རྣ་བ་བརྒྱན་ཅིང་ནོར་རྒྱས་བུ་ཡིས་སྐེ་རགས་ཕུཊ་སྒྲའི་ང་རོས་འཇིག་རྟེན་གསུམ་འགེངས་སྟག་
གི་པགས་པའི་ཤམ་ཐབས་ཅན། །གཡས་ཀྱི་དང་བོར་འོད་ཟེར་ཆེན་པོའི་དཀྱིལ་འཁོར་རྡོ་རྗེ་དྲག་པོ་
རྩེ་གསུམ་རབ་འཕྱར་གཉིས་པ་ཆུ་སྲིན་གདོང་བའི་རྣམ་པའི་མཛུབ་མོ་ཡི། །ལྕགས་ཀྱུ་ཤིན་ཏུ་རྣོན་པོ་
དག་གིས་གདུག་པ་འགུགས་འཛིན་གཡོན་གྱི་དང་བོ་སྦྲུལ་གྱི་ཞགས་པས་ཀུན་ནས་བསྐྱིལ་བས་མ་
རུངས་ཀུན་ལ་འདེབས་པར་བྱེད། །གཉིས་པའི་སྡིགས་མཛུབ་མཁའ་ལྡིང་རྡོ་རྗེའི་ཆུ་འདྲས་གདོན་
བགེགས་སྡིགས་བྱེད་བརྐྱངས་བསྐུམ་གར་སྟབས་མི་བཟད་གཡོ་བས་ས་རྣམས་མ་ལུས་འདར་
སྐུསགར་ལྟར
མཛད་པ། །ཤར་ནས་རིམ་བཞིན་ལྷ་མིན་སྟོབས་ཅན་སྟོབས་ཀྱི་བུ་དང་བདེ་མཆོག་གཞན་ལེན་དུས་
ཀྱི་མུ་ཁྱུད་ཐགས་བཟང་རིས་དང་རབ་སིམ་དབྱིག་ཟ་ཕྱོགས་མདོག་ཅན། །ཁྱོད་ལ་ཤིན་ཏུ་འཇིགས་
535

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
པས་བདུད་ནི་ཉམས་གྱུར་གདོང་བ་མཐའ་དག་འོག་ཏུ་བལྟ་ཞིང་ཐལ་མོ་རབ་སྦྱར་ལུས་ཕྱེད་མཚོ་ལ་
ནུབ་པར་གྱུར །ཁྱོད་ཀྱི་དབུ་ཡི་སྟེང་གི་ཕྱོགས་ན་འོད་ཀྱི་འཁོར་ལོ་འོད་དཔག་མེད་དང་དབུ་ཡི་
གཙུག་ན་མི་བསྐྱོད་གཉིས་ཀའང་ཕྱག་བརྐྱངས་དབུགས་འབྱིན་མཛད། །དཀྱིལ་འཁོར་དབུས་ན་
རབ་དཀར་རྣམ་སྣང་བཞུགས། །ཐུགས་ཀར་ཕྱག་ན་རྗེ་ལྗང་སེར་ནི། །ཞལ་རས་འཛུམ་ཞིང་ཡིད་
ཙམ་ཁྲོ་ལ་སྒེག །ཕྱག་གཡས་རྗེ་འོད་འབར་ཐུགས་ཀར་འཛིན། །གཡོན་པས་ཨུཏྤལ་སྔོན་པོའི་ཡུ་
བ་ནི།།སྟ་ཟུར་བཟུང་བ་སྙན་གྱི་ཐད་ཀར་ཕྱེ།།མདུན་ན་གནོད་མཛེས་མཐིང་ནག་སྦྲུལ་གྱིས་བརྒྱན།
གཡས་ན་སྟོབས་པོ་ཆེ་ནི་སྐུ་མདོག་དམར། །གཡས་ན་རྡོ་རྗེ་གཡོན་ན་རྔ་ཡབ་འཛིན། །གཡོན་ན་
ཁམས་གསུམ་རྣམ་རྒྱལ་དཀར་བོ་ནི །གཡས་ན་འཁོར་ལོ་གཡོན་ན་དབྱུག་ཏོ་འཛིན། །རྒྱབ་ན་
ད་རྩི་འཁྱིལ་བ་སྔར་གྱི་ཚུལ །ཕྱག་གཡས་རྡོ་རྗེ་གཡོན་པ་རལ་འཛིན། །ཕྱི་ནང་གྲྭ་བཞིར་
སྒེག་ལ་སོགས་བརྒྱད། །སྒོ་བཞིར་རྡོ་རྗེ་ལྕགས་ཀྱུ་ལ་སོགས་བཞི། །དཀྱིལ་འཁོར་དབུས་སུ་པད་
སྙིང་ཧཱུཾ་ཡིག་ལས། །རྡོ་རྗེ་སྔོན་པོ་ཧཱུཾ་སྒྲ་སྒྲོག་པས་མཚན། །ཡོངས་གྱུར་ཕྱག་ན་རྡོ་རྗེ་སྔར་གྱི་ཚུལ། །
འཁོར་དང་བཅས་པ་རྣམས་ལ་བསྟོད་པར་བགྱི། །
དཀྱིལ་འཁོར་དབུས་སུ་ཧཱུཾ་དང་རྡོ་རྗེ་ལས་སྐྱེས་ཕྱག་ན་རྡོ་རྗེ་གོས་སྔོན་ཅན། །རྩ་ཞལ་
མཐིང་ནག་གཡས་ཞལ་སེར་བོ་གཡོན་ཞལ་ལྗང་གུ་རྒྱབ་ཞལ་དམར་བོ་ཉིད། །དེ་ཡི་སྟེང་ན་རྩ་ཞལ་
སྔོན་པོ་གཡས་ཞལ་དཀར་བོ་གཡོན་ཞལ་དམར་བོ་འབར། །དེ་ཡི་སྟེང་ན་ཞི་ཞལ་ལྗང་སེར་རྒྱན་
ལྡན་མི་བསྐྱོད་པ་ཡི་དབུ་རྒྱན་ཅན། །རྡོ་རྗེ་རལ་གྲི་དབྱུག་ཏོ་མཆེ་བ་འཁོར་ལོ་ལྕགས་ཀྱུ་བྲག་རི་མེ་
ཐབ་གཡས། །སྡིགས་མཛུབ་གཤོར་དང་དུང་དང་ཞགས་པ་རྩེ་གསུམ་གསལ་ཤིང་འཕན་དང་རྒྱལ་
མཚན་གཡོན། །ཞབས་རྣམས་བརྒྱད་པོ་གར་སྟབས་བརྡེབས་པས་ཀླུ་ཆེན་བརྒྱད་པོ་ཤིན་ཏུ་འདར་
བར་གྱུར། །དེ་ཡི་མདུན་དུ་བེེ་ལས་རྒྱལ་མཚན་བེེ་ཡིས་མཚན་པ་ཡོངས་སུ་གྱུར་ལས་རྒྱལ་བོ་ཆེན་པོ་
རྣམ་ཐོས་སྲས། །སྐུ་མདོག་སེར་བོ་དར་དང་རིན་ཆེན་ཕྲེང་བས་བརྒྱན་ཅིང་གཡས་ན་རྒྱལ་མཚན་
གཡོན་པ་ན་ནི་ནེའུ་ལེ་བསྣམས །དེ་ལས་བྱུང་བའི་ནོར་གྱི་ཕུང་བོས་ས་གསུམ་འགེངས་ཤིང་འོད་
ཟེར་ཀུན་འཕྲོ་སེངྒེའི་ཁྲི་ལ་རོལ་པས་བཞུགས། །འཕར་མ་གསུམ་གྱི་དང་བོར་རྟ་བདག་གཉིས་པར་
536

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
སྡེ་དཔོན་གསུམ་པར་སྟོབས་ཆེན་སུམ་ཅུ་རྩ་གཉིས་ཉེ་བར་གནས། །ཛམ་བྷ་ལ་དང་གང་བཟང་དང་། །
ནོར་བུ་བཟང་དང་ཀུ་བེ་ར། །ཡང་དག་ཤེས་དང་འབྲོག་གནས་དང༌། །ལྔ་རྩེན་རོལ་འཛིན་སྲས་ཀྱི་
མཆོག །ཀླུ་རྒྱལ་ཆེན་པོའི་སྲས་མོ་ནི། །འདོད་པའི་ཡོན་ཏན་ཀུན་གྱིས་བརྒྱན། །མེ་ཏོག་གཙུག་ཕུད་
ཅེས་བྱ་བ། །ཉིད་ཡུམ་དགོས་པ་ཀུན་སྦྱོར་མ། །གནོད་པ་མེད་ལ་རྩོད་བྲལ་བ །ས་རྣམས་ཞི་བས་
ལེགས་འདུལ་བའི །ཉིད་འཁོར་བཀའ་ཉན་ཞབས་འབྲིང་བ། །སྡེ་དཔོན་ཉི་ཤུ་རྩ་བརྒྱད་ནི། །རིང་
བོ་མིག་བཟང་གང་བཟང་དང༌། །སེར་སྐྱ་ས་བ་ཤར་ཕྱོགས་གནས། །སེངྒེ་ཉེ་སེང་དུང་ཅན་དང་། །
དགའ་བོ་ཤིན་ཏུ་པ་པ་ལྷོ། །སེངྒེ་སེང་རལ་བླ་མ་དང༌། །སེར་སྐྱ་ནག་པོ་ནུབ་ན་གནས། །འཛིན་པ་
འཛིན་དགའ་བརྩོན་སྐྱོང་དང༌། །ཁྱབ་འཇུག་ཉེ་ནག་བྱང་ན་གནས། །ལྔ་སྤྱོད་ཉི་མ་བྱང་ཤར་ཏེ། །
ཚིག་ལྔ་ཟླ་བ་ཤར་ལྷོ་ཡིན། །རིམ་མཉམ་མེ་གཉིས་ལྷོ་ནུབ་སྟེ །སེར་ཅན་རླུང་གཉིས་ནུབ་བྱང་
གནས། །ཀུན་ཀྱང་དམར་ནག་ཅུང་ཟད་ཁྲོས། །གྲི་ཕུབ་འཛིན་པ་འཇིགས་སུ་རུང༌། །གཞན་ཡང་
ཉིད་ཀྱི་བྲན་གྱུར་པ། །ཕྱོགས་མཚམས་གནས་པའི་དྲག་ཤུལ་ཅན། །དབང་བོའི་ཟླ་བ་ཆུ་ཟླ་དང༌། །
སྐྱེ་བདག་བ་ར་དྷཱ་ཚ་དང་། །དབང་ལྡན་ཙན་དན་འདོད་གཙོ་སྟེ། །དེ་བརྒྱད་ཤར་གྱི་ཕྱོགས་ན་གནས། །
མགྲིན་ངས་མཁུལ་ངེས་བ་དྲི་ནོར། །ནོར་བུ་སྤྱོད་དང་སྒྲ་རབ་དང༌། །ཉེར་ལྔ་བ་དང་རི་མཉམ་སྟེ། །
དེ་བརྒྱད་ཡི་ཕྱོགས་ན་གནས།།གསེར་ཅན་གང་བོ་སེང་ལྡེང་དང༌།།གཡོན་ཕྱོགས་ལྷ་དང་བ་ལང་
ལཕྱགས་ནགནས
སྐྱོང༌། །འབྲོག་གནས་མི་རྒྱལ་ཁྱུ་མཆོག་སྟེ། །དེ་བརྒྱད་ནུབ་ཀྱི་ཕྱོགས་ན་གནས། །སེར་བཞིན་
བཟང་རིང་དང༌། །དྲི་ལྟེ་འབྲས་བུ་གསུམ་པ་དང༌། །འགུགས་དང་ལྕགས་མདུང་རིང་བོ་དང༌། །ལྷ་
ལས་བྱུང་བའི་མ་ལྡན་ཏེ། །དེ་བརྒྱད་བྱང་གི་ཕྱོགས་ན་གནས། །ཀུན་ཀྱང་ལྗང་ནག་གོས་གྱོན་ཞིང༌། །
མདུང་དང་རལ་གྲི་འཛིན་པ་ནི། །སྟོབས་ཆེན་སུམ་ཅུ་རྩ་གཉིས་པོ། །རེ་རེའང་མདོག་མི་སྡུག་པ་ཡི། །
གནོད་སྦྱིན་དུང་ཕྱུར་འཁོར་དང་བཅས །ཐམས་ཅད་ངལ་གསོས་རྒྱལ་བོ་ཡི། །དམག་སྟེ་རེ་རེའི་
དཔོན་དུ་བཤད།།སྟེང་ན་བ་ལྷ་ཆེན་དང༌། །ས་འོག་གནས་པ་བདོག་པའི་སྐུ།།སྣང་སྲིད་འབྱུང་
ཆེ་དགུ་ཅོག །གསུང་ནོར་བཞེད་པ་སྒྲུབ་པའི་འཁོར། །
དཀྱིལ་འཁོར་དབུས་ན་རྣམ་པར་སྣང་མཛད་བཞུགས། །དེ་ཡི་དབུས་སུ་ནོར་སྦྱིན་པདྨའི་
537

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཏེར། །རིན་ཆེན་ཆར་འབེབས་གཡོན་ན་ནོར་བུ་བཟུང༌། །དེ་ཡི་མདུན་གྱི་རེའུ་མིག་དང་བོ་ལ། །
ཆར་སྤྲིན་མདོག་ཅན་འཕགས་པ་ཛམ་བྷ་ལ། །ཕྱག་གཡས་མཆོག་སྦྱིན་གཡོན་པ་ནེའུ་ལེ་འཛིན། །ལྷ་
ཡི་གོས་དང་རྒྱན་རྣམས་ཀུན་གྱིས་མཛེས། །གཏེར་དབུས་སེངྒེར་དཀྱིལ་ཀྲུང་ཕྱེད་པས་བཞུགས། །
རེའུ་མིག་གཡས་སུ་སྤྱོད་པའི་དབང་པོ་སྟེ། །རེའུ་མིག་གཡོན་དུ་གདོང་གི་དབང་བོ་ཉིད། །རེའུ་མིག་
རྒྱབ་ཏུ་གནོད་སྦྱིན་དངུལ་མདོག་ཅན། །ཐམས་ཅད་འཕགས་པ་ཛམ་བྷ་ལ་དང་མཚུངས། །འཕར་མ་
གསུམ་པ་ལྷ་ཚོགས་རིམ་པ་ལྟར། །དང་བོར་གཏེར་རྒྱུན་རིན་ཆེན་ལྟེ་བ་དང༌། །ལྟེ་མཛེས་དང་ནི་
གནོད་མཛེས་ལྟེ་བ་དང༌། །གནོད་མཛེས་ལྟེ་གཞན་དང་ནི་ཆུ་ཅན། །ལྟེ་མཛེས་ཆེན་པོ་བུམ་པ་
བཟང་བོ་འོ །གཉིས་པར་རྣམ་ཐོས་སྲས་དང་སྨུག་བྱེད་དང༌། །ཧུ་ལུ་ལྟེ་མཛེས་ཟླ་བའི་ལྟེ་མཛེས་
དང་། །གནོད་མཛེས་འདུལ་བྱེད་ལྕེ་དམར་གསུས་ཆེ། །ལྷ་མཛེས་མ་དང་དྲི་བྲལ་རྒྱ་ཆེན་མ། །ཟླ་
འོད་བློ་མ་སྙིང་བོ་ཅན་དང་ནི། །པདྨའི་སྙིང་བོ་སྦྱིན་མཛེས་ལག་ཅན་མ། །ལག་མང་སྤྲིན་ཆེན་དགྲ
མཛེས་ནགས་ཕྲེང་མ། །གཡེམ་མོ་ལྗོན་ཕྲེང་འདོད་ཕྲེང་ཡིད་ཤུགས་མ། །འདོད་ཤུགས་ཐོས་ངག་ལྷ་
མཛེས་སྒྱུ་འཕྲུལ་ཆེ །ཐམས་ཅད་ཕྱོགས་མདོག་གི་ནི་གསེར་མདོག་ཅན། །གཏེར་རི་ཡིད་བཞིན་
ནོར་བུ་འཛིན་པར་གྱུར།།གསང་བདག་ནོར་ལྷའི་ལྷ་ཚོགས་ཐམས་ཅད་བསྟོད།།
དཀྱིལ་འཁོར་ནང་མའི་ཤར་དབུས་གདན་སྟེང་དུ། །དམ་ཚིག་གསུམ་བཀོད་གསེར་མདོག་
དམ་ཆག་
ཆོས་འཆད་མཛད། །གཡས་སུ་ཀུན་ཏུ་བཟང་བོ་གསེར་མདོག་ནི། །རལ་བ་འབབ་ཅིང་ཕྱག་གཡོན་
རལ་གྲི་འཛིན། །དམ་ཚིག་རྡོ་རྗེ་ཞེས་པ་མདུང་ཉིད་འཛིན། །བྱང་ཤར་རྡོ་རྗེ་ཕྲེང་བ་ཕྲེང་བ་འཛིན། །
གཡོན་དུ་ཆོས་ཀྱི་འཁོར་ལོ་འཁོར་ལོ་འཛིན། །རྡོ་རྗེ་ཐམས་ཅད་པ་ནི་རྗེ་འཛིན། །རྡོ་རྗེ་རིགས་
ཀུན་པ་ནི་ལྕགས་ཀྱུ་འཛིན། །ཤར་ལྷོ་རྡོ་རྗེ་ལྟ་བུ་རྡོ་རྗེ་འཛིན། །ལྷོ་སྒོར་བསྟན་པའི་གཙོ་བོ་ས་གནོན་
མཛད། །དེའི་གཡས་ལོངས་སྤྱོད་རྡོ་རྗེ་རྡོ་རྗེ་འཛིན། །རྡོ་རྗེ་གཏུམ་པོ་ནག་པོ་གྲི་གུག་འཛིན།།དགའ་
བའི་རྡོ་རྗེ་ཞེས་པ་སོ་ཤིང་འཛིན །གཡོན་དུ་འཇམ་དཔལ་དམར་སེར་ཨུཏྤལ་འཛིན། །སྤྱན་རས་
གཟིགས་དཀར་པདྨའི་སིལ་བུ་འཛིན། །འབར་བའི་གཏུམ་པོ་དམར་ནག་དར་དཔྱངས་འཛིན། །ལྷོ་
ནུབ་རོལ་པའི་རྡོ་རྗེ་ཞགས་པ་འཛིན། །ནུབ་སྒོར་བདུད་རྩི་འཁྱིལ་བ་རྗེ་འཛིན། །ནང་གཡས་རྡོ་རྗེ་
538

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
རྒྱ་ཆེན་འཁོར་ལོ་འཛིན། །རྡོ་རྗེ་དཔའ་བོ་ཞེས་པ་དར་དཔྱངས་འཛིན། །གཡོན་དུ་རྡོ་རྗེ་ཡན་ལག་རྩེ་
གསུམ་འཛིན། །རྡོ་རྗེ་ཤུགས་ནི་སྟ་རེ་རྣོན་པོ་འཛིན། །རྡོ་རྗེ་ཞབས་ནི་ཕག་གི་མཆེ་བ་འཛིན། །བྱང་
ཕྱོགས་དབུས་སུ་དོན་གྲུབ་འོད་ཟེར་འཛིན།།དེའི་གཡོན་ཤུགས་ཀྱི་དབང་ཕྱུག་དགྲ་སྟ་འཛིན།།རྡོ་རྗེ་
ཤུགས་ཆེན་པོ་ནི་མཆེ་བ་འཛིན། །ནུབ་བྱང་རྡོ་རྗེ་རོལ་པ་ཀུ་ཤ་འཛིན། །གཡོན་དུ་རྡོར་འཛིན་ཆེན་པོ་
རྒྱ་གྲམ་འཛིན །རྡོ་རྗེ་དུས་ནི་རྗེ་གཏུན་ཤིང་འཛིན། །རྡོ་རྗེ་དྲི་མེད་ཉིད་ནི་མྱུ་གུ་འཛིན། །ཕྱི་མའི་
ཤར་སྒོར་བདུད་རྩི་འཁྱིལ་བ་གནས། །གཡས་སུ་རྡོ་རྗེ་ཀླུ་ནི་སྦྲུལ་ཉིད་འཛིན། །རྡོ་རྗེ་འདུལ་བྱེད་
ཅེས་པ་སོག་ལེ་འཛིན། །དཀྱིལ་འཁོར་ནང་མི་ཕྱི་ཟུར་དབང་ལྡན་ནས། །རྡོ་རྗེ་རྣལ་འབྱོར་ཉིད་ནི་པི་
ཝང་འཛིན། །རྡོ་རྗེ་མདངས་འོད་ཉིད་ནི་ལྕུག་མ་འཛིན། །རྡོ་རྗེ་རྒྱ་ཆེན་ཉིད་ནི་དྲིལ་བུ་འཛིན། །རྡོ་རྗེ་
སྟོབས་མཆོག་ཉིད་ནི་ཕྲེང་བ་འཛིན། །སྣམ་བུ་བར་མའི་ཤར་སོགས་ཕྱོགས་བཞི་རུ །ནམ་མཁའ་དྲི་
མེད་ཀུན་ཏུ་བཟང་བོ་དང༌། །བློ་གྲོས་ཆེན་པོ་མཆོག་ལ་བལྟ་བ་དང༌། །དྲི་མེད་ཤུགས་དང་རྡོ་རྗེ་
སྟོབས་དང་ནི། །ནམ་མཁའ་སྤྱན་དང་རྗེ་སྙིང་གནས། །རྡོ་རྗེ་མཐའ་ཡས་རྡོ་རྗེ་དཔལ་ལྡན་དང་། །
སྤྱན་རས་གཟིགས་དང་རྡོ་རྗེ་ཁྱད་པར་དང་། །བྱམས་པ་མྱ་ངན་མེད་དང་འཇམ་དཔལ་གནས། །པདྨ་
རྡོ་རྗེ་རྡོ་རྗེ་རང་བཞིན་དང༌། །རྡོ་རྗེ་རྩེ་མོ་རྡོ་རྗེ་ཡན་ལག་དང༌། །རྡོ་རྗེ་མི་གཡོ་རྗེ་འཆང་ཆེན་གནས། །
དྲི་མེད་མདངས་དང་དམ་ཚིག་གཟི་བརྗིད་དང༌། །རྡོ་རྗེ་ཤུགས་དང་རྡོ་རྗེ་ལྕགས་ཀྱུ་དང་། །རྡོ་རྗེ་མེད་
དང་རྡོ་རྗེ་གདན་དང་ནི། །རྡོ་རྗེ་དཔའ་བོ་ཀུན་ཀྱང་ཐལ་མོ་སྦྱར། །བདེ་གཤེགས་རྣམས་དང་སེམས་
དཔའ་དཀྱིལ་ཀྲུང་མཛད། །ལུས་ཀྱི་མདོག་ཅན་དར་དང་རིན་ཆེན་རྒྱན། །དཀྱིལ་འཁོར་ཆེན་པོ་ཕྱི་
ཡི་ཁོར་ཡུག་། །ཤིན་སྟོབས་སོགས་ཕོ་ཉ་སྔོན་པོ་བཅུ། །རྒྱན་གྱིས་སྤྲས་ཤིང་ཐལ་སྦྱར་ཅུང་ཟད་
འདུད། །སྟོབས་ཤུགས་ལ་སོགས་བཀའ་ཉན་ལྗང་ནག་བཅུ། །ཁྲོས་ཤིང་མིག་དམར་རྡོ་རྗེ་ལ་སོགས་
འཛིན། །བཞུགས་སྟབས་སྣ་ཚོགས་མཛད་ལ་ཕྱག་འཚལ་བསྟོད། །དཀྱིལ་འཁོར་ཤར་དབུས་དམ་
ཚིག་གསུམ་བཀོད་བཞུགས། །གཡས་ན་རྡོ་རྗེ་འཛིན་པ་གསེར་མདོག་ནི། །གཡས་པ་རྡོ་རྗེ་གཡོན་པ་
ལྕགས་ཀྱུ་འཛིན། །གོས་སེར་གྱོན་ཅིང་རྒྱན་རྣམས་ཀུན་གྱིས་སྤྲས། །གཡོན་ན་ཕྱག་ན་རྡོ་རྗེ་སྔོ་སེར་
ནི། །རྡོ་རྗེ་འཛིན་ཅིང་ཐལ་སྦྱར་པུས་མོ་བཙུགས། །གཉིས་ཀའང་པདྨའི་གདན་ལ་རབ་ཏུ་བཞུགས། །
539

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཡས་ཀྱི་མདུན་དུ་གཞོན་ནུ་མཐའ་ཡས་ནི། །དམར་བོ་ཁྲོས་པ་གྲི་གུག་ཞགས་པ་འཛིན། །གཡོན་
པའི་མདུན་དུ་མཐའ་ཡས་གཞོན་ནུ་མ། །སྔོ་ནག་ཟུར་ཕུད་གཅིག་པ་དགའ་བས་བལྟ །ལག་པ་
གཉིས་ན་མེ་ཏོག་ཕྲེང་བ་འཛིན། །གོས་སྔོན་གྱོན་ཞིང་གཉིས་ཀའང་པུས་མོ་བཙུགས། །དམ་ཚིག་
གསུམ་བཀོད་ལྷ་ཚོགས་རྣམས་ལ་བསྟོད།།
དཀྱིལ་འཁོར་དབུས་ན་བསྟན་གཙོ་ཆོས་འཆད་མཛད། །ཁྱམས་ཀྱི་གཡས་སུ་ཕྱག་རྡོར་སྐུ་
མདོག་དཀར། །ཞི་ཁྲོ་མཆེ་གཙིགས་སྟེང་ཞལ་གྱེན་དུ་ལྟ། །བཅུ་གཉིས་ཕྱག་ན་མཚོན་ཆ་སྣ་ཚོགས་
ཐོགས། །གཡོན་དུ་ནོར་བུ་རྡོ་རྗེ་ཞལ་བཞི་བ། །དཀར་ནག་མི་ཤ་བ་ལ་ཤ་ཡི་མདོག །ཕྱག་གཡས་
ཡིད་བཞིན་ནོར་བུ་སྐྱབས་སྦྱིན་དང༌། །ཐལ་སྦྱར་རྩེ་གསུམ་འཁོར་ལོ་རྡོ་རྗེ་དང༌། །རལ་གྲི་དང་ནི་མེ་
ཏོག་བུང་བ་བསྣམས། །པདྨ་ཐལ་སྦྱར་བགྲང་ཕྲེང་སྤྱི་བླུགས་དང༌། །རལ་གྲི་གླེགས་བམ་མཆོད་རྟེན་
རི་རབ་གཡོན། །གཉིས་ཀའང་དཀྱིལ་ཀྲུང་ཕྱེད་པས་པདྨར་བཞུགས། །འོག་ཏུ་དུང་ཅན་མ་ནི་ཕྱག་
བརྒྱད་མ།།པུས་མོ་བཙུགས་ཤིང་མཆོད་རྫས་དུ་མས་མཆོད།།ཕྱག་ན་རྗེའི་འོག་ཏུ་ལྷ་མོ་དཔལ།།
པུས་བཙུགས་རིན་ཆེན་སྣོད་བསྣམས་རྒྱལ་བར་འབུལ། །དེ་ཡི་རྒྱབ་ཏུ་ཉ་བཞིན་འཛུམ་མ། །ལག་
པ་བཞི་བ་མཚོན་ཆ་སྣ་ཚོགས་འཛིན། །དུང་ཅན་མ་ཡི་རྒྱབ་མེ་ཏོག་གོ།གོས་དཀར་གྱོན་ཞིང་གཙོ
བོར་མེ་ཏོག་འབུལ། །མདུན་དུ་གསེར་གྱི་འཁོར་ལོའི་ལྟེ་བར་ནི། །རྒྱལ་ཆེན་རྣམ་བཞི་ཡ་ལད་གོས་
ཀུན་གྱིས་སྨྲས་ཤིང་སྒོ་སྲུང་བྱེ
ཚེམ་གྱོན །རྒྱན་རྣམས་ཀུན་གྱིས་སྤྲས་ཤིང་སྒོ་སྲུང་བྱེད། །སྟེང་གི་མཁའ་ལ་ཚངས་པ་ལ་སོགས་
པས །བཅོམ་ལྡན་འདས་ལ་མེ་ཏོག་རྣམས་ཀྱིས་མཆོད། །ནོར་བུ་རྒྱས་པའི་ལྷ་ཚོགས་རྣམས་ལ་
བསྟོད།།
ལྗོན་པའི་མདུན་ན་བསྟན་གཙོ་ཆོས་འཆད་མཛད། །དེ་འོག་བྱམས་པ་བསྟན་གཙོ་ལྟ་བུ་ཡི། །
གཡོན་དུ་པདྨའི་ལྟེ་བར་སྤྱི་བླུགས་འཛིན། །གཡས་སུ་འཇམ་དཔལ་གསེར་མདོག་པུས་བཙུགས་
ནས། །བཅོམ་ལྡན་འདས་ལ་ལྷུང་བཟེད་འབུལ་བར་བྱེད། །དེ་ཡི་རྒྱབ་ན་མཆོད་སྡོང་ནང་ན་ནི། །
གསེར་གྱི་ཁྲི་ལ་སངས་རྒྱས་ཞལ་ཆེན་པོ། །གསེར་གྱི་མདོག་ཅན་ཕྱག་གཉིས་སྐྱབས་སྦྱིན་མཛད། །
སྟོན་པའི་གཡོན་དུ་ཕྱག་རྡོར་སྔོ་བསངས་ནི། །གཡས་པས་རྡོ་རྗེ་གསོར་ཞིང་གཡོན་པ་ཡི། །མཆོད་
540

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
སྡོང་སྒོ་འབྱེད་པུས་བཙུགས་རྒྱལ་བ་བལྟ། །དེ་ཡི་རྒྱབ་ཏུ་བྱང་ཆུབ་རྒྱན་འབུམ་གྱི། །སྟེང་ན་འོད་སྲུང་
བསྟན་གཙོ་ལྟ་བུ་བཞུགས། །དེ་ཡི་འོག་ཏུ་ཕོ་ཉ་སྔོ་བསངས་མ། །འཛུམ་ཞིང་མཚོན་ཆ་འཛིན་པས་
གཟུགས་ཀྱང་འདོད། །མཆོད་སྡོང་འོག་ཏུ་ལྷ་མོ་དཔལ་ཆེན་མོ། །གསེར་གྱི་མདོག་ཅན་པུས་མོ་
གཉིས་བཙུགས་ནས །རིན་ཆེན་སྣོད་བསྣམས་བཅོམ་ལྡན་འདས་ལ་འབུལ། །འཁོར་ཀུན་ལྷ་ཡི
གོས་དང་རྒྱན་གྱིས་སྤྲས །བྱང་ཆུབ་རྒྱན་འབུལ་ལྷ་ཚོགས་རྣམས་ལ་བསྟོད། །དཀྱིལ་འཁོར་ཤར་
དབུས་གདན་གྱི་སྟེང་ཉིད་དང་། །བསྟན་པའི་གཙོ་བོ་ཆོས་འཆད་མཛད་པ་བཞུགས། །བྱང་དུ་སྤྱན་
རས་གཟིགས་དབང་སྐུ་མདོག་དཀར། །གཡས་པ་མཆོག་སྦྱིན་གཡོན་པ་པདྨ་བསྣམས། །ལྷོར་ནི་
ཕྱག་ན་རྡོ་རྗེ་སྐུ་མདོག་སྔོ །གཡས་པ་རྔ་ཡབ་གཡོན་པ་རྡོ་རྗེ་འཛིན །ཕྱག་རྡོར་མདུན་དུ་ཁྱབ་
འཇུག་ནག་པོ་ནི། །འཁོར་ལོ་དུང་གཡས་བེ་ཅོན་རལ་གྲི་གཡོན། །རོལ་པས་ནམ་མཁའ་ལྡིང་གི་
གདན་ལ་བཞུགས། །དེ་ཡི་གཡོན་དུ་དྲག་པོ་དཀར་བོ་ནི། །མགྲིན་སྔོན་གཡས་ན་རྩེ་གསུམ་གཡོན་
རལ་གྲི།།རོལ་པས་ཁྱུ་མཆོག་དག་གི་གདན་ལ་བཞུགས།།དེ་ཡི་གཡོན་དུ་ཚོགས་བདག་སྔོན་པོ་ནི། །
གཡས་པ་རྡོ་རྗེ་གཡོན་པ་ཞགས་པ་འཛིན། །འཁོར་ཀུན་ལྷ་ཡི་གོས་དང་རྒྱན་གྱིས་སྤྲས། །འོད་ཟེར་
དྲི་མེད་ལྷ་ཚོགས་རྣམས་ལ་བསྟོད། །དཀྱིལ་འཁོར་དབུས་སུ་བསྟན་གཙོ་ཆོས་འཆད་མཛད། །ཤར་
དུ་མི་འཁྲུགས་སྔོན་པོ་ས་གནོན་མཛད། །ལྷོར་ནི་རིན་ཆེན་ཏོག་གསེར་མཆོག་སྦྱིན་མཛད། །ནུབ་ཏུ་
སྣང་མཐའ་དམར་བོ་མཉམ་བཞག་མཛད། །བྱང་དུ་རྔ་སྒྲ་ལྗང་གུ་སྐྱབས་སྦྱིན་མཛད། །ཐམས་ཅད་
གཡོན་པ་མཉམ་བཞག་ཕྱག་རྒྱ་ཅན། །སྟེང་གི་ཕྱོགས་སུ་ཡངས་པའི་ཡོན་ཏན་དང༌། །འོག་གི་ཕྱོགས་
སུ་ཡོན་ཏན་སྣང་བ་ནི། །གཉིས་ཀ་དཀར་བོ་ཆོས་འཆད་ཕྱག་རྒྱ་ཅན། །དེ་ཀུན་ཞབས་གཉིས་རྡོ་རྗེ་
དཀྱིལ་ཀྲུང་བཞུགས། །དཀྱིལ་འཁོར་ཤར་དབུས་བསྟན་པའི་གཙོ་བོ་བཞུགས། །གཡས་སུ་རྒྱལ་བོ་
ཆེན་པོ་རྣམ་ཐོས་སྲས། །གསེར་མདོག་ཡིད་བཞིན་ནོར་བུའི་རྒྱལ་མཚན་འཛིན། །གཡོན་ན་གཏེར་
གྱི་ནེའུ་ལེ་སྒེག་པས་བསྣམས །གཙོ་བོའི་གཡས་ན་དཔལ་ལྡན་ལྷ་མོ་ནི། །པུས་བཙུགས་རིན་ཆེན་
སྣོད་ཀྱིས་རྒྱལ་བར་མཆོད། །གཉིས་ཀའང་ལྷ་ཡི་གོས་དང་རྒྱན་གྱིས་སྤྲས། །རྣམ་སྲས་རྟ་བདག་
སོགས་ཀྱི་འཁོར་གྱིས་བསྐོར །སྟོན་པའི་དྲུང་ན་ལྷ་མོ་སྤོབས་ཆེན་མོ། །སྐུ་མདོག་དཀར་མོ་ཤིན་ཏུ་
541

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཡིད་འཕྲོག་མ། །ན་ཆུང་ཡིད་འོང་དར་ལ་བབས་པ་སྟེ། །གོས་སྔོན་གྱོན་ཞིང་རྒྱན་རྣམས་ཀུན་གྱིས་
སྤྲས། །དང་བོའི་ཕྱག་གཉིས་མདའ་གཞུ་དེ་འོག་རྣམས། །རལ་གྲི་སྟ་རེ་ཐོ་རིང་ལྕགས་ཀྱུ་དང་། །
འཁོར་ལོ་ཞགས་འཛིན་ཡ་གཅིག་བཀུག་པའི་ཞལ། །གར་སྟབས་མཛད་པས་པདྨའི་གདན་ལ་
འགྲེངས། །
དཀྱིལ་འཁོར་དབུས་སུ་དཔལ་ལྡན་ལྷ་མོ་ནི། །གསེར་མདོག་དར་དང་རིན་ཆེན་རྒྱན་གྱིས་
སྤྲས། །ཕྱག་ན་ཡིད་བཞིན་ནོར་བུས་གང་སྣོད་འཛིན། །པུས་མོ་བཙུགས་པས་སྟེང་གི་བར་སྣང་གི །
རྒྱལ་བ་བཻ་ཌཱུརྱ་དང་གསེར་གྱི་རི། །རིན་ཆེན་ཏོག་གིས་སྣང་བའི་དཔལ་ལ་འདུད། །གནོད་སྦྱིན་གྱི་
ནི་སྡེ་དཔོན་ཡང་དག་ཤེས།།གསེར་གྱི་མདོག་ཅན་གོས་དང་རྒྱན་གྱིས་སྤྲས། །ཕྱག་གཡས་གསེར་གྱི་
དགྲ་སྟ་འཕྱར་བ་སྟེ། །གཡོན་པ་གཏེར་གྱི་ནེའུ་ལེ་སྒེག་པས་འཛིན། །འཁོར་དང་བཅས་པ་རྣམས་ལ་
བསྟོད་པར་བགྱི། །འདབ་བརྒྱད་པདྨའི་ལྟེ་བར་བསྟན་གཙོ་བཞུགས། །འདབ་མ་བརྒྱད་ལ་ཕྱོགས་
ཀྱི་སངས་རྒྱས་རྣམས།།འཇིགས་བྱེད་དཀར་བོ་རིལ་པ་བགྲང་ཕྲེང་འཛིན།།དཔེ་མེད་དཀར་མོ་པད་
འཛིན་སྐྱབས་སྦྱིན་མཛད། །གཉིས་ཀའང་རྒྱན་རྣམས་ཀུན་ལྡན་པུས་མོ་བཙུགས། །ནུབ་དང་ཤར་གྱི་
སྒོ་དག་བསྲུང་བར་མཛད། །བསྟན་གཙོའི་བྱང་དུ་ཕྱག་ན་རྗེ་སྔོ། །ཁྲོ་བོ་ཆེན་པོ་རལ་པ་དཀར་བོ་
འཕྱང༌། །རྡོ་རྗེ་གསོར་ཞིང་གཙོ་བོར་ཐལ་མོ་སྦྱོར། །ལྷོ་ཡི་ཕྱོགས་ན་དཔེ་མེད་དཀར་མོ་ནི། །ལྷ་མོ་
རལ་པ་དཀར་བོ་འཕྱང་བ་སྟེ། །གཡས་པའི་པདྨ་གཡོན་པ་སྐྱབས་སྦྱིན་མཛད། །གཉིས་ཀའང་རོལ་
པའི་སྟབས་ཅན་རྒྱན་གྱིས་སྤྲས །གཙོ་བོའི་གཡས་སུ་རྗེ་བཙུན་སྤྱན་རས་གཟིགས། །སྟོན་ཟླའི་
མདོག་ཅན་ཆོས་འཆད་ཕྱག་རྒྱ་ཅན། །གཡོན་དུ་དུང་ཅན་མ་ནི་སྐུ་མདོག་དཀར། །ཕྱག་ན་དུང་ངམ་
མེ་ཏོག་དཀར་བོ་འཛིན། །གཉིས་ཀའང་རོལ་པའི་སྟབས་ཅན་རྒྱན་གྱིས་སྤྲས། །ཁྱད་པར་གཡོན་དུ་
འཇིགས་བྱེད་དཀར་མོ་ནི། །རལ་པ་དཀར་བོ་རྒྱབ་ཏུ་འཁྱིལ་བ་ཅན། །ཕྱག་གཡས་རིལ་པ་བགྲང་
ཕྲེང་འཛིན་པ་སྟེ།།གཡོན་པ་སྐྱབས་སྦྱིན་མཛད་པ་དེ་ལ་བསྟོད།།
དཀྱིལ་འཁོར་དབུས་ན་བསྟན་གཙོ་ཆོས་འཆད་མཛད། །དེ་ཡི་གཡས་ན་སྤོས་ངད་ལྡན་པ་
ལ། །རང་རྒྱལ་སྤོས་ངད་ཀུན་ནས་སྐྱེ་མཆེད་གནས། །དེ་ཡི་འོག་ན་ཉན་ཐོས་ཆོས་ཉན་གཉིས། །རང་
542

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
རྒྱལ་གཡས་ན་སྤྱན་རས་གཟིགས་དབང་དཀར། །གཡས་པ་མཆོག་སྦྱིན་གཡོན་པ་པད་དཀར་
བསྣམས། །དེ་ཡི་གཡས་ན་ལྷ་མོ་གོས་དཀར་མོ། །དམར་མོ་ཕྱག་གཡོན་པདྨ་ནུ་མར་འཛིན། །
གསེར་གྱི་ཅོད་པན་འཕྱང་ཞིང་གོས་དཀར་གྱོན། །ཐལ་བ་ནག་པོའི་ཐིག་ལེ་རྣམ་གསུམ་བྱས། །དེ་ཡི་
གཡས་ན་སྒྲོལ་མ་སྔོ་ལྗང་ནི། །ཐལ་མོ་སྦྱར་བས་ཨུཏྤལ་ཉིད་བསྣམས། །གཡོན་དུ་ཁྲོ་གཉེར་ཅན་མ་
སྔོན་མོ་ནི །ཐལ་མོ་སྦྱར་བས་མེ་ཏོག་ཕྲེང་བ་འཛིན། །དེ་ཡི་སྟེང་ན་ཤེར་ཕྱིན་སངས་རྒྱས་སྤྱན། །
གཙུག་ཏོར་རྣམ་པར་རྒྱལ་མ་རིམ་བཞིན་བཞུགས། །ཀུན་ཏུ་བཟང་བོ་ས་ཡི་སྙིང་བོ་དང༌། །ནམ་
མཁའ་མཛོད་དང་སྒྲིབ་པ་རྣམ་པར་སེལ། །ངན་སོང་སྦྱོང་བ་དང་ནི་བྱམས་པ་དང༌། །དྲི་མ་མེད་པར་
འགྲོ་དང་དྲི་མེད་ཏོག །ནོར་བཟང་ཟླ་འོད་དྲི་མེད་གྲགས་པ་དང༌། །ནད་ཀུན་སེལ་དང་ཆོས་ཀྱི་
དབང་ཕྱུག་རྒྱལ། །འཇིག་རྟེན་འགྲོ་དང་བློ་གྲོས་ཆེན་པོ་དང༌། །དེའི་གཡས་རིག་པའི་རྒྱལ་བོ་རྒྱལ་
མོ་དང༌། །ཕོ་ཉ་བཀའ་ཉན་མངག་གཞུག་ལ་སོགས་བཞུགས། །སྟོན་པའི་གཡོན་ན་རང་རྒྱལ་ཙན་
དན་དང༌། །གྲུབ་པ་གཉིས་ནི་པདྨའི་གདན་ལ་བཞུགས། །དེ་དག་འོག་ཏུ་འོད་སྲུང་ཆེན་པོ་དང༌། །ཀ་
ཏྱ་ཡ་ན་ཆེན་པོ་རྣམ་པར་བཞུགས། །ཉན་རང་ངུར་སྨྲིག་འཆང་ཅིང་ཐལ་སྦྱར། །དྲུང་ན་ལྷུང་བཟེད་
དང་ནི་འཁར་གསིལ་བཀོད། །དེ་དག་གཡོན་དུ་ཕྱག་ན་རྗེ་ནི། །སྔོ་བསངས་རྔ་ཡབ་འཛིན་ཅིང་
སྡིགས་མཛུབ་དཀུར། །དེ་ཡི་གཡོན་ན་རྗེ་ཁུ་ཚུར་མ། །ལྕགས་ཀྱུ་མ་དང་ལུ་གུ་རྒྱུད་མ་དང༌། །
དཔུང་བཟང་མ་དང་རྡོ་རྗེ་སྡེ་མ་རྣམས། །བགེགས་ཀྱི་གདན་ལ་རོལ་པའི་སྟབས་ཀྱིས་བཞུགས །
དེའི་གཡོན་རྡོ་རྗེ་རིག་པའི་རྒྱལ་ཕོ་མོ། །ཕོ་ཉ་བཀའ་ཉན་མངག་གཞུག་ལ་སོགས་བཞུགས། །དེ་ཡི་
སྟེང་དུ་ཕྱིན་དྲུག་ལྷ་མོ་དང༌། །མཱ་མ་ཀཱི་རྣམས་གཟུགས་མཛེས་ལྡན་པ་བཞུགས། །དེའི་སྟེང་གཙུག་
ཏོར་འཁོར་ལོས་བསྒྱུར་བ་དང་། །གཙུག་ཏོར་མངོན་འཕགས་གཙུག་ཏོར་གདུགས་དཀར་དང༌། །
རྒྱལ་བའི་གཙུག་ཏོར་པདྨའི་གཙུག་ཏོར་དང༌། །རྣམ་རྒྱལ་གཙུག་ཏོར་གཙུག་ཏོར་མཐོན་པོ་རྣམས། །
གསེར་མདོག་འབར་བའི་ཕྲེང་བའི་ཕྱག་རྒྱ་ཅན། །དེ་ཡི་གཡོན་དུ་རང་རྒྱལ་དུ་མ་གནས། །འཇུག་
སྒོའི་གཡས་སུ་འཕགས་པ་འཇིག་རྟེན་ནི། །འདས་པར་འགྲོ་བ་རལ་པའི་ཅོད་པན་འཆང༌། །ལུས་ཞི་
གདོང་བ་ཅུང་ཟད་ཁྲོས་པ་ཅན། །ཕྱག་གཡས་མཆོག་སྦྱིན་གཡོན་པ་སྤྱི་བླུགས་འཛིན། །འཇུག་སྒོའི་
543

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཡོན་དུ་རྒྱལ་བས་རྒྱལ་བ་ནི། །དེ་འདྲར་གཡོན་དུ་དབྱུག་པར་སྤྱི་བླུགས་བཏགས། །གཙོ་བོའི་འོག་
ཏུ་འཇམ་དཔལ་དམར་སྐྱ་ནི། །ལྟ་བས་མི་ངོམས་ཞལ་རས་ཅུང་ཟད་ཟླུམ། །ཕྱག་གཡས་བིལ་བ་
གཡོན་པ་ཨུཏྤལ་། །ཟུར་ཕུད་ལྔ་ལྡན་བྱིས་པའི་རྒྱན་གྱིས་སྤྲས །མུ་ཏིག་ཕྲེང་བའི་མཆོད་ཕྱིར་
ཐོགས་པ་འཕྱང༌། །དར་ལས་སྟོད་གཡོགས་སྨད་གཡོགས་དག་གིས་མཛེས། །འོད་ཟེར་འཕྲོ་ཞིང་
གཤིན་རྗེའི་གཤེད་ལ་གཟིགས། །དེ་ཡི་གཡས་ཕྱོགས་པདྨའི་འོག་ཏུ་ནི། །ཁྲོ་བོའི་རྒྱལ་བོ་འཇམ་
དཔལ་གཤིན་རྗེའི་གཤེད། །སྐུ་མདོག་སྔོན་པོ་དབྱུག་འཆར་བ་སྟེ། །འཇིགས་སྐྱེ་མེ་འབར་དབུས་
ན་འཇམ་དཔལ་བལྟ། །དེ་ལ་བཀའ་ནོད་བརྐྱང་བསྐུམ་སྟབས་ཀྱིས་བཞུགས །དེ་ཡི་གཡོན་ཕྱོགས་
པདྨའི་འོག་ཏུ་ནི། །དྲི་མེད་དུ་བ་དག་པ་མུན་ཀུན་སེལ། །ཀུན་སྣང་ཞེས་པའི་གནས་གཙང་ལྷ་བུ་
རྣམས། །ཐལ་མོ་སྦྱར་བས་མཆོད་རྫས་སྣ་ཚོགས་འཛིན།།གཙོ་བོའི་ཤར་གྱི་དབུས་ཀྱི་སྟེང་ཉིད་ན།།
མེ་ཏོག་ཀུན་ཏུ་རྒྱས་པ་ཅུང་ཟད་ཆུང༌། །འོད་ཟེར་འབར་བ་མཆོག་སྦྱིན་ཕྱག་རྒྱ་ཅན། །དེ་ཡི་གཡོན་དུ་
བདེ་གཤེགས་རིན་ཆེན་ཏོག །གསེར་མདོག་འོད་འཕྲོ་ཆོས་འཆད་ཕྱག་རྒྱ་ཅན། །རིན་ཆེན་རི་བོའི་
སྟེང་ན་དཀྱིལ་ཀྲུང་མཛད། །སྤྱན་རས་གཟིགས་ཀྱི་སྟེང་ན་འོད་དཔག་མེད།།སྐུ་མདོག་དཀར་དམར་
གཡས་པ་མཆོག་སྦྱིན་དང༌།།གཡོན་པ་མཉམ་བཞག་པདྨར་དཀྱིལ་ཀྲུང་མཛད།།དཀྱིལ་འཁོར་ནང་
མའི་བདེ་གཤེགས་ཕྱི་རོལ་གྱི། །ཤར་ན་ཚངས་པ་གསེར་མདོག་ཕྱག་གཉིས་པ། །དབྱུ་གུ་སྤྱི་བླུགས་
རལ་པའི་ཅོད་པན་ཅན།
རལ་པའི་ཅོད་པན་ཅན། །སྟོད་གཡོགས་དཀར་དང་ཚངས་སྐུད་དཀར་བོ་འཕྱར། །སེམས་དཔའི་
དཀྱིལ་ཀྲུང་མཛད་པ་མངོན་པར་བཞུགས །དེ་ཡི་གཡས་ན་འོད་གསལ་ལྷ་ཡི་བུ །གསེར་གྱི་
མདོག་ཅན་བཞིན་རས་ཤིན་ཏུ་གསལ། །ཕྱག་གཡས་མཆོག་སྦྱིན་གཡོན་པ་མཉམ་བཞག་མཛད། །
དར་ལའི་སྟོད་གཡོགས་ཀྱིས་ནི་སྟེང་སྤྲས་པའི། །དར་གྱི་གོས་ཅན་ཚངས་སྐུད་དཀར་བོ་འཕྱང༌། །
པདྨ་རྒྱས་པའི་སྟེང་ན་དཀྱིལ་ཀྲུང་མཛད། །དེ་ཡི་གཡས་ན་འོག་མིན་ལྷ་ཡི་བུ། །དགའ་ལྡན་འཕྲུལ་
དགའ་གཞན་འཕྲུལ་དབང་བྱེད་དང༌། །མཐའ་བྲལ་བརྒྱ་བྱིན་སོགས་དང་དེ་འོག་ཏུ།།རྟག་མྱོས་ཕྲེང་
ཐོགས་གཞོང་ཐོགས་ལ་སོགས་གནས། །ལྷོ་ཕྱོགས་སུ་ནི་གནས་གཙང་ལྷ་བུ་ལྔ། །དགེ་ཆུང་ཚད་
མེད་དགེ་དང་དགེ་རྒྱས་དང༌། །སྤྲིན་མེད་བསོད་ནམས་སྐྱེས་དང་ནུབ་བྱང་དུ། །འབྲས་བུ་དང་འོད་
544

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
ཆུང་ཚད་མེད་འོད། །ཚངས་རིས་པ་དང་ཚངས་པ་མདུན་ན་འདོན། །ཁ་དོག་སྣ་ཚོགས་རྒྱན་རྣམས་
ཀུན་གྱིས་སྤྲས། །གཟུགས་ཁམས་པ་རྣམས་མཉམ་བཞག་ཕྱག་རྒྱ་ཅན། །འདོད་ཁམས་པ་རྣམས་བྱ་
མ་བུམ་སོགས་འཛིན། །དཀྱིལ་འཁོར་བར་བར་ཤར་དུ་ཚངས་པ་གནས། །སྒོ་ཡི་དྲུང་དུ་སྨིན་དྲུག་
དམར་ནི། །གཡས་ན་དྲིལ་བུ་བ་དན་མདུང་ཐུང་གཡོན། །གསེར་མདོག་གོས་དང་སྟོད་གཡོགས་
དག་གིས་སྤྲས། །རྨ་བྱའི་གདན་ལ་རོལ་པའི་སྟབས་ཀྱིས་བཞུགས །ཤར་ལྷོར་གཞོན་ནུ་མ་བཞི་
མིང་བོར་བཅས། །རྒྱ་མཚོ་ཆེན་པོའི་གྲུ་ཡི་ནང་ནས་གནས། །མེ་ལྷ་གསེར་མདོག་མེ་ལྕེ་རབ་ཏུ་
འབར། །གནས་གསུམ་དུ་ནི་ཐལ་བའི་ཐིག་ལེ་བྱས། །གཡས་ན་དབྱུ་གུ་སྤྱི་བླུགས་བགྲང་ཕྲེང་
གཡོན། །གོས་དཀར་གྱོན་ཞིང་དར་ལའི་སྟོད་གཡོགས་ཅན། །ཚངས་སྐུད་དཀར་འཆང་ར་སྐྱེས་དག་
ལ་ཞོན། །ལྷོར་ནི་སྲིན་པོ་ནག་པོ་རལ་གྲི་འཛིན། །པི་ཙུ་མར་དྷའི་ཤིང་ལ་བརྟེན་གནས། །ཛམ་བྷ་
གསེར་མདོག་གནོད་སྦྱིན་གཟུགས་ཅན་ནི། །ནེའུ་ལེ་འཛིན་ཅིང་གཏེར་ལ་རབ་ཏུ་གནས། །གཤིན་
རྗེ་སྔོན་པོ་བེ་ཅོན་འཛིན་པ་ནི། །མ་ཧེ་ལ་གནས་མ་མོ་བདུན་གྱིས་བསྐོར། །ཤ་ཟའི་རྒྱལ་རོ་ཟན་
དུར་ཁྲོད་ན། །ལྷོ་ནུབ་གནས་ན་ཆུ་ལྷ་དཀར་བོ་ནི། །སྦྲུལ་ཞགས་འཛིན་པ་ཀླུ་བརྒྱད་འཁོར་གྱིས་
བསྐོར། །ཉི་མ་དམར་བོ་ཉི་མའི་དཀྱིལ་འཁོར་འཛིན།།ནུབ་ཏུ་དྲང་སྲོང་གཅེར་བུ་མཉམ་པར་བཞག །
མུ་སྟེགས་བྱེད་ཀྱི་སྟོན་པའི་འཁོར་གྱིས་བསྐོར། །ནུབ་བྱང་གནོན་སྦྱིན་གསེར་མདོག་ནོར་བུ་འཛིན། །
དྲི་ཟའི་རྒྱལ་བོ་དཀར་བོ་པི་ཝང་བརྡུང་། །མིའམ་ཅིའི་བདག་ལྗོན་པ་ཐལ་སྦྱར །བྱང་གི་འཇུག་
སྒོའི་གཡས་སུ་རྣམ་ཐོས་དམར །དེའི་གཡས་ནོར་བུ་བཟང་བོར་ནོར་བུ་འཛིན། །གསུམ་པའི་ཕྱི་
རོལ་ཕྱོགས་བཞིར་རྒྱལ་བོ་བཞི། །བྱང་སྒོར་ཉེ་བར་མཆོད་པའི་ལྷ་མོ་གནས། །གང་ལ་ཁ་དོག་མི་
གསལ་ལས་མདོག་ཅན། །ཕྱག་མཚན་མི་གསལ་ཐལ་མོ་སྦྱར་བས་འདུད། །སངས་རྒྱས་རྡོ་རྗེ་
དཀྱིལ་ཀྲུང་གཞན་མ་རྣམས། །སེམས་དཔའི་དཀྱིལ་ཀྲུང་རོལ་པའི་སྟབས་ཅན་ཉིད། །
དཀྱིལ་འཁོར་ཁང་བུའི་དབུས་ན་ཚེ་དཔག་མེད། །སྐུ་མདོག་དཀར་དམར་ཆོས་འཆད་
ཕྱག་རྒྱ་ཅན། །ཀུན་ནས་འོད་འཕྲོ་སེངྒེའི་ཁྲི་ལ་བཞུགས། །དེ་ཡི་གཡོན་ན་བྱང་སེམས་མཐུ་ཆེན་ཐོབ། །
གཡས་ན་རྔ་ཡབ་གཡོན་ན་ཤིང་ཐོག་འཛིན། །སྔོ་བསངས་གཞོན་ནུའི་རྒྱན་གྱིས་རྣམ་པར་མཛེས། །
545

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཀུན་བཟང་སྔོ་སྐྱ་རྒྱན་རྣམས་ཀུན་གྱིས་སྤྲས། །གཡས་ན་རྔ་ཡབ་གཡོན་ན་རིན་ཆེན་འཛིན། །གཡས་
ཕྱོགས་ལ་གནས་འོད་ཀྱི་དཀྱིལ་འཁོར་ཅན། །དེ་འོག་གཡས་ན་འཇམ་དཔལ་གསེར་མདོག་ནི། །
རྒྱན་རྣམས་ཀུན་ལྡན་ཕྱག་གཉིས་ཐལ་མོ་སྦྱར། །ཅུང་ཟད་འཛུམ་ལྡན་གཙོ་བོའི་རྗེས་སུ་བལྟ། །གཙོ་
བོའི་སྟེང་གི་གཡོན་གྱི་ཕྱོགས་ཉིད་ན། །ས་ལྷའི་དབང་བོ་རིན་ཆེན་ཏོག་ཉིད་བཞུགས། །གཡས་ན་
གསེར་ཐུབ་དང་ནི་འོད་སྲུང་ཉིད།།ཀུན་ཀྱང་གསེར་མདོག་ཆོས་འཆད་ཕྱག་རྒྱ་ཅན།།དེ་དག་སྟེང་ན་
མཁའ་ལ་ལྡིང་བའི་སྐུ། །སྤྱན་མཛེས་བཞི་ནི་སྤྲིན་གྱི་གསེབ་ནས་བྱུང༌། །གཡས་གཡོན་མཆོག་སྦྱིན་
ཆོས་གོས་མཐའ་ནས་འཛིན། །དཀྱིལ་འཁོར་ཤར་ན་རྣམ་གཟིགས་གཙུག་ཏོར་ཅན། །ལྷོ་ན་གསེར་
ཐུབ་དང་ནི་འོད་སྲུང་གཉིས། །ནུབ་ན་ཐུབ་དབང་དང་ནི་སྤྱན་ལེགས་ཉིད། །བྱང་ན་ཐམས་ཅད་
3
་དང་འཁོར་བ་་འཇིག།གསེར་
སྐྱོབས་དང་འཁོར་བ་འཇིག །གསེར་གྱི་མདོག་ཅན་གཡས་པ་མཆོག་སྦྱིན་མཛད།།གཡོན་པས་ཆོས་
གོས་གྲྭ་ནས་ནུ་མར་འཛིན། །ཐུབ་པའི་དབང་བོ་ཉིད་ནི་ས་གནོན་མཛད། །ཐུབ་དབང་དྲུང་ན་སྟོང་
ཆེན་རབ་འཇོམས་ནི། །སྐུ་མདོག་སྔོན་མོ་གོས་དང་རྒྱན་གྱིས་སྤྲས། །ཕྱག་གཡས་ཐལ་མོ་ཕྱེད་པས་
གཙོ་བོར་འདུད། །གཡོན་པ་རྩེ་གསུམ་དཀྱིལ་ཀྲུང་ཕྱེད་པས་བཞུགས། །ལྷ་སྣམ་ལ་ནི་ཉེ་བའི་སྲས་
ཆེན་བརྒྱད། །གཡས་པ་རྔ་ཡབ་གཡོན་པ་ཐལ་མོས་འདུད། །པུས་མོ་བཙུགས་པ་ཕྱོགས་རེར་གཉིས་
གཉིས་བཞུགས །ལྷ་སྣམ་ཕྱི་མར་ཉན་རང་བཅུ་གཉིས་ནི། །རབ་ཏུ་བྱུང་བ་ལྷུང་བཟེད་འཁར་
གསིལ་འཛིན། །ཕྱོགས་རེར་གཉིས་གཉིས་ཟུར་དུ་རེ་རེ་བཞུགས། །ཤར་དུ་ཚངས་པ་དཀར་བོ་པདྨ་
འཛིན། །ལྷོར་ནི་བརྒྱ་བྱིན་སེར་བོ་རྡོ་རྗེ་འཛིན། །ནུབ་ཏུ་དབང་ཕྱུག་དམར་མོ་རྩེ་གསུམ་འཛིན། །
བྱང་གནོད་སྦྱིན་སེར་བོ་དབྱུག་འཛིན།།ཕྱི་རོལ་ཕྱོགས་བཞིར་དཀྱིལ་ཀྲུང་ཕྱེད་པས་བཞུགས། །
དཀྱིལ་འཁོར་དབུས་སུ་བསྟན་པའི་གཙོ་བོ་བཞུགས། །ཤར་དུ་མི་འཁྲུགས་པ་དང་རྣམ་
སྣང་ཉིད།།སྤྱན་རས་གཟིགས་དང་རིན་ཆེན་འོད་འཕྲོ་ལྷོར།།ནུབ་ཏུ་རི་རབ་དང་ནི་འོད་དཔག་མེད། །
བྱང་དུ་མུ་ཁྱུད་དང་ནི་རྗེ་བསྣམས །ཕྱོགས་ཀྱི་མདོག་ཅན་ཆོས་གོས་ངུར་སྨྲིག་འཆང༌། །གཡས་
གཡོན་མཆོག་སྦྱིན་ཆོས་གོས་གྲྭ་ནས་འཛིན། །ཐུབ་དབང་དྲུང་ན་རྨ་བྱ་ཆེན་མོ་ནི། །གསེར་དུ་སྣང་བ་
གཡས་ཀྱི་དང་བོ་མདུང་། །གཡོན་པ་ཐལ་སྦྱར་དེ་འོག་མདའ་གཞུ་འཛིན། །པུས་མོ་གཙུགས་ཤིང་
546

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གོས་དང་རྒྱན་གྱིས་སྤྲས། །ལྷ་རྣམས་ཕལ་ཆེར་སྟོང་ཆེན་རབ་འཇོམས་འདྲ། །ཐུབ་དབང་དྲུང་ན་
བསིལ་བའི་ཚལ་ལྗང་གུ།།དབུ་ལ་ཐོད་པའི་ཕྲེང་བས་རྣམ་པར་རྒྱན།།ཕྱག་གཡས་ཐོད་པའི་མེ་ཏོག་
དྲི་ཞིམ་འཛིན །གཡོན་པ་སེམས་ཅན་རྣམས་ལ་སྐྱབས་སྦྱིན་མཛད། །རྒྱན་རྣམས་ཀུན་ལྡན་རོལ་
པའི་སྟབས་ཀྱིས་བཞུགས། །ལྷ་རྣམས་ཕལ་ཆེར་སྟོང་ཆེན་རབ་འཇོམས་འདྲ། །ཐུབ་དབང་དྲུང་ན་སོ་
འབྲང་སྐུ་མདོག་དཀར། །དགྲ་སྟ་ཞགས་པ་ཐོ་བ་རལ་གྲི་གཡས །དུང་དང་འཁོར་ལོ་རྩེ་གསུམ་
ནོར་བུ་གཡོན། །རྒྱན་རྣམས་ཀུན་ལྡན་པུས་མོ་གདན་ལ་ཕབ། །ལྷ་རྣམས་ཕལ་ཆེར་སྟོང་ཆེན་རབ་
འཇོམས་འདྲ། །ཐུབ་དབང་དྲུང་ན་གསང་སྔགས་རྗེས་འཛིན་ནི། །སྐུ་མདོག་དམར་མོ་ཆོས་འཁོར་
ཕྱག་རྒྱ་ཅན། །རྒྱན་རྣམས་ཀུན་ལྡན་དཀྱིལ་ཀྲུང་ཕྱེད་པས་བཞུགས། །ལྷ་རྣམས་ཕལ་ཆེར་སྟོང་ཆེན་
རབ་འཇོམས་འདྲ། །དཀྱིལ་འཁོར་དབུས་ན་བསྟན་པའི་གཙོ་བོ་བཞུགས། །ཤར་དུ་མི་འཁྲུགས་ལྷོ་
རུ་རིན་ཆེན་ཏོག །ནུབ་ཏུ་སྣང་མཐའ་བྱང་དུ་རྔ་སྒྲ་ཅན། །སྐུ་མདོག་དཀར་བོ་རབ་བྱུང་རྣམ་པ་ཅན། །
ཕྱག་གཡས་མཆོག་སྦྱིན་གཡོན་པ་སྐྱབས་སྦྱིན་མཛད། །གཙུག་ནས་སྔགས་ཀྱི་འོད་ཟེར་མེད་འཕྲོ། །
ཞབས་གཉིས་རྡོ་རྗེའི་དཀྱིལ་ཀྲུང་རབ་ཏུ་བཞུགས། །དཀྱིལ་འཁོར་དབུས་ན་གཙུག་ཏོར་གདུགས་
དཀར་ནི། །སྐུ་མདོག་དཀར་མོ་དབུ་སྟོང་སྤྱན་སྟོང་མངའ། །ཕྱག་སྟོང་མངའ་ཞིང་རྩ་ཕྱག་གདུགས་
དཀར་འཛིན། །རྒྱན་ཀུན་རབ་རྫོགས་ཞབས་གཉིས་དཀྱིལ་ཀྲུང་མཛད། །གཡས་དང་གཡོན་ན་
དཔའ་བ་བརྟན་པ་སོགས །སངས་རྒྱས་བྱང་སེམས་ཉན་ཐོས་ལ་སོགས་བཞུགས །དཀྱིལ་འཁོར་
དབུས་ན་མགོན་པོ་ཚེ་དཔག་མེད། །སྐུ་མདོག་དཀར་དམར་མཉམ་བཞག་ཕྱག་རྒྱ་མཛད། །ཤར་ན་
མི་འཁྲུགས་སྔོན་པོ་ས་གནོན་མཛད། །ལྷོ་ན་རིན་ཆེན་ཏོག་སེར་མཆོག་སྦྱིན་མཛད། །ནུབ་ན་རྣམ་
སྣང་དཀར་དམར་མཉམ་བཞག་མཛད། །བྱང་ན་རྔ་ཡབ་ལྗང་གུ་སྐྱབས་སྦྱིན་མཛད། །ཀུན་ཀྱང་
གཡོན་པ་མཉམ་བཞག་ཕྱག་རྒྱ་ཅན། །འཆི་མེད་བདུད་རྩིའི་བུམ་པ་ལེགས་པར་འཛིན། །རྒྱན་
རྣམས་ཀུན་རྫོགས་ཞབས་གཉིས་དཀྱིལ་ཀྲུང་མཛད། །གཙོ་བོའི་གཡས་ན་རྗེ་བཙུན་སྤྱན་རས་
གཟིགས །གཡོན་ན་བྱང་ཆུབ་སེམས་དཔའ་མཐུ་ཆེན་ཐོབ། །གཉིས་ཀ་སྐུ་མདོག་དཀར་བོ་ཕྱག་
གཡས་ན། །ཚེ་ཡི་བུམ་པ་མཚན་ལྡན་ཐུགས་ཀར་འཛིན། །གཡོན་པ་རྔ་ཡབ་གཡོབ་ཅིང་རྒྱན་ཀུན་
547

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྫོགས།།
དཀྱིལ་འཁོར་དབུས་ན་རྗེ་བཙུན་སྤྱན་རས་གཟིགས། །སྐུ་མདོག་གསེར་མདོག་ཕྱག་སྟོང་
སྤྱན་སྟོང་ལྡན། །རྩ་བའི་ཕྱག་གཉིས་ཐུགས་ཀར་ཐལ་མོ་སྦྱར། །དེ་འོག་གཡས་ན་ཡིད་བཞིན་ནོར་
བུ་དང༌། །དོན་ཡོད་ཞགས་པ་རིན་ཆེན་ལྷུང་བཟེད་དང༌། །རིན་ཆེན་རལ་གྱི་རྡོ་རྗེ་པདྨ་ཅན །རྡོ་རྗེ་
གཏུན་ཤིང་སྐྱབས་སྦྱིན་ཕྱག་རྒྱ་མཛད། །རིན་ཆེན་མེ་ཤེལ་རིན་ཆེན་ཆུ་ཤེལ་དང༌། །རིན་ཆེན་མདའ་
དང་རིན་ཆེན་གཞུ་དང་ནི། །མེ་ཏོག་སྙེ་མ་རྔ་ཡབ་དཀར་བོ་དང༌། །རིལ་བ་སྤྱི་དཀར་རྡོ་རྗེའི་ཡུ་བ་
དང༌། །དགྲ་སྟ་རྣོན་པོ་སོར་གདུབ་འབར་བ་དང༌།།པདྨ་དཀར་བོ་སྔོན་པོ་ལ་སོགས་རྣམས། །གཡོན་
ན་རིན་པོ་ཆེ་ཡི་ཕོར་བ་དང༌། །པདྨ་རྨ་ཆེན་རིན་ཆེན་ཟ་མ་ཏོག །དབང་བོའི་གཞུ་དང་པདྨ་རཱ་ག་དང་། །
རིན་ཆེན་རྩེ་གསུམ་དུང་དཀར་གཡས་འཁྱིལ་དང༌། །ཁྲི་ཡི་ཟུར་ཤིང་ནོར་བུའི་བགྲང་ཕྲེང་དང༌། །།
རིན་ཆེན་དྲིལ་བུ་རིན་ཆེན་ཕྱག་རྒྱ་དང༌། །པདྨའི་ལྕགས་ཀྱུ་རིན་ཆེན་འཁར་གསིལ་དང་། །པདྨའི
རིགས་བདག་སྤྲུལ་བའི་གཞལ་མེད་ཁང༌། །རིན་ཆེན་གླེགས་བམ་གསེར་གྱི་འཁོར་ལོ་དང༌། །རྒུན་
འབྲུམ་སྙེ་མ་ལ་སོགས་ལེགས་པར་བསྣམས། །ཕྱག་མཐིལ་རེ་ལ་ཡེ་ཤེས་སྤྱན་རེ་མངའ། །སྣང་
མཐའི་གཙུག་རྒྱན་རྒྱན་རྣམས་ཐམས་ཅད་རྫོགས། །རི་དྭགས་པགས་པས་ནུ་མ་གཡོན་པ་བཀབ། །
ཞབས་གཉིས་བཞེངས་པས་མཉམ་པའི་སྟབས་ཀྱིས་བཞུགས། །བྱང་ཤར་དབང་ཕྱུག་དམར་བོ་རྩེ་
གསུམ་འཛིན། །ཤར་སྒོར་ཁྱབ་འཇུག་ནག་པོ་འཁོར་ལོ་འཛིན། །ནུབ་བྱང་བརྒྱ་བྱིན་སེར་བོ་རྡོ་རྗེ་
འཛིན། །ཤར་ལྷོར་སྨིན་དྲུག་སྔོན་པོ་དབྱུ་གུ་འཛིན། །ལྷོ་སྒོར་མཐའ་བྲལ་གསེར་མདོག་ནོར་བུ་
འཛིན། །ནུབ་སྒོར་ཆུ་ལྷ་དཀར་བོ་སྦྲུལ་ཞགས་འཛིན། །བྱང་སྒོར་ཀུ་བེ་ར་ནག་རལ་གྲི་འཛིན། །ཕྱི་
ཡི་གྲྭ་བཞིར་རྒྱལ་ཆེན་སྡེ་བཞི་ནི། །རབ་གྲགས་འཁོར་ལོ་སྒྱུར་བའི་ཆ་ལུགས་ཅན། །དཀྱིལ་འཁོར་
དབུས་སུ་སྤྱན་རས་གཟིགས། །སངས་རྒྱས་བྱེ་ཕྲག་བཅུ་གཅིག་ཞལ། །རྩ་བའི་ཞལ་ནི་དཀར་ལ་
འཚེར། །ལྗང་དང་དམར་བོ་གཡས་དང་གཡོན། །དབུས་ལྗང་གཡས་དམར་གཡོན་ཞལ་དཀར། །
དབུས་དམར་གཡས་དཀར་གཡོན་ཞལ་ལྗང༌། །སྤྱན་དཀྱུས་རིང་ཞིང་ཞལ་བཀྲ་འཛུམ །ཁྲོ་ཞལ་
ནག་པོ་སྤྱན་གསུམ་པ། །མཆེ་གཙིགས་སྐྲ་སེར་སྨ་ར་སེར། །སྟེང་ཞལ་དམར་བོ་གཙུག་ཏོར་ཅན། །
548

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
བཅུ་གཅིག་ཞལ་ལ་ཕྱག་འཚལ་། །ཆོས་ཉིད་ཐུགས་ཆུད་ཐུགས་ཀར་ཐལ་མོ་སྦྱར། །ཐུགས་རྗེ་
རྒྱུན་མི་འཆད་པའི་བགྲང་ཕྲེང་འཛིན། །ཡི་དྭགས་བཀྲེས་སྐོམ་སེལ་མཛད་མཆོག་སྦྱིན་ཕྱག །ཕྱག་
གཡས་འཁོར་ལོ་བསྣམས་ལ་ཕྱག་འཚལ་། །འཁོར་བའི་འདམ་གྱིས་མ་གོས་པདྨ་འཛིན། །རིལ་
བ་སྤྱི་བླུགས་ཉོན་མོངས་དྲི་མ་འཁྲུད། །ཐབས་དང་ཤེས་རབ་གཉིས་མེད་མདའ་གཞུ་བསྣམས། །
རྣམ་ཐར་བརྒྱད་ལྡན་ཁྱེད་ལ་ཕྱག་འཚལ་ལོ། །སྒྲོལ་མ་ལྗང་གུ་ཐལ་སྦྱར་ཨུཏྤལ་བསྣམས། །དྲི་མེད་
དཀར་བོ་ཐལ་སྦྱར་པདྨ་བསྣམས། །གཉིས་ཀའང་པུས་བཙུགས་གཡས་དང་གཡོན་ན་གནས། །སྟེང་
གི་ཆ་ལ་བཅོམ་ལྡན་འོད་དཔག་མེད། །འོག་ན་རྟ་མགྲིན་དམར་བོ་གྱེན་ལ་བལྟ། །གཡས་ན་ཞགས་
པ་པདྨ་རྩེ་གསུམ་འཛིན། །གཡོན་ན་དགྲ་སྟ་སྐྱབས་སྦྱིན་དབྱུག་པ་འཛིན། །སྦྲུལ་རྒྱན་སྟག་ཤམ་ལྡན་
པ་རོལ་པས་བཞུགས། །
དཀྱིལ་འཁོར་དབུས་སུ་བསྟན་གཙོ་ཆོས་འཆད་མཛད། །འདབ་མ་གཡས་ན་རྒྱལ་བ་འོད་
དཔག་མེད། །གཡོན་ན་འཇིག་རྟེན་དབང་ཕྱུག་རྒྱལ་བོ་དཀར། །གཡས་པ་མཆོག་སྦྱིན་གཡོན་པ་
སྐྱབས་སྦྱིན་མཛད།།ལྷ་སྣམ་བྱང་ན་རྗེ་བཙུན་སྤྱན་རས་གཟིགས། །ལྷོ་ན་གསང་བདག་ཕྱག་ན་རྡོ་རྗེ
འཛིན། །སྙིང་རྗེའི་གཡས་སུ་སྒྲོལ་མ་ལྗང་གུ་ནི། །ཕྱག་གཉིས་སྐྱབས་སྦྱིན་མཛད་ཅིང་དེ་ལ་བལྟ། །
དེ་ཡི་འོག་ཏུ་དཀར་ཤམ་གོས་དཀར་མོ། །དཀར་བོ་གཡས་གཡོན་དབྱུ་གུ་སྤྱི་བླུགས་འཛིན། །དེ་ཡི་
ད་ཡ་འག་ཏུ་དཀར་ཤ
འོག་ཏུ་ཁྲོ་མོ་རལ་གཅིག་མ། །ཐོད་ཕྲེང་སྦྲུལ་གྱི་སེར་རལ་ཁ་ཉིད་འཕྱང༌། །གཡས་པ་རྡོ་རྗེ་སྡིགས་
མཛུབ་དགྲ་སྟ་གཡོན། །ཕྱག་རྡོར་གཡོན་ན་ཁ་སརྤ་ཎི་དམར། །བྲམ་ཟེའུ་ཚུལ་འཆང་གཙུག་ན་འོད་
དཔག་མེད། །ཕྱག་གཡས་མཆོག་སྦྱིན་གཡོན་པ་པད་དཀར་འཛིན། །ཟླ་བའི་གདན་ལ་བཞེངས་
པའི་སྟབས་ཀྱིས་གནས །དེ་ཡི་གཡས་གཡོན་དབང་ཕྱུག་དབང་ཕྱུག་ཆེ། །དཀར་དམར་རྩེ་གསུམ་
འཛིན་པས་པུས་མོ་བཙུགས། །དེ་ཡི་འོག་ཏུ་དཔལ་ལྡན་ལྷ་མོ་སོགས། །ཁ་དོག་སྣ་ཚོགས་ཐལ་སྦྱར་
མེ་ཏོག་འཛིན། །པུས་མོ་བཙུགས་ཤིང་དེ་ཀུན་རྒྱན་གྱིས་སྤྲས། །ཤར་དུ་ཚངས་པ་དཀར་བོ་ཐལ་མོ་
སྦྱར། །དེ་དང་ཉེ་བར་དབྱངས་ཅན་ཅུང་ཟད་ཁྲོས། །ལྷོར་ནི་དྲག་པོ་དམར་བོ་རྩེ་གསུམ་འཛིན། །ཨུ་
མ་དཀར་མོ་རྩེ་གསུམ་འཛིན་དང་ཉེ། །ཤར་སྒོར་རྟ་མགྲིན་དམར་དབྱུག་ཏོ་འཛིན། །ལྷོ་སྒོར་ཀཱི་
549

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལི་ཀཱི་ལ་དགྲ་སྟ་འཛིན། །ནུབ་སྒོར་པདྨ་རིགས་མཛེས་པད་ཁ་འབྱེད། །གཡོན་པས་པདྨའི་ཡུ་བ
དཀུར་རྟེན་མཛད། །བྱང་སྒོར་རྡོ་རྗེ་ཟོམ་ནི་རྡོ་རྗེ་འཕྱར། །དེ་དག་ཕལ་ཆེར་གཡོན་པས་ཞགས་པ་
འཛིན།།སྦྲུལ་རྒྱན་སྟག་གི་པགས་པའི་ཤམ་ཐབས་ཅན།།ཁ་དོག་མི་གསལ་ཕལ་ཆེར་ཕྱོགས་མདོག་
ཅན། །ཁྲོ་རྣམས་སྦྲུལ་རྒྱན་སྟག་ཤམ་རོལ་པས་བཞུགས། །ཞལ་བཞི་ཚད་མེད་བཞི་ཡི་ཉམས་དང་
ལྡན། །ཕྱག་གཉིས་གྱེན་དུ་ཐལ་སྦྱར་ཐུར་དུ་ཡང༌། །དེ་འོག་བཟླས་བརྗོད་ཕྱག་རྒྱ་བགྲང་ཕྲེང་འཛིན། །
དེ་འོག་དོན་ཡོད་ཞགས་པའི་ཕྱག་རྒྱ་མཛད། །དེ་འོག་གཡས་གཡོན་རྩེ་གསུམ་པདྨ་འཛིན། །དེ་
བཞིན་གླེགས་བམ་ནོར་བུ་དོན་ཞགས་འཛིན། །སྐྱབས་སྦྱིན་མཛད་ཅིང་རིལ་པ་སྤྱི་བླུགས་འཛིན། །
རིན་ཆེན་སྣོད་དང་མེ་ཏོག་སྣོད་ཉིད་འཛིན། །དབུ་ལ་རྒྱལ་བ་འོད་དཔག་མེད་པ་བཞུགས། །ཞལ་
གཡས་ཐོར་ཚུགས་ཟླ་བ་ཚེས་པས་བརྒྱན །དཔྲལ་བར་ཐིག་ལེ་སྐུ་ལ་ཚངས་སྐུད་དང༌། །ནུ་མ་
གཡོན་པར་རི་དྭགས་པགས་པ་འཕྱང༌། །རྒྱན་ཀུན་རབ་རྫོགས་འོད་སྐོར་འདོམ་གང་ཅན། །པད་
ཟླའི་གདན་ལ་སེམས་དཔའི་དཀྱིལ་ཀྲུང་མཛད།།སྒྲོལ་མ་དྲི་མེད་འགྲོ་ལ་གཡས་གཡོན་གནས།།དེ་
ཡི་འགྲམ་ན་རྒྱལ་སྲས་ནོར་བཟང་ནི། །གསེར་མདོག་པུས་བཙུགས་ཐལ་སྦྱར་རིན་ཆེན་འཛིན། །
བྲག་རིའི་སྟེང་ན་གསེར་ཁྲི་པད་ཟླ་ལ། །རྣམ་སྣང་གསེར་མདོག་སྣང་བ་མཐའ་ཡས་དམར །ཤཱཀ་
ཐུབ་སེར་བོ་རིན་ཆེན་དབང་རྒྱལ་དཀར། །དེ་རྣམས་སྟེང་གི་ཕྱོགས་ན་ལེགས་པར་བཞུགས། །དོན་
ཡོད་ཁྲོ་བོ་རྩ་ཞལ་དཀར་བོ་ཞི། །གཡས་ཞལ་བོའི་རྣམ་པར་གྱུར་པ་སྟེ། །གཡོན་ཞལ་རབ་ཏུ་ཁྲོས་
པའི་ལྟ་སྟངས་ཅན། །གཡས་པའི་ཕྱག་ན་དགྲ་སྟ་དབྱུག་ཏོ་དང༌། །གཡོན་ན་ཞགས་པ་དང་ནི་རྩེ་
གསུམ་འཛིན། །རིན་པོ་ཆེ་ཡི་ཅོད་པན་ཕྲེང་བས་བརྒྱན། །རི་དྭགས་པགས་པས་ནུ་མ་གཡོན་པ་
བཀབ། །གཙོ་བོ་འདུལ་ཅིང་དཀྱིལ་ཀྲུང་ཕྱེད་པས་བཞུགས། །དེ་ཡི་དབུ་ཡི་གཡས་གཡོན་ཐད་
གཉིས་སུ།།དྲང་སྲོང་སྟོད་རས་ཕྱེད་དཀྲིས་མཉམ་བཞག་ཅན།།དེ་འོག་གཡས་སུ་རྡོ་རྗེ་ཟོམ་ལྗང་གུ། །
ལག་ན་རྡོ་རྗེ་རལ་གྲི་ལ་སོགས་འཛིན། །དེ་དང་བར་ལོག་འདྲེན་གཤིན་རྗེ་དང་། །ཆུ་ལྷ་རླུང་ལྷ་ཉེ་
དབང་ལྷ་ཡི་བུ། །རི་དང་མཚོ་ཡི་བར་དུ་གཡས་གཡོན་དུ། །བརྒྱ་བྱིན་དང་ནི་ཚངས་པ་ཚུལ་བཞིན་
གནས །ཁྲོ་བོའི་གཡོན་དུ་རྒྱལ་ཆེན་སྡེ་བཞི་ཉིད། །དེ་ཡི་འོག་ཏུ་པདྨའི་རིག་མ་སོགས། །ཁང་རྩེག་
550

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
གཡས་སུ་དབང་ཕྱུག་རྣམ་འཕྲུལ་དང༌། །དེ་ཡི་འགྲམ་ན་ཁྲོ་གཉེར་ཅན་ནག་མོ། །གཡོན་དུ་དབང་
ཕྱུག་ཆེན་པོའི་རྣམ་འཕྲུལ་དང༌། །དེ་ཡི་འགྲམ་ན་ལྷ་མོ་གོས་དཀར་མོ། །རི་དང་རིག་པའི་བར་དུ་
རལ་གཅིག་མ། །ཁྲོ་བོའི་མདུན་དུ་གསང་བདག་རྡོ་རྗེ་འཛིན། །དེ་ཡི་འོག་ན་ཀླུ་ཡི་རྒྱལ་ལྔ། །ཁ་
དོག་སྣ་ཚོགས་རིན་ཆེན་སྣ་ཚོགས་འཛིན། །བྲག་གི་སྟེང་ན་པདྨའི་གདན་ལ་བཞུགས། །དཀྱིལ་
འཁོར་དབུས་སུ་རྗེ་བཙུན་སྤྱན་རས་གཟིགས། །སྐུ་མདོག་དཀར་བོ་པདྨ་རྩེ་གསུམ་གཡས །གཡོན་
པས་ཞགས་པ་འཛིན་ཅིང་སྐྱབས་སྦྱིན་མཛད། །ཚངས་པའི་ཆ་བྱད་དབུ་སྐྲ་ལྕང་ལོ་ཅན། །པདྨ་རིན་
པོ་ཆེ་ཡི་ཅོད་པན་ལྡན། །སྣང་མཐའི་གཙུག་རྒྱན་རྒྱན་རྣམ་ཀུན་གྱིས་མཛེས །སྤྱི་བོའི་གཡས་སུ་ཟླ་
བ་ཚེས་པས་བརྒྱན། །པདྨའི་གདན་ལ་སེམས་དཔའི་དཀྱིལ་ཀྲུང་མཛད། །མདུན་ངོས་གོས་དཀར་
དམར་མོ་པདྨ་དང༌། །སྒྲོལ་མ་ལྗང་སེར་ཨུཏྤལ་རིན་ཆེན་འཛིན། །དེ་གཉིས་སྤྱན་རས་གཟིགས་ལ་
ཟུར་མིག་བལྟ། །གཙོ་བོའི་རྒྱབ་ཏུ་སེར་མོ་ཁྲོ་གཉེར་ཅན། །ཕྱག་ན་རྗེ་དང་ནི་མེ་ཏོག་འཛིན། །
དཀར་མོའི་རྒྱབ་ཏུ་པདྨ་མཛེས་མ་དཀར། །མེ་ཏོག་སྣ་ཚོགས་ཐོགས་ཤིང་མཆོད་པར་བྱེད། །སྒྲོལ་མ་
གོས་དཀར་མོ་ཡི་འོག་ཕྱོགས་སུ། །ཕ་རོལ་ཕྱིན་བཅུའི་ལྷ་མོ་ཡིད་ཙམ་འདུད། །གོས་དཀར་གྱོན་
ཞིང་ཐལ་མོ་སྦྱར་བ་བཞེངས །ཁང་བ་སྟེང་མའི་དབུས་སུ་རྣམ་སྣང་སོགས། །རྣམ་པ་གསུམ་པོ་
མཉམ་བཞག་ཕྱག་རྒྱ་ཅན །ཁང་བ་དེ་ཡི་སྟེང་དུ་རྣམ་གཟིགས་སོགས། །རབས་བདུན་གསེར་གྱི་
མདོག་ཅན་ཆོས་འཆད་མཛད། །གཞལ་ཡས་ཁང་གི་ནང་གི་བྲག་ཁྱམས་ལ། །རིན་ཆེན་ཚལ་དུ་
མཆོད་རྟེན་ཆེན་པོ་བརྒྱད། །མཆོད་རྟེན་རྣམས་ཀྱི་འོག་གི་གཡས་ཕྱོགས་ན། །སྟོན་པ་བྱང་ཆུབ་སྙིང་
བོར་གཤེགས་པ་དང༌། །མཆོག་སྦྱིན་མཛད་དང་སྐྱབས་སྦྱིན་མཛད་པ་བཞེངས །སྤྱན་རས་
གཟིགས་དང་ཕྱག་ན་རྗེ་དང༌། །གཡས་གཡོན་པདྨ་རྔ་ཡབ་འཛིན་པས་མཆོད། །མཆོད་རྟེན་རྣམས་
ཀྱི་འོག་གི་གཡོན་ཕྱོགས་སུ། །བསྟན་པའི་གཙོ་བོ་ཆོས་འཆད་མཛད་པ་ལ། །ཀུན་དགའ་བོ་དང་ཕྱག་
ན་རྡོ་རྗེ་མཆོད། །གཙོ་འཁོར་གསུམ་གྱི་གཡས་དང་གཡོན་དུ་ནི། །དོན་ཞགས་ཁྲོས་པུས་བཙུགས་
མཆོད་པ་འབུལ། །སྤྱན་རས་གཟིགས་ཀྱི་འོད་ཀྱི་མཐའ་སྐོར་དུ །རྡོ་རྗེ་སྙིང་བོ་རབ་ཏུ་འཇོམས་པ་
སོགས། །གསེར་མདོག་རྒྱན་ཀུན་རྫོགས་པས་ལེགས་པར་སྐོར། །དེ་དག་རེ་རེའི་ཉེ་འཁོར་རྣམས་སུ་
551

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ནི། །རྡོ་རྗེ་འཆང་ཆེན་སྔོན་པོ་ཁྲོ་གཉེར་ཅན། །གཡས་པས་རྡོ་རྗེ་གསོར་ཞིང་མེ་ཏོག་གཡོན། །ཤར་
གྱི་དབུས་སུ་བཞུགས་ནས་གཡས་གཡོན་དུ །ཚངས་པ་ལ་སོགས་ལྷ་རྣམས་དུ་མས་བསྐོར། །
གཞལ་ཡས་ཁང་གི་ཕྱི་རོལ་གཡས་གཡོན་དུ། །རྒྱལ་བ་སྣ་ཚོགས་ཕྱག་རྒྱ་སྣ་ཚོགས་ཅན། །བརྒྱ་དང་
བརྒྱད་རྣམས་འོད་འཁོར་ལྡན་པས་བསྐོར། །
དཀྱིལ་འཁོར་དབུས་སུ་རྗེ་བཙུན་སྤྱན་རས་གཟིགས། །སྐུ་མདོག་དཀར་བོ་རྩེ་གསུམ་པདྨ་
གཡས། །རྡོ་རྗེའི་ཞགས་པ་ནོར་བུ་གཡོན་པས་འཛིན། །སྣང་མཐའི་དབུ་རྒྱན་ཚངས་པའི་ཆ་ལུགས་
ཅན། །ལྷ་སྣམ་ལྷོ་ལ་ཕྱག་རྡོར་རལ་གཅིག་མ། །ནུབ་ན་སྒྲོལ་མ་དང་ནི་གོས་དཀར་། །བྱང་དུ་ཁྲོ་
གཉེར་ཅན་དང་ཕོ་ཉ་མོ། །ཕྱོགས་ཀྱི་མདོག་ཅན་ཐལ་སྦྱར་མེ་ཏོག་འཛིན། །སྟེགས་བུའི་ལོགས་ན་
དབང་ཕྱུག་གཤིན་རྗེ་དང་། །ནུབ་ན་ཆུ་ལྷ་སྨིན་དྲུག་ལུས་ངན་ཚངས། །བྱང་ན་ཁྱབ་འཇུག་དབང་
ཕྱུག་ཆེན་པོ་དང༌། །བརྒྱ་བྱིན་རྣམས་ནི་མདོག་སོགས་སྔ་མ་འདྲ །སྟེགས་བུའི་གྲྭ་བཞིར་རྒྱལ་བོ
ཆེན་པོ་བཞི །གཏུམ་ཞིང་འཇིགས་བྱེད་གོ་གྱོན་མཚོན་ཆ་ཐོགས། །དཀྱིལ་འཁོར་ཕྱི་རོལ་ཕྱོགས་
གསུམ་དབུས་དང་གྲྭར། །འཇིགས་མེད་མ་དང་དཔེ་མེད་ས་པན་ཏི། །དཔལ་སྦྱང་མ་དང་ས་ཡི་ལྷ་མོ་
དང་། །དུང་ཅན་མ་དང་མེ་ཏོག་སོ་ཅན་མ། །ཕྱོགས་ཀྱི་མདོག་ཅན་མེ་ཏོག་སྣ་ཚོགས་དང༌། །རིན་
ཆེན་པདྨ་འཛིན་ཅིང་རྒྱན་ཀུན་རྫོགས། །
དཀྱིལ་འཁོར་དབུས་ཀྱི་པདྨའི་ལྟེ་བར་ནི། །སྤྱན་རས་གཟིགས་དབང་དཀར་བོ་ཞལ་
གསུམ་པ། །རེ་རེ་ལའང་སྤྱན་ནི་གསུམ་གསུམ་ལྡན། །ཞགས་པ་པདྨ་རྩེ་གསུམ་སྤྱི་བླུགས་གཡས། །
ནོར་བུ་བེ་ཅོན་བགྲང་ཕྲེང་མེ་ཏོག་གཡོན། །སྣང་མཐའ་གཙུག་རྒྱན་དབུ་གཡས་ཟླ་ཕྱེད་མཛེས། །རི་
དྭགས་པགས་པའི་སྟོད་གཡོགས་ཚངས་སྐུད་འཕྱང༌། །གཡས་དང་གཡོན་ན་སྒྲོལ་མ་གོས་དཀར་
ཅན། །སྒྲོལ་མའི་རྒྱབ་ན་དོན་ཡོད་ཁྲོ་བོ་དཀར།།རབ་ཏུ་གཏུམ་པོ་སྤྱན་གསུམ་འབར་བ་ཅན། །རལ་
གྲི་རྩེ་གསུམ་གཡས་ཞགས་དགྲ་སྟ་གཡོན། །སྣང་མཐའ་གཙུག་རྒྱན་དབུ་གཡས་ཟླ་ཚེས་ཅན། །
རོལ་པའི་སྟབས་ཀྱིས་མེ་འབར་དབུས་ན་བཞུགས། །དཀར་མོའི་རྒྱབ་ན་རི་དྭགས་རྒྱལ་མོ་ནི། །སྐུ་
མདོག་དཀར་ཞི་བའི་ཞལ་གསུམ་པ། །གཡས་ན་པདྨ་གཡོན་ན་རིན་ཆེན་འཛིན། །སྣང་མཐའ་
552

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
དབུ་རྒྱན་སེམས་དཔའི་དཀྱིལ་ཀྲུང་མཛད། །སྟེང་གི་རིམ་པར་དབུས་ན་བསྟན་གཙོ་བཞུགས། །
གཡས་དང་གཡོན་དུ་འོད་དཔག་མེད་པ་དང་། །འཇིག་རྟེན་དབང་ཕྱུག་རྒྱལ་བོ་ཆོས་འཆད་མཛད། །
དེ་ཡི་གཡོན་དུ་ཉི་མ་ཟླ་བ་ནི། །གཡས་དང་གཡོན་ན་རྒྱུ་སྐར་ཉེར་བརྒྱད་སྐོར། །སྟེང་གཡས་དབང་
བོ་ཚངས་པ་དབང་ཕྱུག་ཆེ། །གཤིན་རྗེ་ཆུ་ལྷ་ལུས་ངན་དབང་ལྡན་གཡོན། །འོག་རིམ་ལ་ནི་དབྱངས་
ཅན་དུང་ཅན་མ། །དཔལ་ལྡན་ལྷ་མོ་གནས་མ་དཔེ་མེད་མ། །རལ་གཅིག་བཀའ་ཉན་མེ་ཏོག་ས་ལྷ་
མོ། །རྒྱལ་ཆེན་བཞི་རྣམས་ཐལ་སྦྱར་མཆོད་རྫས་ཐོགས། །ཁོར་ཡུག་ཕྱོགས་མཚམས་རྣམས་སུ་ཀླུ་
ཆེན་བརྒྱད།།ཐལ་མོ་སྦྱར་བ་མེ་ཏོག་སྣ་ཚོགས་འཛིན། །དཀྱིལ་འཁོར་དབུས་ཀྱི་པདྨའི་ལྟེ་བར་ནི།།
རྣམ་སྣང་གསེར་མདོག་མཉམ་བཞག་ཕྱག་རྒྱ་ཅན། །གཡས་ཀྱི་འདབ་མར་བསྟན་པའི་གཙོ་བོ་དང༌། །
འཇིག་རྟེན་དབང་ཕྱུག་རྒྱལ་བོ་སྐུ་མདོག་དཀར། །གཡས་པ་མཆོག་སྦྱིན་གཡོན་པ་སྐྱབས་སྦྱིན་
མཛད། །གཡོན་གྱི་འདབ་མར་སྣང་མཐའ་མཉམ་བཞག་མཛད། །རྒྱལ་བའི་མདུན་ན་དོན་ཞགས་
དཀར་བོ་ནི། །རྩ་ཕྱག་ཐལ་སྦྱར་པདྨ་ཨུཏྤལ་འོག།སྣང་མཐའི་མདུན་ན་དོན་ཡོད་ཁྲོ་བོ་ནི། །རྩ་ཕྱག་
ཐལ་སྦྱར་མེ་ཏོག་སྣ་ཚོགས་འོག །གཉིས་ཀའང་པུས་མོ་ས་ལ་བཙུགས་པ་ཉིད། །ལྷ་སྣམ་ཕྱོགས་
བཞིར་སྒྲོལ་མ་ལྗང་གུ་དང༌། །གོས་དཀར་དཀར་ཤམ་མཛེས་དཀར་མ་རྣམས་དཀར། །ན་ཆུང་ཡིད་
འཕྲོག་ཐལ་སྦྱར་མེ་ཏོག་འཛིན། །དཀྱིལ་འཁོར་བར་བའི་ལྷ་སྣམ་ཕྱོགས་བཞི་རུ །རལ་གཅིག་དགྲ་
སྟ་སྦྱིན་སྒྱུར་ལྕགས་སྒྲོག་འཛིན། །ཕོ་ཉ་པདྨ་རྡོ་རྗེ་གཉེར་གདོང༌། །ཕྱོགས་བཞིར་མདོག་ཅན་ཕྱག་
གཡས་ཐལ་མོ་འདུད། །མཚམས་བཞི་རྒྱལ་ཆེན་བཞི་ནི་ཕྱོགས་མདོག་ཅན། །གོ་ཆ་གྱོན་ཞིང་མཚོན་
ཆ་སྣ་ཚོགས་འཛིན། །དཀྱིལ་འཁོར་བར་བའི་སྒོ་བཞིར་རིམ་པ་ལྟར། །ལག་ན་རྡོ་རྗེ་གཡས་པས་རྡོ་
རྗེ་གསོར། །ཀཱི་ལི་ཀཱི་ལ་གཡས་ན་དགྲ་སྟ་འཕྱར། །རྡོ་རྗེ་སེར་སྐྱ་རྡོ་རྗེ་དྲག་པོ་འཛིན། །ངེས་པར་
གནོད་མཛེས་རྡོ་རྗེ་འབར་བ་འཛིན། །གཡོན་ཀུན་སྡིགས་མཛུབ་ཕྱོགས་ཀྱི་མདོག་ཅན་ཉིད། །
དཀྱིལ་འཁོར་ཕྱི་མའི་ལྷ་སྣམ་ཕྱོགས་བཞིར་ནི། །དབང་ཕྱུག་དབང་ཕྱུག་ཆེན་པོ་ཚངས་པ་དང༌། །
ཁྱབ་འཇུག་གཤིན་རྗེ་ཆུ་ལྷ་དབང་དང་། །ལུས་ངན་དང་ནི་འདོད་ལྷ་དྲུག་པོ་ནས། །འོག་མིན་བར་
གྱི་ལྷ་རྣམས་སྣ་ཚོགས་མདོག །ཞི་བ་མེ་ཏོག་དྲག་པོ་མཚོན་ཆ་འཛིན། །དཀྱིལ་འཁོར་ཕྱི་མའི་སྒོ་
553

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཞིར་རིམ་པ་ལྟར། །ནོར་བུ་བཟང་བོ་དཀར་བོ་ནོར་བུ་འཛིན། །གང་བ་བཟང་བོ་དཀར་བོ་བུམ་པ་
འཛིན། །སྟོབས་ལྷ་དམར་བོ་མེ་ཏོག་མདའ་གཞུ་འཛིན། །ལྔ་ཆེན་སེར་སྐྱ་ཁང་བུ་བརྩེགས་པ་འཛིན། །
མཚམས་བཞིར་ཀླུ་རྒྱལ་བཞི་ནི་ནོར་བུ་འཛིན། །ཁོར་ཡུག་ཏུ་ནི་དཔལ་གྱི་ལྷ་མོ་སོགས། །པུས་
བཙུགས་ཐལ་མོ་སྦྱར་བས་མཆོད་རྫས་འཛིན། །དཀྱིལ་འཁོར་དང་བོའི་དབུས་སུ་སྤྱན་རས་
གཟིགས །གསེར་མདོག་ལྟ་བུས་མི་ངོམས་སྤྱན་གསུམ་། །གཡས་པ་སྐྱབས་སྦྱིན་པད་སྟེང་སྤྱི་
བླུགས་གཡོན། །ནང་མཐའི་གཙུག་རྒྱན་ཚངས་པའི་ཆ་བྱད་ཅན། །སྒྲོལ་མ་དང་ནི་དཀར་མོ་གཡས་
གཡོན་ན། །དངུལ་གྱི་མདོག་ཅན་ཐལ་མོ་སྦྱར་བས་འདུད། །འོད་དཔག་མེད་དང་བསྟན་པའི་གཙོ་
བོ་ནི། །སྟེང་གི་གཡས་དང་གཡོན་ན་རབ་ཏུ་བཞུགས། །དཀྱིལ་འཁོར་ལྷོ་མའི་དབུས་ན་རྣམ་སྣང་
དང་། །གཡས་དང་གཡོན་ན་ཤཱཀྱ་ཐུབ་པ་དང༌། །འཇིག་རྟེན་དབང་ཕྱུག་རྒྱལ་བོ་རྣམ་གཉིས་
བཞུགས། །མདུན་ན་སངས་རྒྱས་སྤྱན་དཀར་པདྨ་འཛིན། །བྱང་དུ་མི་ཐུབ་གསེར་མདོག་རྡོ་རྗེ་འཛིན། །
ནུབ་ཀྱི་དབུས་སུ་རིན་ཆེན་གཟུགས་མཛེས་དང༌། །གཡས་གཡོན་རིན་ཆེན་མེ་དང་རིན་ཆེན་མང་། །
མདུན་རྒྱབ་རིན་ཆེན་ཟླ་བ་རིན་ཆེན་པད། །གཡས་པ་མཆོག་སྦྱིན་གཡོན་པ་སྐྱབས་སྦྱིན་མཛད། །
དཀྱིལ་འཁོར་བྱང་མའི་དབུས་ན་ཕྱག་རྡོར་ཉིད། །ཁུ་ཚུར་སེར་བོ་བདུད་རྩི་འཁྱིལ་བ་ལྗང༌། །གཡས་
པ་རྗེ་གཡོན་པ་སྙེམས་པས་བཞུགས། །མདུན་དུ་མཱ་མ་ཀཱི་ནི་རྡོ་རྗེ་འཛིན། །རྒྱབ་ཏུ་ལྕགས་སྒྲོག་
དམར་བོ་ལྕགས་སྒྲོག་འཛིན། །དཀྱིལ་འཁོར་ཤར་མའི་དབུས་སུ་དོན་གྲུབ་ལྗང༌། །གཡས་པ་མཆོག་
སྦྱིན་གཡོན་པ་སྐྱབས་སྦྱིན་མཛད། །གཡས་གཡོན་སྤྱན་རས་གཟིགས་དང་ཕྱག་རྡོར་ཉིད། །མདུན་
རྒྱབ་སྒྲོལ་མ་དང་ནི་འཇམ་དཔལ་གནས།།དཀྱིལ་འཁོར་གྲྭ་བཞིར་ལྔ་རྩེན་ལུས་ངན་དང་།།ཛམ་བྷ་
ལ་དང་ནོར་བཟང་སྔར་དང་འདྲ། །དཀྱིལ་འཁོར་ནང་མའི་ཤར་སྒོར་ཏ་ལར། །རྗེ་བཙུན་སྒྲོལ་མ་
རི་ཡི་ལྷ་ཡིས་བསྐོར། །ལྷོ་སྒོ་དགའ་བོ་ཉེ་དགའ་རི་རབ་ལ། །ཀུན་ནས་དཀྲིས་ཏེ་མགོ་བོ་སྟེང་དུ་ལྟ། །
གོས་དཀར་མོ་ལ་སུམ་ཅུ་རྩ་གསུམ་བལྟས། །ནུབ་སྒོར་ཏི་སེའི་རི་ལ་དཔེ་མེད་མ།།དཀར་རལ་པ་
དཀར་འཆང་པདྨ་འཛིན། །ལྷ་ཡི་བུ་དང་བུ་མོ་རྣམས་ཀྱིས་བསྐོར། །བྱང་སྒོར་རི་བོ་སྤོས་དང་ལྡང་
ཚལ་དུ། །སྒྲོལ་མ་འཇིགས་པ་བདུན་སྐྱོབ་སྐྱབས་སྦྱིན་མཛད། །དཀྱིལ་འཁོར་ཕྱི་མའི་སྒོ་བཞི་རྣམས་
554

རྒྱུད་སྡེའི་བཞིའི་ལྷ་ཚོགས་རྣམས་ལ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
སུ་ནི། །ཕོ་ཉ་སྔོན་མོ་ཕྱག་གཡས་རལ་གྲི་འཛིན། །རང་འདྲའི་ཕོ་ཉ་མོ་ནི་བདུན་གྱིས་བསྐོར། །རལ་
གཅིག་ནག་མོ་དགྲ་སྟ་འཛིན་པ་ལ། །རང་དང་ཚུལ་འདྲའི་སྲིན་བདུན་གྱིས་བསྐོར། །ལྕགས་སྒྲོག་
དམར་མོ་ལྕགས་སྒྲོག་འཛིན་པ་ལ། །རང་འདྲའི་ལྕགས་སྒྲོག་མ་ནི་བདུན་གྱིས་བསྐོར། །ཁྲོ་གཉེར་
ཅན་ནི་རྗེ་འཛིན་པ་ལ། །རང་འདྲའི་ཁྲོ་གཉེར་ཅན་མ་བདུན་གྱིས་བསྐོར། །གྲྭ་བཞིར་རྒྱལ་བོ་ཆེན་
པོ་ཁྲོས་པ་བཞི །དེ་ཀུན་ཕལ་ཆེར་ཕྱག་གཡོན་ཐལ་མོ་སྦྱར། །དཀྱིལ་ཀྲུང་ལ་སོགས་བཞུགས་ཚུལ་
སྔར་དང་འདྲ། །འཁོར་ལོ་རྩིབས་བརྒྱད་ལྟེ་བར་བསྟན་གཙོ་བཞུགས། །གཡས་སུ་དོན་ཡོད་ཁྲོ་བོ་སྐུ་
མདོག་དཀར། །ཞལ་གསུམ་རྣམ་པ་སྔར་དང་འདྲ་བ་ལ། །གཡས་ན་ཞགས་པ་པདྨ་རྩེ་གསུམ་འཛིན། །
དགྲ་སྟ་སྐྱབས་སྦྱིན་ནོར་བུ་དབྱུ་གུ་གཡོན། །གཡོན་ན་ཕྱག་ན་རྡོ་རྗེ་སྐུ་མདོག་སྔོ །གཡས་པ་རྔ་ཡབ་
གཡོན་པ་རྡོ་རྗེ་འཛིན། །གཉིས་ཀའང་གདན་ལ་རོལ་པའི་སྟབས་ཀྱིས་བཞུགས། །ཁྲོ་བོའི་མདུན་ན་
དཀར་ཤམ་གོས་དཀར་གཉིས། །སྐུ་མདོག་དཀར་དམར་རལ་པའི་ཕྲེང་བ་ཅན། །གཡས་པ་དབྱུ་གུ་
གཡོན་ན་སྤྱི་བླུགས་འཛིན། །དེ་འོག་རལ་གྲི་ནག་མོ་མཆེ་བ་གཙིགས། །འཇིགས་རུང་མི་སྡུག་སྦྲུལ་
གྱི་སེ་རལ་འཕྱང༌། །གཡས་ན་རྗེ་དགྲ་སྟ་སྡིགས་མཛུབ་གཡོན། །དེ་ཡིས་ཁྲག་འཛག་མགོ་བོའི་སྐྲ་
ནས་འཛིན། །དེ་འོག་ཁྲག་གིས་བཀང་བའི་ཐོད་པ་བསྣམས། །གླང་ཆེན་པགས་རློན་སྟོད་གཡོགས་
སྨད་གཡོགས་འཕྱང༌། །དཀྱིལ་འཁོར་སྒོ་བཞི་རྣམས་ནི་རིམ་པ་ལྟར །རྡོ་རྗེ་འཇིགས་བྱེད་རྗེ་
མདུང་ཐུང་གཡས། །གཡོན་པ་ན་ནི་དགྲ་སྟ་ཞགས་པ་འཛིན། །ཀཱི་ལི་ཀཱི་ལ་རྗེ་ཕུར་བུ་གཡས། །
གཡོན་པ་ན་ནི་དགྲ་སྟ་ཞགས་པ་འཛིན། །པདྨ་མཛེས་མ་ཕྱག་གཉིས་པདྨ་འཛིན །རྡོ་རྗེ་རྩེ་མོ་རྡོ་རྗེ
ཞགས་པ་འཛིན །ཁྲོ་བོ་ཐམས་ཅད་དབུ་སྐྲ་གྱེན་དུ་འབར། །སྦྲུལ་རྒྱན་སྟག་གི་པགས་པའི་ཤམ་
ཐབས་ཅན།།གཡས་བརྐྱངས་སྟབས་ཀྱིས་ཁྲོ་གཉེར་ཕྱི་རོལ་ལྟ། །
དཀྱིལ་འཁོར་དབུས་སུ་རྗེ་བཙུན་སྤྱན་རས་གཟིགས། །སྐུ་མདོག་དཀར་བོ་ཕྱག་གཡས་
མཆོག་སྦྱིན་མཛད། །གཡོན་པས་པད་དཀར་ཡུ་བ་ཐུགས་ཀར་འཛིན། །སྣང་མཐས་གཙུག་རྒྱན་
ཚངས་པའི་ཆ་ལུགས་ཅན། །གཡས་ན་སྒྲོལ་མ་གཡོན་ན་དཀར་མོས་འདུད། །སྣང་བ་མཐའ་ཡས་
བསྟན་པའི་གཙོ་བོ་ཉིད། །སྟེང་གི་གཡས་དང་གཡོན་ན་མངོན་པར་བཞུགས །ཕྱི་རོལ་གྲྭ་བཞིར་
555

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
རྒྱལ་ཆེན་ཁྲོས་པ་བཞི། །དཀྱིལ་འཁོར་སྒོ་བཞི་རྣམས་སུ་རིམ་པ་ལྟར། །རྡོ་རྗེ་འཛིན་པ་ཞི་བའི་ཆ་
བྱད་ཅན། །ཞལ་འཛུམ་རྡོ་རྗེ་འགྱིང་བག་ཅན་དུ་འཛིན། །རི་རབ་འབར་བའི་སྟེང་ན་རོལ་པས་
བཞུགས། །ཁྲོ་བོའི་རྒྱལ་བོ་པདྨ་དྲག་ཤུལ་ཅན། །གཡས་ན་པདྨ་གཡོན་པས་ཞགས་པ་འཛིན། །པདྨ་
ཁ་ཕྱེ་འབར་བའི་དབུས་ན་བཞུགས། །དབང་བོ་མིག་གསུམ་པ་ནི་རྡོ་རྗེ་འཛིན། །རིན་ཆེན་བྲག་རི
འབར་བའི་དབུས་ན་བཞུགས། །དོན་ཡོད་ཁྲོ་བོ་པདྨ་ཞགས་པ་འཛིན། །པད་སྟེང་ལྕགས་ཀྱུ་འབར་
བའི་དབུས་ན་བཞུགས། །ཟླ་བའི་གདན་ལ་རི་ཁྲོད་ལོ་མ་ཅན། །གསེར་གྱི་མདོག་ཅན་ཞལ་གཅིག་
ཕྱག་གཉིས་མ། །ཕྱག་གཡས་དགྲ་སྟ་གཡོན་ན་ཞགས་པ་འཛིན། །ལོ་འདབ་སྣ་ཚོགས་ཀྱི་ནི་གོས་
དག་གྱོན། །སྣང་མཐས་གཙུག་རྒྱན་མིའུ་ཐུང་གེལ་བའི་གཟུགས། །གཽ་རཱི་ཙཎྜ་ལཱི་དང་མ་ཏཾ་གཱི།པུཀྐ་
པཱི་རྣམས་ལས་མདོག་ཕྱག་མཚན་ཅན། །པུས་མོ་བཙུགས་ཤིང་ཀུན་ཀྱང་རྒྱན་གྱིས་སྤྲས། །དཀྱིལ་
འཁོར་དབུས་སུ་བཅོམ་ལྡན་མི་འཁྲུག་པ། །ཕྱག་བཞི་རྣམ་པར་སྣང་མཛད་རིན་ཆེན་ཏོག །འོད་
དཔག་མེད་དང་རྔ་སྒྲ་ཐམས་ཅད་དཀར།།རྒྱལ་ཀུན་རྫོགས་ཤིང་མཉམ་བཞག་ཕྱག་རྒྱ་ཅན། །
དཀྱིལ་འཁོར་དབུས་ན་བསྟན་པའི་གཙོ་བོ་དང༌། །གཡས་པ་མཆོག་སྦྱིན་གཡོན་པ་མཉམ་
བཞག་མཛད། །རི་རབ་བྱང་དུ་ཕྱག་ན་རྡོ་རྗེ་ནི། །སྐུ་མདོག་སྔོན་པོ་གཡས་པས་རྗེ་གསོར། །
གཡོན་པས་དབང་ཕྱུག་ཆེན་པོ་ཐལ་སྦྱར་མནན། །རོལ་པའི་ཞབས་གཡས་ཀྱིས་ནི་དཀའ་ཟློག་
མནན། །གྲོང་ཁྱེར་དཀྱིལ་འཁོར་ཆེན་པོའི་དང་བོའི་དབུས། །རྡོ་རྗེ་ལྕགས་ཀྱུ་སྔོན་པོ་ལྕགས་ཀྱུ་
འཛིན། །ནུབ་ཕྱོགས་ཁུ་ཚུར་སེར་བོ་རྡོ་རྗེ་འཛིན། །བློ་གྲོས་སེར་བོ་པདྨ་རྡོ་རྗེས་མཚན །རྡོ་རྗེ་སྡེ་
སེར་མཆོག་སྦྱིན་པདྨ་འཛིན། །རྡོ་རྗེ་ལག་བཟང་གསེར་མདོག་རྡོ་རྗེ་འཛིན། །རྡོ་རྗེ་གཙུག་འབྱུང་
དམར་བོ་སྤྱན་གསུམ་པ། །གླང་ལྤགས་སྨད་གཡོགས་ནོར་རྒྱས་སེ་རལ་ཁ །ཕྱག་གཡས་རྡོ་རྗེ་
གཡོན་པ་སྡིགས་མཛུབ་མཛད། །ཤར་སྒོའི་གཡས་དང་གཡོན་དུ་སྟོབས་པོ་ཆེ། །སྔོན་པོ་རྣམ་གཉིས་
ཕྱག་ན་དབྱུག་པ་འཛིན། །དཀྱིལ་འཁོར་གཉིས་པར་འདོད་པའི་རྡོ་རྗེ་ནི། །སྐུ་མདོག་དཀར་དམར་རྡོ་
རྗེ་ཉ་ཉིད་འཛིན། །དེ་ཡི་ནུབ་ཏུ་བདུད་རྩི་འཁྱིལ་བ་ནི། །སྔོན་པོ་ཕྱག་གཡོན་ལས་ཀྱི་རྡོ་རྗེ་འཛིན། །1
དེ་ཡི་གཡས་དང་གཡོན་དུ་མེ་ཏོག་ཅན། །རྩེད་མོ་ཅན་གཉིས་སྔོན་པོ་ཁྲོས་པ་གཡས །རྡོ་རྗེ་འཕྱར་
556

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
ཞིང་གཡོན་པ་སྡིགས་མཛུབ་མཛད།།ལྕགས་སྒྲོག་སྔོན་པོ་ལྕགས་སྒྲོག་དཔལ་བེའུ་འཛིན། །མེ་ཁ་ལ
སྔོ་གཡུང་དྲུང་འཁྱིལ་བ་འཛིན། །སེར་མོ་གསེར་མདོག་བྱ་མ་བུམ་ཉི་འཛིན། །དྲག་མོ་སྔོན་མོ་སྟེང་དུ་
གདུགས་ཉིད་འཛིན། །རྡོ་རྗེ་ལས་མ་ལྗང་གུ་རྗེ་འཛིན། །བྱང་དུ་བུམ་ལྷ་མ་ནི་བུམ་པ་འཛིན། །
དགའ་མ་པད་འཛིན་ཐུབ་དཀའ་རལ་གྲི་འཛིན། །དེ་ཡི་ཀ་ཏ་ཡ་ན་རྡོ་རྗེ་འཛིན། །དེ་ཡི་ལྷོར་ནི་རྡོ་རྗེ
གནོད་སྦྱིན་རྣམས། །དཀྱིལ་འཁོར་གསུམ་པ་གྲོང་ཁྱེར་གསུམ་པར་ནི། །མི་གནང་བ་ཡི་ལྷ་རྣམས་སྒྲ་
དག་གྲག །དཀྱིལ་འཁོར་བཞི་བར་ནོར་རྒྱས་སེར་བོ་ནི། །ཀླུ་ཡི་འཁོར་རྣམས་དག་གིས་རབ་ཏུ་
བསྐོར།།ལྔ་བར་གདོང་དྲུག་དམར་བོ་མདུང་ཐུང་འཛིན། །གསེར་མདོག་གོས་ཀྱི་སྟོད་གཡོགས་དག་
གིས་སྤྲས། །རྨ་བྱ་ལ་ཞོན་འབྱུང་བོའི་ཚོགས་ཀྱིས་བསྐོར། །དྲུག་པར་རྫོང་གི་འཕགས་མ་དཀར་མོ་
ནི། །རྩེ་གསུམ་འཛིན་པ་འབྱུང་བོའི་འཁོར་གྱིས་བསྐོར། །བདུན་པ་ཆུ་ཀླུང་རི་དྭགས་ཁྱུ་མཆོག་
བཅས། །དབང་ཕྱུག་ནག་མོ་གཡོན་ན་རྩེ་གསུམ་འཛིན། །དེ་ཡི་ནུབ་བྱང་བདེ་བྱེད་དཀར་མོ་ནི། །རྩེ་
གསུམ་འཛིན་པ་ཁྱུ་མཆོག་དག་ལ་ཞོན།།དེ་ཡི་བྱང་ཤར་ཆུ་ཀླུང་གཡས་འགྲམ་དུ།།འཕྲོག་མ་བུ་དང་
བཅས་པ་སྙིམ་པ་བཟེད། །སྒོ་ཡི་གཡས་གཡོན་དག་ཏུ་གནོད་སྦྱིན་ནི། །རྭ་ཅན་དག་དང་དུང་སྣ་
དབྱུག་པ་འཛིན། །དཀྱིལ་འཁོར་བརྒྱད་པར་ལྷ་ཆེན་བརྒྱད་རྣམས་གནས། །དཀྱིལ་འཁོར་དགུ་བར་
ཕྱོགས་སྐྱོང་བརྒྱད་རྣམས་གནས། །བཅུ་བར་ཚངས་པའི་དྲང་སྲོང་དཀར་བོ་ནི། །མཉམ་བཞག་
མཛད་པ་དྲང་སྲོང་འཁོར་གྱིས་བསྐོར། །བཅུ་གཅིག་པ་ནི་གཤིན་རྗེ་འཁོར་དང་བཅས། །ཤ་ཟས་
རྒྱལ་བོ་གཡེང་བྱེད་མི་ཤ་ཟ། །དུར་ཁྲོད་ལ་གནས་ཤིན་ཏུ་འཇིགས་པ་སྟོན། །བཅུ་གཉིས་པར་ནི་མེ
ལྷ་མ་མོས་བསྐོར། །བཅུ་གསུམ་པར་ནི་ཡི་དྭགས་རྫུ་འཕྲུལ་ཆེ། །གཙོ་འཁོར་རྣམས་ནི་གཏོར་མ་
རབ་ཏུ་ཟ།།བཅུ་བཞི་པར་ནི་རྒྱལ་བའི་བློ་གྲོས་མ།།གསེར་མདོག་རྗེས་མཚན་པའི་པདྨ་འཛིན།།
བློ་གྲོས་རྡོ་རྗེ་དཀར་མོ་པདྨ་འཛིན། །གཡས་སུ་ཟླ་བཟང་ཕྱོགས་བཟང་སྟོབས་པོ་ཆེ། །གཡོན་དུ་
ཁྱབ་འཇུག་དབང་བོ་ཉེ་དབང་གནས། །བཅོ་ལྔ་བར་ནི་ཀླུ་ཆེན་བརྒྱད་གནས། །དཀྱིལ་འཁོར་
བཅུ་དྲུག་པར་ནི་ཚངས་པ་ཡི །སྲིན་པོ་གཙོ་འཁོར་ཚངས་པའི་དབྱུག་པ་འཛིན། །བཅུ་བདུན་ཀ་ཏ་
ཡ་ན་འཁོར་དང་བཅས། །བཅོ་བརྒྱད་པར་ནི་དབང་ཕྱུག་ཆུང་མར་བཅས། །བཅུ་དགུ་བར་ནི་དབུས་
557

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ན་སྟོབས་པོ་ཆེ །སྔོན་པོ་བེ་ཅོན་འཕྱར་ཞིང་ཞགས་པ་ཐོགས། །ཕྱོགས་མཚམས་རྣམས་ན་གཏུམ་
བྱེད་བསམ་པ་ཅན། །རྨུགས་བྱེད་རྫོང་ཅན་ལྕགས་ཅན་སོ་ཅན་དང༌། །མཚན་སྦྱིན་ཐབས་སྦྱོར་ལ་
སོགས་ཉེ་བར་གནས། །དེ་ཡི་ཕྱི་རོལ་མུ་ཏ་ཊ་ཀ་དང༌། །ཕུར་བུ་གསུམ་པ་ལ་སོགས་རབ་ཏུ་གནས། །
ཉི་བ་ཡི་དབུས་ན་རིག་པ་མཆོག །སྔོ་བསངས་ཕྱག་གཡས་མཆོག་སྦྱིན་བེ་ཅོན་དང༌།།གཡོན་པ་རྡོ་
རྗེ་དང་ནི་ལྕགས་ཀྱུ་འཛིན།།ཕྱོགས་མཚམས་མ་ལུས་རྣམས་ནི་དྲི་གཤེད་དང་། །ཐབས་ཀྱི་དྲི་གཤེད་
གཉིས་ནི་སྡིགས་མཛུབ་མཛད། །རོ་ལངས་ནག་པོ་རལ་གྲི་འཛིན་པ་དང༌། །དཀར་ཤམ་ཆེན་མོ་
དཀར་མོ་ཟླ་མདོག་ཅན། །པདྨ་ཕྲེང་བས་བརྒྱན་པ་པདྨ་འཛིན། །རྒྱལ་བའི་བློ་གྲོས་མེ་ཁ་ལ་ཉིད་སྔོ། །
རྡོ་རྗེའི་གདོང་དང་ལྟེ་བ་གདོང་དཀར་མོ། །རྡོ་རྗེ་སེར་མོ་ནག་མོ་གྱེན་ལྟ་གདོང༌། །ཁྱད་པར་ཁ་དོག་
མི་གསལ་གསེར་གྱི་མདོག །རྡོ་རྗེ་སེང་ཁྲི་རྒྱལ་ལྡན་ཐུགས་ལྡན་བཞད། །དེ་རྣམས་སྐུ་མདོག་དམར་
བོ་ཐལ་མོ་སྦྱར། །ཉེར་གཅིག་པར་ནི་ཀུ་བེ་ར་གསེར་མདོག །ནོར་བུའི་དབྱུག་འཛིན་རྟ་ཡི་ཞོན་པ
ཅན། །གནོད་སྦྱིན་རྣམས་ཀྱིས་རབ་ཏུ་བསྐོར་བ་བཞུགས། །ཉེར་གཉིས་པར་ནི་ཀླུ་ཡི་བཀའ་ཉན་
བརྒྱད། །ཕྱག་ན་ཞགས་པ་ལ་སོགས་ཉེ་བར་འཛིན། །ནུབ་ཀྱི་ཕྱོགས་ཀྱི་དཀྱིལ་འཁོར་ཉེར་གསུམ་
པ། །ཀླུ་མོའི་བཀའ་ཉན་བརྒྱད་ནི་ཕྱག་མཚན་འདྲ། །ཉེར་བཞི་བ་ནི་ཆུ་ལྷ་ཀླུ་ཡིས་བསྐོར། །དེ་ཡི་སྒོ
བཞིར་འོད་མའི་རྩེ་མོ་དང༌། །དགའ་བ་སྐྱེད་པ་ལེགས་མཐོང་སྟོབས་རྒྱུ་གནས། །ནུབ་བྱང་གི་ནི་
དཀྱིལ་འཁོར་ཉེར་ལྔ་བར། །ལྷ་དང་ལྷ་མིན་མཁའ་ལྡིང་མི་འམ་གྱི། །ཀླུ་དང་དྲི་ཟ་སྲིན་པོ་ཟ་
གནས། །བང་རིམ་འོག་མར་ལྷོ་ནུབ་ཕྱོགས་སུ་ནི། །དྲག་མོ་ནག་མོ་རྩེ་གསུམ་གདེངས་པ་འཛིན། །
མདུན་ན་སྲིན་པོ་ནག་པོ་རལ་གྲི་འཛིན། །ནུབ་བྱང་མཁའ་ལྡིང་ཁྲ་བོ་འདབ་མ་འཛིན། །བྱང་ཤར་
དྲག་པོ་དཀར་བོ་རྩེ་གསུམ་འཛིན། །ཤར་དུ་རི་སྲས་དཀར་བོ་རྩེ་གསུམ་འཛིན། །བང་རིམ་གཉིས་
པར་ཀླུ་རྒྱལ་མཐའ་ཡས་སྤྲིན། །ལྷོར་ནི་གཤིན་རྗེའི་འཁོར་དང་བཅས་པ་རྣམས །ཤར་ལྷོར་ཡི་
དྭགས་ཁ་ཡི་ལག་སྟབས་ཅན། །ཤར་དུ་བརྗེད་བྱེད་ལག་པ་བྲང་ལ་གཅེར། །གནམ་གྲི་རལ་གྲི་
འཛིན་པའང་དེ་ན་གནས། །བྱང་ཤར་འབྱུང་བོ་ཕོ་མོ་ཁྲག་འཐུང་བ། །བྱང་དུ་ཚངས་པའི་སྲིན་མོ་
དབྱུག་པ་འཛིན། །ནུབ་བྱང་དུ་ནི་ཀླུ་རིགས་སྣ་ཚོགས་པ། །བང་རིམ་གསུམ་པའི་ལྷོ་ནུབ་ཕྱོགས་སུ་
558

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ
ནི། །ཤ་ཟ་དམར་ནག་ཁྲག་གི་རལ་བ་ཅན། །ཤིན་རྔམ་པ་ཤ་ཟའི་ལག་སྟབས་ཅན། །ལྷོར་ནི་རྣལ་
འབྱོར་མ་དང་མཁའ་འགྲོ་རྣམས །ལག་པ་སྙིམ་པ་བཀན་པའི་སྟབས་ཅན་ཉིད། །ཤར་ལྷོར་ལྷ་མིན་
གོ་གྱོན་རལ་གྲི་འཛིན། །ཤར་རྒྱལ་བོ་ཆེན་པོ་ཡུལ་འཁོར་བསྲུང༌། །དཀར་བོ་པི་ཝང་འཛིན་པ་དྲི་
ཟས་བསྐོར། །བྱང་ཤར་དུ་ནི་དབང་ཕྱུག་ཆེན་པོ་ལ། །རང་གི་ཆུང་མའི་ལོགས་ནས་འཁྱུད་པ་ཉིད། །
བྱང་དུ་ཕྱག་ན་རྡོ་རྗེ་སྔོན་པོ་ནི། །གཡས་པ་རྔ་ཡབ་གཡོན་པ་རྡོ་རྗེ་འཛིན། །གཡས་གཡོན་གཏུམ་
དང་ནི་རྩེ་མོ་ཅན། །དེ་དང་ཉེ་བར་རྣམ་སྲས་གསེར་མདོག་ནི། །གཡས་པ་རྒྱལ་མཚན་གཡོན་ན་ནེའུ་
ལེ་འཛིན། །གནོད་སྦྱིན་སྣ་ཚོགས་བཅས་ནི་འཁོར་གྱིས་བསྐོར། །ནུབ་བྱང་དུ་ནི་ཟླ་བའི་སྤྱི་གཙུག
སོགས། །ཀླུ་ཆེན་སྣ་ཚོགས་ཕུཊ་སྒྲ་སྒྲོག་པ་ཉིད། །མཁའ་ལྡིང་རྣམ་འཐུང་བུ་ནི་མཐུ་རྩལ་ཅན། །དེ་
འབྲང་བཻའི་ཚོག
དང་བར་འབྱུང་བོའི་ཚོགས་རྣམས་གནས། །ནུབ་ཕྱོགས་སུ་ནི་ཆུ་ལྷ་འཁོར་དང་བཅས། །བང་རིམ་
བཞི་བར་ནུབ་ཀྱི་ཕྱོགས་སུ་ནི། །ཉི་མ་འཁོར་བཅས་དམར་བོ་པདྨ་འཛིན། །ལྷོ་ནུབ་ཕྱོགས་སུ་སྲིན་
པོ་འཁོར་དང་བཅས །ལྷོར་ནི་རྒྱལ་ཆེན་འཕགས་སྐྱེས་སྐུ་མདོག་སྔོ། །རལ་གྲི་འཛིན་པ་གྲུལ་བུམ་
འཁོར་དང་བཅས། །ཤར་ལྷོར་རླུང་ལྷ་འཁོར་དང་བཅས་པ་གནས། །ཤར་དུ་ཟླ་བ་དཀར་བོ་ཀུ་མུད་
འཛིན། །ཐགས་བཟང་རས་ནི་ལྗང་གུ་རལ་གྲི་འཛིན། །བང་རིམ་ལྔ་བར་ནུབ་ཏུ་མིག་མི་བཟང༌། །
དམར་བོ་སྦྲུལ་ཞགས་འཛིན་པ་ཀླུ་ཡིས་བསྐོར། །བྱང་ཤར་གཞན་གྱིས་མི་ཐུབ་རྡོ་རྗེ་འཛིན། །གནས་
གཙང་ལྷ་བུ་མཉམ་བཞག་༼གི་བྱང་ཤར་དུ་ནི་ཤིན་མཐོང་གི་ལྷ༽མཛད་པའི་སྐོར། །བྱང་དུ་གནོད་
སྦྱིན་སེར་བོ་དབྱུག་པ་འཛིན། །དྲུག་པར་ཀླུ་རྒྱལ་རྒྱ་མཚོ་འཁོར་བཅས་ནུབ། །ལྷོ་ནུབ་ཏུ་ནི་གཞན་
འཕྲུལ་དབང་བྱེད་རྣམས། །ཤར་ལྷོ་ཚངས་རིས་ཀྱི་ནི་ལྷ་རྣམས་གནས། །ཤར་དུ་ཚངས་པ་མདུན་ན་
འདོན་གྱི་ལྷ། །བྱང་དུ་འོག་མིན་གྱི་ནི་ལྷ་རྣམས་ཏེ། །བང་རིམ་བདུན་པར་ནུབ་ཀྱི་ཕྱོགས་སུ་། །ཀླུ་
རྒྱལ་རྒྱ་མཚོ་ཆེན་པོ་འཁོར་དང་བཅས། །ལྷོར་ནི་འཕྲུལ་དགའ་ཤར་དུ་བརྒྱ་བྱིན་སོགས། །འདོད་ལྷ་
སྡུག་སོགས་ཚངས་སོགས་མཉམ་བཞག་མཛད། །སྐུ་མདོག་ཕྱག་མཚན་དམིགས་བསལ་མ་ཕྱེ་
རྣམས། །རང་རང་གཙོ་བོའི་མདོག་དང་ཕྱག་མཚན་ནི། །ལས་ཀྱི་མདོག་དང་ཕྱག་མཚན་འཛིན་པ་
ཉིད། །ཕྱག་གཡས་ཕལ་ཆེར་གཙོ་བོ་དག་ལ་འདུད། །དཀྱིལ་འཁོར་དབུས་ན་བསྟན་པའི་གཙོ་བོ་ནི། །
559

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
གཡས་པ་མཆོག་སྦྱིན་གཡོན་པ་མཉམ་བཞག་མཛད། །ཕྱོགས་མཚམས་བརྒྱད་དུ་རྡོ་རྗེ་སྙིང་དང་། །
རྡོ་རྗེ་མེ་ཏོག་འཕགས་པ་སྤྱན་རས་གཟིགས། །རིན་ཆེན་རྒྱལ་མཚན་བློ་བརྟན་བློ་གྲོས་བཟང༌།།རིན་
ཆེན་བློ་གྲོས་བློ་གྲོས་རྒྱ་མཚོ་གནས། །ཁྱམས་ཀྱི་ནུབ་ཏུ་ནམ་མཁའ་བློ་གྲོས་དང་། །ཤར་དུ་འདོད་
ལས་རྒྱལ་རྣམས་ལས་ཀྱི་མདོག །ཐལ་མོ་སྦྱར་ཞིང་པུས་བཙུགས་དམ་ཆོས་ཉན། །ལྷོ་ན་ཕྱག་ན་རྡོ་
རྗེ་གཏུམ་ཆེན་ནི། །སྔོན་པོ་རབ་ཏུ་འཕྲོས་པ་འཇིགས་སུ་རུང༌། །གཡས་པ་རྡོ་རྗེ་འབར་བ་དྲག་ཤུལ་
འཕྱར། །གཡོན་པ་ཞགས་པར་བཅས་པའི་སྡིགས་མཛུབ་མཛད། །ཕྱག་རྣམས་དུ་མའི་མཚོན་ཆ་བརྒྱ་
ཕྲག་འཛིན། །དཔྲལ་བའི་དབུས་དང་ཞབས་གཉིས་ལས་སྤྲུལ་བའི། །ཕྱག་ན་རྗེ་དུས་མཐའི་མེ
དཔུང་འདྲ། །དཀྱིལ་འཁོར་དབུས་ན་ཕྱག་ན་རྗེ་སྟེ། །ཕྱག་གཡས་དང་བོ་རྡོ་རྗེ་འབར་བ་འཕྱར། །
གཡོན་པས་བདུད་རྣམས་ཀུན་ལ་སྡིགས་མཛུབ་མཛད། །དེ་འོག་ལྕགས་ཀྱུ་འགུགས་ཤིང་ཕུར་བུས་
འདེབས །མཚམས་ཀྱི་འདབ་མར་ཁྲོ་བོ་རིམ་པ་བཞིན། །གཏུམ་པོ་སྨུག་ནག་ཕྱག་གཡས་རྡོ་རྗེ་
འཕྱར། །ཕུར་བུ་ལྗང་ནག་གཡོན་པ་ཕུར་བུ་འདེབས། །བེ་ཅོན་མཐིང་ནག་གཡས་པས་བེ་ཅོན་
འཕྱར། །ཐོ་བ་ནག་པོ་གཡས་པ་ཐོ་བ་འཕྱར། །ཕལ་ཆེར་གཡོན་པ་སྡིགས་མཛུབ་ཐུགས་ཀར་
བསྒྲེང༌། །རྡོ་རྗེ་ཕུར་བུ་ཕྱག་གཡས་རྗེ་འཕྱར། །
དཀྱིལ་འཁོར་དབུས་སུ་ཕྱག་རྡོར་གོས་སྔོན་ཅན། །ཆར་སྤྲིན་མདོག་ཅན་ཕྱག་གཡས་རྡོ་རྗེ་
དརགསརྔནཔ
འཕྱར། །གཡོན་པ་ཞགས་པ་འཛིན་པས་སྡིགས་མཛུབ་མཛད། །དེ་འོག་གཉིས་ཀྱི་སྦྲུལ་གྱི་སྐེད་ནས་
བཟུང༌། །སྦྲུལ་མགོ་ཟ་ཞིང་མཇུག་མ་ཞབས་ཀྱིས་གནོན། །ཐ་མའི་ཕྱག་གཉིས་ཐལ་མོ་ཐུགས་ཀར་
འདེབས །སྦྲུལ་གྱིས་བརྒྱན་ཅིང་ཉི་ཟླ་ཕྲག་ན་ཤར། །གཡས་བརྐྱངས་གཡོན་བསྐུམས་དྲག་ཏུ་
འགྱིང་བ་ཅན། །པུས་མོ་དཔག་ཚད་བརྒྱད་ཁྲིའི་མཚོ་ལ་ནུབ། །རྒྱལ་རིགས་ཀླུ་གནོན་རི་རབ་སྐེད་པ་
བརྟེན། །རྡོ་རྗེ་གཏུམ་པོ་བྲམ་ཟེའི་ཀླུ་རིགས་གནོན། །བྱང་གི་སྒྲ་མི་སྙན་ལ་སྐུ་རྒྱབ་བརྟེན། །འཁོར་
རྣམས་གསང་བ་མན་ཆད་མཚོ་ལ་ནུབ། །ཤར་གྱི་ལུས་འཕགས་དག་ལ་སྐུ་རྒྱབ་བརྟེན། །རྡོ་རྗེ་ཕུར་
བུ་རྗེ་རིགས་ཀླུ་རྣམས་གནོན། །ལྷོ་ཡི་འཛམ་བུ་གླིང་ལ་རྒྱབ་རྟེན་བཅས། །རྡོ་རྗེ་བེ་ཅོན་དམངས་
རིགས་ཀླུ་རྣམས་གནོན། །ནུབ་ཀྱི་བ་ལང་སྤྱོད་ལ་སྐུ་རྒྱབ་རྟེན། །རྡོ་རྗེ་ཐོ་བ་འཆོལ་བའི་ཀླུ་རྣམས་
560

རྒྱུད་སྡེའི་བཞིའི་ལྷ་ཚོགས་རྣམས་ལ་སོ་སོའི་མངོན་རྟོགས་དང་མཐུན་པར་བསྟོད་པ་ཞེས་བྱ་བ་རིམ་པར་ཕྱེ་བ་གསུམ་པ།
གནོན། །དཀྱིལ་འཁོར་ཤར་དབུས་བསྟན་པའི་གཙོ་བོ་བཞུགས། །དེ་ཡི་གཡས་ན་ཁྲོ་རྒྱལ་སྟོབས་པོ་
ཆེ། །མཐིང་ནག་དུས་མཐའི་སྤྲིན་ཆེན་ལྟ་བུར་འཇིགས། །རྩ་བའི་ཕྱག་གཉིས་རྔ་ཡབ་ཐལ་མོ་སྦྱར། །
བརྐྱངས་བསྐུམས་ཚུལ་གྱིས་མེ་འབར་དབུས་ན་བཞུགས། །དེ་ཡི་འོག་ན་ཕྱག་རྡོར་འཁོར་དང་
བཅས། །དེ་ཡི་གཡས་ན་གནོད་མཛེས་མཱ་མ་ཀཱི། །བདུད་རྩི་ཐབ་སྦྱོར་ཀཱི་ལི་ཀཱི་ལ་སོགས། །ཐམས་
ཅད་སྐུ་མདོག་སྔོན་པོ་འཇིགས་སུ་རུང༌། །ཕྱག་གཡས་རྡོ་རྗེ་འཛིན་ཅིང་གཡོན་ཕྱག་འཚལ། །བདུད་
རྩི་ཐབ་སྦྱོར་འོག་ན་རིམ་པ་བཞིན། །ལྕགས་ཀྱུ་ལྕགས་སྒྲོག་སྐུ་མདོག་སྔོན་པོར་གནས། །ནུབ་སྒོའི་
ནང་ན་རྗེ་ཐོ་བ་དང༌། །བེ་ཅོན་གཉིས་ནི་གཙོ་བོ་དག་ལ་འདུད། །སྟོན་པའི་གཡོན་དུ་འཕགས་པ་
སྤྱན་རས་གཟིགས། །དེ་ཡི་གཡས་སུ་ལྷ་མོ་གོས་དཀར་མོ། །དེ་ཡི་འོག་ཏུ་སྒྲོལ་མ་ཁྲོ་གཉེར་ཅན། །
སྤྱན་རས་གཟིགས་ཀྱི་གཡོན་དུ་རྟ་མགྲིན་དང༌། །རྡོ་རྗེ་སྙིང་བོ་ལ་སོགས་དུ་མ་གནས། །ཁོར་ཡུག
ཤར་དུ་ཟླ་བ་ཉི་མ་དང༌། །ཡུལ་འཁོར་སྲུང་དང་དབང་ཕྱུག་ཆེན་པོ་གནས། །ཤར་ལྷོ་སོགས་སུ་མེ་ལྷ་
ལ་སོགས་བཞུགས། །དཀྱིལ་འཁོར་དབུས་ན་བསྟན་གཙོ་ཆོས་འཆད་ཅན། །གཡས་ན་བེ་ཅོན་ཆེན་
པོ་བེ་ཅོན་འཛིན། །གཡོན་ན་ཕྱག་རྡོར་དྲག་པོ་རྡོ་རྗེ་འཛིན། །སྒོ་བཞིར་རྒྱལ་བོ་ཆེན་པོ་བཞི་ཉིད་
བཞུགས། །དཀྱིལ་འཁོར་ཤར་དབུས་བསྟན་པའི་གཙོ་བོ་བཞུགས། །དེ་ཡི་གཡས་ན་ཕྱག་ན་རྗེ་
ཉིད།།གཡོན་ན་དྲང་སྲོང་རི་བྱི་མཉམ་བཞག་ཅན། །ཕྱག་ན་རྡོ་རྗེའི་མདུན་ན་མཁའ་ལྡིང་གི།དབང་
ལུས་ཆེན་འབརབོ་རྡོ་རྗེའི་མཆུ་ཅན་ལུས་ཆེན་འབར །གསེར་གྱི་འདབ་གཤོག་དང་ལྡན་སྟོབས་ཆེན་ནི། །རིན་ཆེན་
དུ་མའི་རྒྱན་གྱིས་མགོ་བོ་སྤྲས །གསེར་གྱི་རྒྱན་གྱིས་མགུལ་བ་ལ་སོགས་བརྒྱན། །དྲག་པོའི་
གཟུགས་ཅན་འགྱིང་བག་ལྟ་བ་སྟེ། །ཀླུ་དབང་བསྟན་ལ་གནས་ཤིང་འཁོར་གྱིས་བསྐོར། །དཀྱིལ་
འཁོར་ཤར་དབུས་བསྟན་གཙོ་ཆོས་འཆད་ཅན། །སྤྱན་རས་གཟིགས་དང་ཕྱག་ན་རྡོ་རྗེ་གཉིས། །དེ་
ཡི་གཡས་དང་གཡོན་ན་རྣམ་པར་བཞུགས། །དཀྱིལ་འཁོར་དབུས་ན་བཅོམ་ལྡན་ནོར་རྒྱུན་མ། །
གསེར་གྱི་མདོག་ཅན་ཕྱག་གཡས་དཔལ་འབྲས་འཛིན། །ཕྱག་གཡོན་དངོས་གྲུབ་སྟེར་བའི་ཟ་མ་
ཏོག །སྲབ་མོའི་གོས་ཀྱི་ཤ་འགག་སྟོད་གཡོགས་ཅན།།ཁ་དོག་སྣ་ཚོགས་ལྡན་པའི་ཤམ་ཐབས་གྱོན།
དར་དང་རིན་ཆེན་རྒྱན་རྣམས་ཀུན་གྱིས་སྤྲས། །ལྟ་བས་མི་ངོམས་རོལ་པའི་འདུག་སྟངས་ཅན། །
561

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ནུབ་སྒོར་དགའ་བོ་ཉེར་དགའི་ཀླུ་གཉིས་ནི། །གསེར་གྱི་མདོག་ཅན་ཡིད་བཞིན་ནོར་བུ་འཛིན། །
འགྲོ་ཀུན་གཡས་པའི་ཐལ་མོས་གཙོ་བོར་འདུད།།
དཀྱིལ་འཁོར་དབུས་ན་འཕགས་མ་ནོར་རྒྱུན་མ། །དེ་ཡི་གཡས་ན་དཔལ་མོ་གསེར་
མདོག་མ། །པདྨའི་ཕྱག་རྒྱས་སྒྲུབ་པ་བོ་ལ་བརྩེ། །དེ་ཡི་གཡོན་ན་ལྷ་མོ་པདྨའི་དཔལ། །དཀར་
དམར་མདོག་ཅན་ནོར་བུས་སྙིམ་པ་གང༌། །ཐམས་ཅད་རོལ་པའི་སྟབས་ཀྱིས་བཞུགས་པར་འགྱུར །
རྒྱུད་སྡེ་བཞིའི་དཀྱིལ་འཁོར་གྱི་ལྷ་ཚོགས་རྣམས་ལ་བསྟོད་པ་འདོད་པ་འཇོ་བ་དངོས་གྲུབ་ཀྱི་སྙེ་མ་
ཞེས་བྱ་བ།རྡོ་རྗེ་ཐེག་པའི་སློབ་དཔོན་དཔལ་འཆི་བ་མེད་པའི་སྡེ། ཕྱོགས་ཐམས་ཅད་ལས་རྣམ་
པར་རྒྱལ་བས་སྦྱར་བ་རྫོགས་སོ །འཇིགས་བྲལ་གྱི་སློབ་དཔོན་ཆེན་པོ་ཕྱོགས་ཐམས་ཅད་ལས་
རྣམ་པར་རྒྱལ་བའི་ཞབས་ཀྱི་བཀའ་འབུམ་ཐོར་བུ་བ་ལས་ཡི་དམ་གྱི་ལྷ་རྣམས་ལ་སོ་སོའི་མངོན་
རྟོགས་དང་མཐུན་པར་བསྟོད་པའི་སྐོར་ཏེ་རིམ་པར་ཕྱེ་བ་གསུམ་པའོ།11
562

༄༅།།ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་
མངགས་པའི་སྐོར་ཏེ་རིམ་པར་ཕྱེ་བ་བཞི་པ།
བོ་དོང་པཎ་ཆེན་ཕྱོགས་ལས་རྣམ་རྒྱལ།
༈ཨེ་ཆོས་འབྱུང་བའི་རྒྱ་མཚོ་ཆེན་པོ་མཁས་པའི་ངང་བ་ཅན་ལ་བསྟོད་པ་ཕྱོགས་ཀྱི་
མཛེས་མའི་རྣ་རྒྱན་བཞུགས་སོ། །
རྒྱ་གར་སྐད་དུ། དྷརྨ་ཀ་ར་མ་ཧཱ་ས་མུ་དྲ་བུ་ཧཾ་ས་བནྟཾ་ཏཱུ་ཏི་དི་ཤི་སུནྡ།རཱི་ཀུཎྚ་ལེ་ན་མ།
བོད་སྐད་དུ།ཆོས་འབྱུང་བའི་རྒྱ་མཚོ་ཆེན་པོ་མཁས་པའི་ངང་བ་ཅན་ལ་བསྟོད་པ།ཕྱོགས་ཀྱི་མཛེས་
མའི་རྣ་རྒྱན་ཞེས་བྱ་བ། ཐམས་ཅད་མཁྱེན་པ་ལ་ཕྱག་འཚལ་ལོ ཉིད་ཕྱིར་ཟླ་བ་རླུང་གིས་བསྐྱོད་
པའི་རྔ་ཡབ་འཕུར་ལྡན་བླ་གབ་མེད་པའི་ཤེལ་གྱི་གཞི། །གདུགས་དཀར་ཐིག་ལེའི་རླུང་ཡབ་ལ་
ཟགས་རབ་བསིལ་ཆུ་ཐོར་ཟིམ་བུ་དར་འབབ་མ་ལ་ཡ།།པདྨའི་ནགས་ཀྱིས་ཟེགས་བཀྲ་ཙན་དན་ས་
ཡི་མགོན་པོ་སྐྱོ་རགས་མེ་ཏོག་ལྡིང་བུའི་སྐྱིབས །མེ་ཚོགས་ཕུངས་པས་རབ་ཏུ་ཞི་བའི་སེམས་
དམྱལ་ལྟར་གཟུགས་ཕྱག་ན་པདྨོས་ཁྱེད་ལ་སྐྱོངས །གཞུང་ལུགས་ཉི་མ་འབུམ་ཕྲག་གསུམ་གྱིས་
ཡིད་མཁའ་དྲི་མེད་སྣ་རྒྱན་གང་གིས་འོད་ཟེར་ཤིན་ཏུ་མི་དམན་པ།།རབ་གསལ་ཞབས་ཀྱི་རྡུལ་གྱིས་
རབ་བཀྲམ་བཤེས་གཉེན་མུ་ཏྲ་པདྨའི་ངང་ཚུལ་ལེགས་ཤེས་རྒྱ་མཚོ་ངང་བའི་དཔལ།།ཕུལ་བྱུང་དམ་
ཆོས་ཕུད་སྒྲ་རབ་འཕེལ་བློ་ལྡན་འོང་བ་མྱོས་པའི་ཕྲེང་བའི་སྐལ་བཟང་དཔྱིད་ཀྱི་པདྨོ་ནི། །ལྷུར་ལེན་
བསྐྱེད་པ་རྨད་བྱུང་བརྩེ་བའི་མགོན་པོ་ཉིད་བྱོན་ཞབས་རྡུལ་ཡིད་འོང་ཁོ་བོའི་སྤྱི་བོར་གཟིམས་གྱུར་
ཅིག །བློ་གསལ་འཆི་མེད་ཀུན་དགའ་ཕུལ་བྱུང་ཆོས་མགོན་རྡོ་རྗེ་ཕ་བོང་གིས། །བྱང་ཆུབ་རི་འཐོར་
563

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
མི་ཆུང་སྒྲ་ཡི་རྟ་ངན་རི་ལས་སྐྱོབ་མཛད་ཅིང༌། །ཚོགས་གཉིས་དྲིན་གྱི་ཤུགས་ཀྱིས་རིང་གཤེགས་ཉི་
མ་གཞོན་ནུ་ལྟ་བུར་ནི། །ཕྱོགས་གཉིས་དག་ལས་མངོན་པར་བྱང་ཆུབ་སྔོན་མེད་མཆོག་སྦྱིན་བརྒྱ་
བར་འདུད །ཆོས་ཀྱི་ཉི་མ་ཡེ་ཤེས་སྣང་ལྡན་སྐྱོན་གྱི་དམིགས་པས་སྒྲིབ་བྲལ་ཉིད། །མི་ཟད་ཡོན་
ཏན་གཟི་བརྗིད་དཔལ་འབར་བྱང་ཆུབ་ཆེན་པོར་བྱང་ཆུབ་པའི། །ཕྱོགས་ཀྱི་ཤིང་རྟས་འཕགས་པ་
ཉིད་ཤོལ་གང་གི་འོད་ཟེར་ཕྲ་མོས་ཀྱང༌། །ཤེས་རབ་རྣམ་པའི་མི་འཐོམས་ལས་སྐྱོབས་བཤེས་
གཉེན་རྣམས་ཀྱིས་ཁྱེད་ལ་སྐྱོངས། །དགེ་ལེགས་དར་གྱིས་འཕུར་མ་རབ་ལྡིང་བརྩོན་འགྲུས་རྔ་ཡབ་
གཞད་པའི་དཔལ། །ལེགས་བཤད་རིན་ཆེན་དྲི་མ་མེད་པས་གང་གི་རྩེ་མོ་ལྷམ་མེ་བ། །སྙན་པའི་བ་
དན་རབ་ཏུ་བསྐྱོད་ཀྱང་ཉེས་བྱས་འཐོར་རླུང་འཕྲོས་པ་ཡིས །མི་གཡོ་ལྷུར་ལེན་རྡོ་རྗེ་དང་ནི་རིན་
ཆེན་ས་སྐྱོབས་འདྲ་རྣམས་རྒྱལ །ཕུན་ཚོགས་རིན་ཆེན་འབྱུང་གནས་རྣམ་རྩེན་བྱང་ཆུབ་སེམས་ཀྱིས་
ས་འོག་བརྗེ། །གསུང་རབ་ལྟ་ཟེར་རྗེའི་མེ་སྟག་བཞིན་གྱིས་ཅི་ཡང་མི་བཟོད་ལ། །ཐུགས་རྗེའི་
རིན་ཆེན་གདེངས་ཀ་འཕྱར་ལྡན་ལེགས་ཚོགས་སྤྲིན་བརྒྱ་རབ་གཡོས་ནས། །དཔལ་འབྱོར་བཟང་
བོའི་ལོ་ཏོག་སྨིན་མཛད་གང་གི་ཞབས་ལ་མགོས་ཕྱག་འཚལ །ལྟ་བའི་རིན་ཆེན་ཐོར་ཚུགས་འབར་
བས་མགོན་པོ་ཁྱོད་ཞབས་ཉེར་མཆོད་ཅིང༌། །ཡོན་ཏན་རིན་ཆེན་རྒྱ་མཚོའི་ཚོགས་མངའ་ཤཱཀྱ་སེངྒེ་
ལྟ་བུར་ནི། །ཆོས་ཀུན་ནམ་མཁའི་ངོ་བོར་གཟིགས་ནས་བྱང་ཆུབ་ཆེན་པོར་སངས་རྒྱས་ཏེ། །སེམས་
3
ཅན་ཀུན་ཡིད་དགའ་བ་ཉིད་མཛད་ཆོས་ཀྱི་རྒྱལ་མཚན་འཛིན་དེས་སྐྱོངས། །བློ་གྲོས་རི་དབང་རྒྱལ་
བོ་ལྟ་བུར་མཆོག་ཏུ་བསྟན་པར་ཉི་བཞིན་ཡུལ་རྣམས་ཉིད་ལ་འཇུག །ནམ་མཁའི་ནོར་བུ་ལྟ་བུར་
ད་ཅིང་མཆོག་ཏུ་གྱུར་ཀྱང་ནམ་མཁའ་ཇི་སྙེད་པ་ལ་ཁྱབ། །མཁའ་བཞིན་ངོ་བོ་ཉིད་མེད་མངོན་
དུ་གྱུར་ཅིང་ཡེ་ཤེས་རྡོ་རྗེ་ཕྱུག་པོའི་བདག་ཉིད་འཛིན། །འདོད་པའི་བརྩིགས་པ་ལྷུན་པོར་འཇིག་ཀྱང་
བྱང་ཆུབ་རྩེ་མོ་གཞོམ་དུ་མེད་པ་ཁྱེད་ལ་འདུད། །གང་གི་དྲག་པ་རང་དུ་སོང་སྟེ་ནམ་མཁའ་ཡི་ཡང་
ཕ་མཐར་ཉུལ།།སྐྱོན་རྣམས་འཁོར་བ་ཉིད་ལ་བཞག་ནས་ཡོན་ཏན་མ་ལུས་ཉིད་ལ་བསྡུས །ང་རྒྱལ་
བ་དན་རྣམ་པར་བསྐལ་ནས་བསྟན་པའི་རྒྱལ་མཚན་བསྒྲེངས་མཛད་པ། །དཔལ་ལྡན་གྲགས་པའི་
ཞབས་ལ་བདག་ནི་ལན་གཅིག་མིན་པར་ཕྱག་བགྱིད་དོ། །བསྟོད་པ་ཕྱོགས་ཀྱི་མཛེས་མའི་རྣ་རྒྱན་
564

ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་མངགས་པའི་སྐོར་ཏེ་རིམ་པར་ཕྱེ་བ་བཞི་པ
ལས་ངང་བའི་སྡེ་ལ་བསྟོད་པ་སྟེ་ལེའུ་དང་བོའོ །།
གང་ལ་བསྟོད་པ་རྩོམ་པ་ཉིད་ན་ཚིག་གི་བདག་པོ་རྣམས་ཀྱི་ལྕེ་ཡང་བསམ་གཏན་ལ་ནི་
བཞུགས་སོ་ཞེས། །སྨྲ་བཅད་རྟུལ་ཞུགས་ཡོངས་སུ་འཛིན་སེམས་ཨེ་མ་ཕྱོགས་རྣམས་ཀུན་ལས་
རྒྱལ་བའི་ལྷ་ཡང་དེ་རིང་མྱུར་བར་ནི། །བློ་གྲོས་པིར་གྱི་རྩེ་མོར་གནག་ཚའི་འདམ་གྱི་ཁྲོད་ན་རི་མོ་
གསལ་དམན་མིན་པར་ཤེས་བྱའི་ཕུང་བོ་རྣམས །སྨྱུ་གུའི་རྩོམ་པ་ཀྱེ་མ་ངལ་ཞེས་ཁྲེལ་བར་གྱུར་
མོད་དེ་ལྟ་ན་དབྱངས་ཅན་འགུགས་པར་ངས་འདི་བྱས། །ཤིན་ཏུ་མཚར་དཔལ་ལྡན་པ་ཡི་ཐིག་ལེ་
མི་ཉུང་ཕྱོགས་ལ་རྒྱན་དབང་སྟེར་བ་བཞིན་དུ་འོངས་གྱུར་པ། །འདི་ནི་མཐོ་རིས་མེལ་ཚེ་མཁན་གྱི་བླ་
གབ་མེད་པའི་རིན་ཆེན་རྡོ་ལེབ་ཟླ་བ་ཆུ་ཤེལ་འོད་ཆགས་པའི། །ཧ་རི་ཙན་དན་ལྡེ་གུ་ཕྲེང་བ་ག་བུར་
ལ་ཟེགས་མུ་ཏིག་ཐག་པའི་དཔྱང་ཐག་ལྡེམ་བུ་ལྷུར་ལེན་པའང༌། །གདོལ་བའི་ཁང་ཁྱིམ་གྱོ་མོ་
འཁྲིགས་པའི་སྐྱོ་ར་ལྟར་སྤྱོད་ཀུན་བཟོད་བུ་མོའི་རྣ་བའི་རྒྱན་དེས་འཛིན་མ་རྒྱལ། །འདི་ཡི་ནུབ་ཀྱི་
ནགས་ཀྱིས་དབང་མོ་འཛིན་བྱེད་རྣམས་ཀྱིས་དབུས་ན་ཁམས་ཀྱི་རྒྱན་གྱི་པིར་དུ་བྱས་གྱུར་པ། །མེས་
པོའི་ལག་པས་སྔོན་མེད་རི་མོའི་དཀྱིལ་འཁོར་བཀྲ་བར་བྲིས་ལ་ཤིན་ཏུ་ཕུལ་བྱུང་དབྱིག་པའི་ཕྲེང་བ་
ཉིད་གྱུར་ནས། །དབྱར་དུས་ནམ་མཁའི་རྔ་ལ་བསྐྲུན་སླད་གཉིས་འཐུང་སྨྱོན་པའི་སོ་ཡི་ཁྱོགས་ལྟར་
རབ་ཏུ་བསླང་བ་ཉིད་གྱུར་ཏེ། །གང་གི་རྩེ་མོ་མཐོན་པོས་ཉི་མ་ཟླ་བའི་མལ་ཡང་སྐྱེངས་པ་ཉིད་
བཞིན་ཡང་ན་ཕྱོགས་ཀྱི་སྒོ་གླེགས་སོ །གང་གི་མདུན་ན་ལྕང་མའི་ཕྲེང་བ་ཙན་དན་ས་ཡི་མགོན་པོ་
ལྟ་བུར་རིང་དུ་ཁྱབ་པའི་དྲི་བཟང་ཅན། །སྨྲ་བ་རབ་མྱོས་སྦྲང་མ་བསྐྱོད་པའི་འདབ་མའི་སེར་བུས་མེ་
ཏོག་རླུང་ཡབ་ཕུལ་དུ་བྱུང་བའི་རོལ་པ་ཅན། །ལྕུག་ཕྲན་ལྡེམ་བུར་བཀུག་པའི་ལྕང་ཐག་ལ་ཆགས་
ནགས་རླུང་འཐུང་བའི་ཁུ་བྱུག་ཁྱོ་ཤུགས་ཀུས་འདེབས་སྙན་ཕྲ་བ །གླིང་བུའི་གདངས་ནི་སྨྱུ་གུའི་
སྦུབས་ནས་མ་བྱུང་སོར་མོའི་འདུ་བྱེད་མིན་པར་རྣ་བའི་བཅུད་ལེན་སྤྲོ་བར་བྱེད། །མདུན་ན་ཆལ་
གྱིས་རབ་བཀྲམ་རྡོ་ཡི་ཐང་ནི་ཟླ་བའི་འོད་ཟེར་ཤར་བའི་ཆུ་ཤེལ་དག་པའི་ངོས་ལྟར་འཚེར། །བདལ་
བའི་ཐང་ཀ་ལི་ཁྲིའི་རྡུལ་གྱིས་དམར་བོར་བྱས་པའི་འཆི་མེད་བུ་མོའི་ཐིག་ལེ་དངར་བ་དང་།།ཉི་མའི་
ཁུ་བས་བྲན་པ་ལྟ་བུ་གྱུར་པས་རི་བོང་འཛིན་པའི་ཐུན་མཚམས་གཞོན་ནུའི་ཡོལ་བ་ཅན། །སྐྱོངས་པ་
565

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ལྟར་བྱས་དཔལ་ལྡན་རྡོ་ཡི་ཆུ་ལོན་རིན་ཆེན་རྩིག་པ་ཚར་དུ་དངར་བས་མངོན་པར་འདོད་པ་འདུ་བ་
མཚོན། །གྲོང་ཁྱེར་འདི་ཡི་མཛེས་པ་དང་། །གསེར་གྱི་མངལ་གྱི་འཇིག་རྟེན་གཉིས། །སྲང་ལ་ཡོངས་
སུ་གཞལ་བ་ན། །འདི་ཉིད་ལྕི་བས་དམའ་བ་སྙམ།།ས་སྐྱོབ་བུ་མོ་འགའ་ཞིག་ནི། །འདི་དང་ལྷ་ཡུལ་
མཛེས་པ་གཉིས། །སུ་ཞིག་ཁྱད་འཕགས་རྟོག་པའི་སླད། །ནམ་མཁར་བསྙེགས་ཏེ་ལྟ་བ་འདྲ། །ནུབ་
ཀྱི་ས་འཛིན་ནོར་སྦྱིན་གྱི། །གཟུགས་འཛིན་རི་ཕྲན་ནེའུ་ལེ་ཅན། །གང་གི་ཁ་ནས་རྙོག་བྲལ་ཆུ། །
ནོར་བུ་ཡོངས་སུ་སྐྱུགས་པ་བཞིན། །རི་རྣམས་ཀྱིས་བཏུད་གྲོང་ཁྱེར་འདི། །འཆི་མེད་རི་དྭགས་མིག་
ཅན་དང་། །ཉེ་དབང་རྣམས་ཀྱིས་བསྐོར་བ་ཡི། །རིན་ཆེན་ཁྲི་འཁོད་དབང་བོ་བཞིན། །ཆུ་ཀླུང་བུ་མོ་
དབུ་མ་ཡི། །མུ་ཏིག་དོ་ཤལ་ཕྲེང་རྒྱན་ཅན། །འདི་རྣམས་ལྷུང་ལྷུང་སྒྲོག་པ་འདི། །ལྷ་ཡི་རོལ་མོ་མ་
བཞིན་བརྗོད། །གྲོང་ཁྱེར་འདི་ཡི་དབུས་ཀྱི་ཆ། །མཐོ་ཞིང་ཆུ་ཀླུང་གཡས་སུ་འཁྱིལ། །དུང་གི་བཀྲ་
ཤིས་རྟགས་ཅན་གྱིས། །ཕྱོགས་ལས་རྣམ་པར་རྒྱལ་བར་འགྱུར །པདྨའི་མཚོ་ལ་ངང་བ་འམ། །མེ་
ཏོག་ཚལ་དུ་བུང་བ་བཞིན།།དཔལ་འབྱོར་ཕུན་ཚོགས་བརྒྱ་ཡི་གཏེར། །རང་དབང་ཉིད་དུ་འགྲོ་བར་
འགྱུར། །ལེགས་བྱས་ཆུ་གཏེར་བསྲུབས་པའི་དཔལ། །རྣམ་རྒྱས་མེ་ཏོག་འབྱུང་གནས་ཀྱི། །གེ་སར་
ཅན་འདི་ཉི་འོད་ཀྱིས། །མ་བསྒུལ་བར་ཡང་བཞད་པ་བཞིན། །བསྟོད་པ་ཕྱོགས་ཀྱི་མཛེས་མའི་རྣ་
རྒྱན་ལས་རྒྱ་མཚོ་ཆེན་པོ་ལ་བསྟོད་པའི་ལེའུ་སྟེ་གཉིས་པའོ །།
མཁས་པའི་ངང་བ་སྐད་འཇམ་ལྡན་པའི་པདྨའི་མཚོ་ཡིན་རྦ་རླབས་མེད་པའི་གཞན་གྱི་སྒྲ
ལྡན་ཆུ་གཏེར་མིན།།ཚོང་ཟོང་དབང་བོའི་གཞུང་ཉིད་འདུལ་བའི་སྤྲིན་གྱི་མཐུ་ཡིན་གློག་གི་ཕྲེང་ཅན
འཕེལ་འགྲིབ་བྱེད་ལྡན་ཆུ་མཐོང་མིན། །སྐྱེ་བོའི་བུང་བས་ཉེ་བར་རྟེན་ཕྱིར་པདྨའི་ནགས་ཡིན་འདམ་
རྫབ་མེད་པའི་ཆུ་ལས་སྐྱེས་པ་ཉིད་མ་ཡིན། །མཛེས་མའི་རིན་ཆེན་འཕང་གི་སྒྲས་བསྐྱོད་ནོར་བུའི་
ཁྱིམ་ཡིན་ཉི་མ་མེ་ཤེལ་བརྩིག་པ་སོགས་ཀྱི་ཁྱིམ་མ་ཡིན། །མཁས་པ་གང་གི་རྣམ་གནོན་མ་བཟོད་
པར །ཉི་མ་ཟླ་བ་གཟའ་དང་སྐར་མའི་ཚོགས། །བདག་ཅག་ས་ལ་འདུག་པ་འདི་ཤེས་ནས། །ནམ་
མཁའི་མཐོངས་སུ་འོང་སྟེ་བལྟ་བར་སྙམ། །འགའ་ཞིག་ཚེ་ན་གཟི་བརྗིད་ཕུང་པོའི་དཔལ། །ནམ་
མཁའ་ནས་ལྟ་བཟོད་པར་མ་ནུས་ཞེས། །སྤྲིན་གྱི་ཡོལ་བ་བཏང་སྟེ་དེའི་ཕག་ལྟ། །ལན་གཅིག་མིན་
566

ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་མངགས་པའི་སྐོར་ཏེ་རིམ་པར་ཕྱེ་བ་བཞི་པ
པར་ཡིབ་ཅིང་བལྟ་བ་འདྲ། །དེ་ལྟ་ན་ཡང་ཉི་མ་རྒྱས་ལྷག་པའི། །གཟི་བརྗིད་འདི་ནི་བལྟ་བར་མི་
ཕོད་ཅེས། །རིངས་པར་ལྷ་ཡི་ལམ་ནས་ཉེར་དོང་། །ནུབ་ཀྱི་རི་བོའི་ཕག་ཏུ་བྲོས་པར་ངེས། །ཉིན་
མཚན་ཀུན་ཏུ་བཞད་པའི་དཔལ་འབར་བ། །གང་གི་བློ་གྲོས་པད་ཚལ་འདི་མཐོང་རྟིང༌། །འདབ་
བརྒྱ་བ་ནི་འཇིགས་ཤིང་ངོ་ཚ་ནས། །ནགས་ཀྱི་ནང་དུ་བྲོས་པ་ཡིན་ནམ་སྙམ །སྨྲ་བའི་སེངྒེ་ཁོ་ན་རྒྱུ་
བ་ཡི། །ཆོས་འབྱུང་ནགས་ཀྱི་ནང་འདིར་ཕས་རྒོལ་གཞན། །ཆགས་སྡང་རོར་ཞེན་འགའ་ཞིག་
མཆིས་ཡོད་ན། །རྨོངས་པའི་རྩོམ་པས་ཝ་སྐད་མ་འབྱིན་ཅིག །འཇིགས་པ་མེད་པར་བ་ཀུན་ལན་
ལྡོན། །ཤིན་ཏུ་དུལ་ཞིང་ཕྱོགས་སུ་ལྷུང་བའི་ཡིད།།བཅོམ་པའི་མཁས་པ་འབའ་ཞིག་འདུ་བ་འདི།།
འཕགས་པའི་ཡུལ་ལམ་ཡང་ན་ཅི་འདྲ་ཞིག །འདི་ལས་གཞན་ན་སྨྲ་བ་སུ་ཞིག་རྟོག་གེའི་སྡེ་ལ་
མཁས་པ་སུ །ཕས་ཀྱི་རྒོལ་བ་དྲག་འཇོམས་སུ་ཡིན་མཁས་པ་འདུ་བའི་དབང་བོ་སུ། །མངོན་
བརྗོད་མ་ཚང་མེད་ཤེས་སུ་ཉིད་སྡེབས་སྦྱོར་སྙན་ངག་སྨྲ་མཁས་སུ། །དེ་འདྲ་ཡོད་ན་བློ་གྲོས་འཇིགས་
པ་མེད་པ་ཁྱེར་ཏེ་ང་དང་སྨྲ་བར་གྱིས། །གལ་ཏེ་འགའ་ཞིག་ང་ལ་སྐྱོན། །དོན་མིན་རང་བཞིན་འཕེལ་
བ་ཡི། །བསམ་པ་ཉིད་ཀྱིས་ལྷུར་ལེན་ན། །ཀྱེ་མ་དེ་ལ་ངས་ཅི་བྱ། །སྙན་དངགས་ལ་དབང་ཁོ་བོ་ཡི། །
ཉམས་ཀྱི་བདག་ཉིད་མཐོང་ནས་ནི། །དཔལ་ལྡན་གཞོན་ནུ་སྙན་ངག་མཁན། །ཉི་མའི་ལམ་དུ་བྲོས་
པར་ངེས། །ཆོས་འབྱུང་བའི་རྒྱ་མཚོ་ཆེན་པོ་མཁས་པའི་ངང་བ་ཅན་ལ་བསྟོད་པ་ཕྱོགས་ཀྱི་མཛེས་
མའི་རྣ་རྒྱན་ཞེས་བྱ་བ་ལས་ཐུན་མོང་དུ་བསྟོད་པའི་ལེའུ་སྟེ་གསུམ་པའོ །ཚུལ་འདི་ནི་དཔལ་ལྡན་
གྲགས་པའི་ཞབས་ཀྱི་པདྨོ་སྐྲ་ལ་འགོད་པ། སྙན་ངག་མཁན་པོ་དཔལ་འཆི་བ་མེད་པའི་སྡེ།ཕྱོགས་
ཐམས་ཅད་ལས་རྣམ་པར་རྒྱལ་བའི་ལྷས་སྦྱར་བ་རྫོགས་སོ།། །།
༈དཔལ་གསང་ཕུ་ནེའུ་ཐོག་གི་ཆོས་གྲྭ་ཆེན་པོ་ལ་བསྟོད་པ་རྒྱ་མཚོའི་རྦ་རླབས་སོ།།
རྒྱ་གར་སྐད་དུ། མ་ཧཱ་གུ་ཧཱ་སཱ་ཏ་དྷརྨ་སེ་ན་ཤྲཱི་ཀ་སུར་ཏེ་ན་སྟོད་ཏྲ་ནཱ་མ་ས་མུ་དྲོརྨ། ཨཱ་ལ
བོད་སྐད་དུ། དཔལ་གསང་ཕུ་ནེའུ་ཐོག་གི་ཆོས་གྲྭ་ཆེན་པོ་ལ་བསྟོད་པ་རྒྱ་མཚོའི་རྦ་རླབས་ཞེས་བྱ་བ་
འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །ཉིད་ཕྱིར་ཟླ་བ་རླུང་གིས་བསྐྱོད་
པའི་རྔ་ཡབ་འཕུར་ལྡན་བླ་གབ་མེད་པའི་ཤེལ་གྱི་གཞི། །གདུགས་དཀར་ཐིག་ལེའི་རླུང་རྒྱུན་ལ་
567

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཟེགས་རབ་བསིལ་ཆུ་འཐོར་ཟིམ་བུ་དལ་འབབ་མ་ལ་ཡང༌། །ཧ་རི་ཙན་དན་བཟང་སེར་བུ་རྣམ་
པར་གཡོ་བའི་ཡིད་འོང་ལྗོན་པའི་གྲིབ་བསིལ་ཅན། །ཆུ་ཤེལ་རྡོ་ལེབ་ལྡན་པའི་ཚལ་ཡང་རལ་གྲི་ལོ་
མའི་ནགས་ལྟར་འདང་གཙིགས་དེ་ཀུན་རྒྱལ། །མར་མེ་མཛད་ཀྱིས་ལུང་བཟང་བསྟན་ལས་དཔལ་
ལྡན་ལེགས་པའི་ཤེས་རབ་ཀྱིས །ལེགས་བཤད་རྔ་སྒྲ་རྒྱུན་དུ་རང་སྒྲོག་དཔལ་ལྡན་གསང་ཕུའི་
གཞལ་མེད་ཁང༌། །དགའ་ལྡན་གནས་ལའང་སྐྱེངས་པར་སྟེར་བྱེད་སྐལ་བཟང་ཕྱོགས་ཀྱི་རྣ་རྒྱན་ནི། །
ཉེ་བར་བསྒྲུབས་ཤེས་འཇིགས་མེད་གྲགས་པས་རྒན་པོ་རྣམས་ལས་ཉེ་བར་ཐོས། །དེ་ལྟར་སྔོན་བྱུང་
བ་བསྟན་ནས། ད་ནི་གང་གི་ཡོན་ཏན་གྱི་ཆེ་བ་བརྗོད་པར་བྱ་སྟེ། དམ་ཆོས་ཉིན་བྱེད་བློ་ངན་ཚ་ཟེར་
གཏུམ་འབར་བའི་འཇིགས་པ་རྣམ་པར་ཉམས་བྱེད་པ། །སྟོན་དུས་དྲི་མེད་ཟླ་སྣང་གཞོན་ནུ་འཆར་
གའི་ཚུལ་འཛིན་མུན་གཏིབས་རྣམས་ལ་སྐྱབས་གྱུར་པའི། །འོད་ཟེར་གྱིས་འཁྱུད་སྙིང་རྗེ་མཆོག་གི་
དཔལ་མོའི་ལང་རྣམ་པར་རྒྱས་པས་བརྐྱངས་བྱས་པ །བློ་ལྡན་གེ་སར་ལེགས་བཤད་དྲི་བཟང་
དོག་པས་རབ་མཛེས་བསྐལ་བ་བཟང་བོ་དེ་ལ་འདུད། །ཕ་རོལ་ཕྱིན་ཡུལ་མདོ་ཡི་སྟོབས་རྒྱས་མངོན་
པར་རྟོགས་པའི་རྒྱན་ཕྲེང་ལྡན །མདོ་སྡེ་འདུལ་བའི་རལ་པ་རྣམ་གཡོ་ཆོས་མངོན་ཤེས་རབ་མིག་
གཉིས་བགྲད། །ལེགས་བཤད་ཤུགས་འཆང་གང་གི་དྲེགས་པས་རྒོལ་བའི་གླང་བོ་སྟོང་འཇོམས་ལ། །།
སྒྲུབ་དང་སུན་འབྱིན་གད་མོ་ཆེ་ལྡན་བློ་ལྡན་བཟང་བོ་རྒྱལ་གྱུར་ཅིག །གང་ཡང་ནགས་རྣམས་ཕྲེང་
སུན་འ བལྡནབླླལྡནཔ
འདི་
ཆུ་
བ་ཆུ་འཛིན་དབྱར་དུས་ཀྱི་ནི་སྤྲུལ་བའི་འབྲུག །མཁས་རློམ་སྨྲ་བ་སྦྲང་བུ་གླེན་པའི་ལྕེ་ཡི་འདུ་བྱེད་
དང་མཚུངས་ཏེ། །གངས་ཅན་མཁས་པའི་མགོ་བོས་རབ་བཏུད་ལོ་ཆེན་དེ་ཡིས་སྐྱོང་གྱུར་ཅིག །
དཔལ་ལྡན་རྣལ་འབྱོར་བསྐལ་བ་བཟང་བོ་མཆོག་གི་བདག་པོས་ཉེ་བར་ལུང་བྱིན་ཁ་བ་ཡི། །རི་བ་
རྣམས་ཀྱི་རྒོལ་བ་རྒྱ་མཚོའི་རིགས་པའི་ཀློང་ཆེན་དྲག་པོས་ཀུན་ནས་འདར་འཇུག་ལ། །རང་གི་བློ་
ཡི་རི་བོ་ལ་ནི་ཆོས་ཀྱི་སྤྲིན་གསལ་བླ་བྲེའི་གྲིབ་མར་རབ་གཡོ་ཞིང༌། །བློ་གྲོས་ཆུ་གཏེར་རིན་ཆེན་
འབྱུང་གནས་མཁའ་ལ་རྒྱུ་སྐར་སྣང་བ་དང་མཚུངས་གང་དེར་འདུད། །དམྱལ་རྣམས་རབ་བཞུགས་
མཁས་པ་དུ་མས་ལེགས་བཤད་ཆུ་ཀླུང་དུ་མ་རྣམས། །གང་གི་བློ་མཚོར་ལེགས་པར་བསྡུས་ཕྱིར་ད་
ལྟ་སྦྲང་བུའི་རྐང་བ་ལ། །བ་ཚྭ་རབ་ལྡན་རྒྱ་ཆེན་ཆུ་སྲིན་འབྱུང་གནས་དེ་ནི་རབ་འཕེལ་ཏེ། །ཀུ་ཤའི་
568

ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་མངགས་པའི་སྐོར་ཏེ་རིམ་པར་ཕྱེ་བ་བཞི་པ
རྩེར་གནས་ཆུ་ཐིགས་ཚལ་ནི་ལན་གཅིག་ཡིན་པར་རྒོད་པར་བྱེད། །ཆོས་ཀྱི་ང་ཆེ་བར་སྒྲོག་ལྡན་
རིགས་པའི་ཆེ་བས་ཕས་རྒོལ་གླང་བོ་སྟོང་ཕྲག་གི །མགོ་ཡི་རི་བོ་རྗེའི་མེ་ཡི་ངང་ཚུལ་རབ་འཛིན་
ལེགས་པར་བཤད་པས་ཕུགས་ཆེན་གྱིས །ཤེས་རབ་གསལ་ལྡན་ནགས་ཀྱི་ཚལ་ན་འཇིགས་མེད་
རབ་རྒྱུ་སྤོབས་པའི་རལ་ཕྲེང་ཚར་གཡོ་བ། །མཁས་མིང་རི་དྭགས་ཚོགས་པའི་སྡེ་དཔོན་དཔལ་ལྡན་
སྨྲ་བའི་སེངྒེ་དེ་ཡིས་ཁྱོད་ལ་སྐྱོངས། །གང་གི་བློ་གྲོས་སྤྲིན་ཆེན་འཁྲིགས་ལས་རིག་པ་རྗེའི་མེ་སྟག་
ནི།།སྤོབས་པའི་འཇིགས་མེད་གློག་གི་ཞགས་པ་ཀུན་ནས་གཡོ་ཞིང་འབབ་པའི་ཚེ། །ལེགས་བཤད་
འབྲུག་གི་ང་སྟོང་ལྡན་སྒྲུབ་དང་སུན་འབྱིན་ཆུ་གཏེར་ཚོགས། །རབ་གཏེར་ཉིན་འཛིན་མུ་སྟེགས་
གཞུང་རི་འཐིབས་པའི་ཚོགས་རྣམས་ཕྱེ་མར་བརླགས། །ཚར་བཅད་ཤིང་ལས་ཕས་རྒོལ་གླང་བོ་
ཀུན་ནས་འཆིང་བྱེད་རལ་པའི་འཁྲི་ཤིང་ཆེར་གཡོ་བ། །གསུང་རབ་ནགས་ནང་དཔལ་ལྡན་འཇིགས་
མེད་བློ་ལྡན་རི་དྭགས་ཚོགས་རྣམས་ཀྱི། །ཁྱུ་ཡི་དབང་ཕྱུག་སྨྲ་བའི་གད་མོ་སྲིད་གསུམ་འདར་བ་
སྒྲོག་བྱེད་པའི། །མཁས་པ་སེངྒེ་གསང་བའི་རབ་རྟེན་ནགས་ཀྱི་ཕུ་ན་འཕྱོ་དེར་འདུད། །ཤེས་རབ་
ཀྱིས་མཚན་མཁས་པ་ནས་བཟུང་སྟེ། །དེ་རིང་བར་དུ་དཔལ་ལྡན་གསང་ཕུ་ཡི། །རྒོལ་བ་སེངྒེའི་ཁྲི་
ལ་རབ་གནས་པ། །གང་ཡིན་དེ་ལ་བདག་འདིར་ཕྱག་བགྱིད་། །དེ་ལྟར་གདན་གྱི་ནོར་འཛིན་ཀུན་
ནས་འཆང་བ་བློ་ལྡན་ཤེས་རབ་ལ་སོགས་པ་ལ་རབ་ཏུ་བསྟོད་ནས། ད་ནི་དགེ་འདུན་འདུས་པའི་
ཚོགས་ལ་བསྟོད་པ།ལྷུར་བླང་བར་བྱ་སྟེ། སྡེ་བདུན་རལ་པ་སྟུག་པོས་གཉའ་ཁེབས་ཤིང༌། །མདོ་ཡི་
སྟོབས་རྒྱས་འགྲེལ་བཤད་མཆེ་སྡེར་གྱིས། །ལྟ་ངན་ཝ་བརྒྱ་རྣམ་པར་ཕམ་བྱེད་པས །སེངྒེ་དང་
མཚུངས་མཁས་པ་གསང་ཕུ་བ། །གང་གི་ལག་གཉིས་རབ་ཏུ་བརྐྱངས་ནས་སྨྲ་བའི་རྭ་བར་ཞུགས་
པའི་ཚེ། །གཞན་སྡེའི་ཕྱིར་སྒོར་མཁས་རློམ་མང་ཡང་སྙིང་མྱོས་ལུས་ཀུན་འདར་འཇུག་ན། །རང་
ལུགས་མི་ཤེས་ཕྱུགས་མཚུངས་རྣམས་འདིར་གལ་ཏེ་བཤད་པ་གཏམ་བྱེད་པ། །ཉི་མའི་དྲུང་དུ་རྒྱུ
སྐར་ཚོགས་ཀྱི་ཟླ་བ་སྐྱེངས་པར་བྱེད་དང་མཚུངས། །གང་ཞིག་རྩོད་པར་སྔོན་འདོད་པས། །འདི་ཡི་
བྱམས་པ་ཆུང་ངུས་ཀྱང་། །ལངས་ཏེ་ལག་པ་བརྐྱངས་གྱུར་ན། །ཕས་རྒོལ་དབུགས་ཀྱང་ཕྱིན་མ་ཡིན།།
དྲེགས་པའི་ལུགས་ལ་ཉེ་བར་དགོད་ཕྱིར་བླུན་པོ་མཁས་པའི་ང་རྒྱལ་ཅན། །འགའ་ཞིག་འདིར་
569

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
འོངས་གཞུང་ལུགས་པ་རྣམས་ཕམ་པར་བསྒྲུབ་པར་འདོད་པའི་ཚེ། །གང་གི་དབུགས་ཀྱི་སྒྲ་ཆེན་
གྱིས་ཀྱང་འཇིགས་རུང་རྔ་བོ་རབ་བརྡུངས་བས། །དགྲ་ཡི་སྙིང་འདར་ངང་བ་གདར་མའི་ཀུན་ཏུ་སྤྱོད་
པ་ལྷུར་ལེན་ནོ །རྩོད་པའི་རིགས་པ་མ་ལུས་། །གང་གི་སྙིང་ལ་བསྡུས་པ་ཡི། །ད་ལྟ་ཆོས་གྲྭ་
གཞན་རྣམས་ཀྱི། །སྐྱེས་བུ་འདི་དག་ལྐུགས་པ་སྙམ། །གང་གི་བློ་ཡི་རིན་ཆེན་ཁང་མཛེས་སྙན་ངག་
སྒྲོན་མེའི་སྣང་བྱེད་པ། །ཆུ་ཤེལ་ཁྱམ་དུ་སྟོན་ཀའི་ཟླ་འོད་ལྷུང་བ་དང་མཚུངས་འདི་མཐོང་ཚེ །ཕུར་
བུ་སོགས་ཀྱི་ཡིད་ཀྱི་ཁྱིམ་རྣམས་མུན་ཁུང་ནང་དུ་འདུག་པ་ཡི། །ཀུ་ཤ་རུས་པའི་ཕྱེ་མ་ལས་བསྒྲུབས་
སློང་བོར་འཛིན་པའི་གྲོང་དང་མཚུངས། །གང་ཞིག་ལེགས་བཤད་རྩོམ་པའི་ཚེ། །ཤེས་ལྡན་གཞོན་
ནུའི་མདུན་ན་ནི། །སྨྲ་མཁས་ཚངས་པ་སོགས་ཀྱིས་ཀྱང་། །སྒྲ་ཙམ་འབྱིན་པ་ནུས་མ་ཡིན། །གསུང་
རབ་ཆུ་ཀླུང་བྱེ་བ་རབ་འདུས་ལུང་དང་རིགས་པའི་རྦ་རླབས་ཅན། །ཉེས་ཚོགས་མགྲོན་པོ་རྣམ་པར་
ཉམས་བྱེད་བླང་དོར་འཛིན་ཁྲི་རབ་བ། །ལེགས་བྱས་བཤད་པའི་ཆུ་སྒྲ་ཆེ་ལྡན་ཡོན་ཏན་ཚོགས་ཀྱི
ངང་བས་མཛེས། །དཔལ་ལྡན་གསང་ཕུའི་མཁས་པ་རྣམས་ནི་སྲོག་ཆགས་ཚོགས་བྲལ་ཆུ་མཚོ་ཡིན། །
གང་ཞིག་འཆད་པར་འདོད་པའི་ཚེ། །དངོས་པོ་ཕལ་ཆེར་འདར་བ་དག །ཉེ་བར་ཤེས་ནས་ནམ་
མཁའ་ནི། །སྐྱེངས་པས་མི་སྣང་གྱུར་པ་བཞིན། །སྙན་པའི་སྒོ་ཆེན་རབ་ཕྱེ་དང་ལྡན་བྱང་ཆུབ་སེམས་
ཀྱི་རྟ་བབས་མཛེས། །ཚུལ་ཁྲིམས་རྒྱལ་མཚན་མཛེས་པར་རབ་བསྒྲེངས་གྲགས་པའི་བ་དན་ཕྱོགས་
བཅུར་གཡོ། །གཞན་དོན་རྔ་སྒྲ་རྒྱུན་དུ་སྒྲོག་ལྡན་མཁས་པའི་ཚོགས་ནི་རྒྱལ་གྱུར་ཅིག །དེ་ལྟར་
མཁས་པའི་ཚོགས་ལ་བསྟོད་ནས། ད་ནི་གཙུག་ལག་ཁང་ཉེ་འཁོར་དང་བཅས་པ་ལ་བསྟོད་པ་
བསྩལ་བར་བྱ་། རྨ་བྱའི་མདོངས་ཀྱི་རི་ཡི་མེ་ལོང་བརྒྱ་བྱིན་གཞུ་ཡི་གཟུགས་བརྙན་འོད་ཀྱི་སྣང་
བྱས་བཞིན། །བདེ་འབྱུང་ཁྱིམ་ཡང་ཕྱོགས་ཀྱི་གླང་ཆེན་ལག་པས་བཅིངས་པས་རིན་ཆེན་མདའ་ཡབ་
འཕྲོགས་བྱས་པ། །ཅོ་འདྲི་ཙམ་ལས་ཕག་གི་ཚོགས་ཀྱི་ར་བའི་བྱེད་ལག་ཏུ་རྣམ་པར་སྟེར་བྱེད་པ། །
བྱེད་པོའི་འདུ་བྱེད་མཆོག་གིས་སྤྲུལ་འདྲ་གང་འདི་མཐོང་ན་ལྷ་ཡུལ་གནས་ལའང་ཆགས་བྲལ་
འགྱུར །གནམ་སྔོ་བཞུས་པའི་ཁུ་བས་བྱུགས་འདྲ་ཕྱོགས་ཀྱི་མཛེས་མའི་རྣ་བ་ལ། །དྲི་བཟང་བཞོན་
པའི་བྱིས་པ་གཡོ་ལྡན་སྦྲང་རྩིའི་ཐིག་ལེ་རབ་བཟུང་ནས། །སྤྲིན་གྱི་ལྕེ་ཡི་སྙིང་བོ་ཡི་ནི་ཆུ་ཆེར་མཆིལ་
570

ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་མངགས་པའི་སྐོར་ཏེ་རིམ་པར་ཕྱེ་བ་བཞི་པ
མའི་ཟེགས་མ་ཡི། །རྣམ་པར་འཐོར་ཞིང་དཔལ་ལྡན་གསང་ཕུའི་ཡིད་འོང་མེ་ཏོག་འཛུམ་པ་བཞིན། །
རབ་བརྗིད་རི་བོ་ཀུན་ནས་མཐོ་བའི་དྲེགས་པ་ཡིས་ནི་ལྷ་རྣམས་གནས་པའི་ལྷུན་པོ་ཡངས། །ཏིལ་
གྱི་འདབས་སུ་ལན་འགའ་བོར་ཏེ་སླར་ཡང་བུང་བའི་འདབ་གཤོག་རྩེ་མོར་རབ་ཁྱེར་ཅེས། །ནགས་
ཀྱི་བྱིའུའི་ཚོགས་རྣམས་གླེང་ཞེས་དེ་རིང་མེ་ཁྱེར་མཁའ་ལ་བ་སྒྲོག་བྱེད་དེ། །དེ་སླར་རི་ཡི་སྲས་
མོའི་རླུང་ཡབ་མི་མཛེས་ཟུམ་པའི་ལྷ་མོ་རྣམས་ཀྱིས་འཛིན་པར་བྱེད། །ནགས་རི་རྒྱལ་མཚན་ཡིད་
འོང་དང་མཚུངས་བྲག་གི་གཟུགས་མཛེས་དུང་འདྲ་བ།།གང་ཡིན་འདི་དག་གྲགས་པའི་རྔ་སྒྲ་སྲིད་པ་
གསུམ་གྱི་ཁང་བཟང་གི །རྩེ་ལ་སྒྲོག་པ་ཉེ་བར་མཚོན་ཞེས་དྲི་ཟའི་བུ་མོའི་འཆི་མེད་གནས། །རྣམ་
རྒྱལ་གཞི་མདོའི་སྐྱེ་བོའི་ཁ་ལས་རྣམ་པར་སྒྲོག་ཉིད་དེ་རིང་ཐོས། །གཙང་ཞིང་ཡིད་འོང་ཆུ་ཀླུང་འདི་
དག་རྒྱུན་དུ་སྙན་སྒྲ་སྒྲོག་པ་ནི། །འཆད་པའི་ཆུ་རྒྱུན་རིང་དུ་གནས་པར་དགའ་ལྡན་ནས་འོངས་སྐྱེ་བོ་
མ། །ནགས་ཀྱི་ཕྲེང་བ་ཀུན་ནས་འཁྲིགས་པ་མཛེས་པར་སྤེལ་ཞིང་བུང་བ་ཡི། །ཟློས་གར་གནས་
བྱས་ཡིད་འོང་རྩོམ་པའི་བྱེད་པ་འཇུག་ཅེས་ཚངས་པར་སྒྲོག །ཤིན་ཏུ་རྣོ་བའི་རྩེ་མོ་དང་ལྡན་རི་བོ་
འདི་རྣམས་ཤེས་རབ་གྲིས། །ཚེར་མའི་ངང་ཚུལ་ཉེ་བར་ཐོབ་ཅེས་གསང་ཕུ་བ་ལ་འདོམས་པ་བཞིན། །
ཁྱེད་ལས་ལྷག་པའི་མཁས་པ་། །ས་ལ་གཞན་དབང་མ་མཐོང་བས། །རི་བོ་འགའ་ཞིག་རབ་
ལངས་ཏེ། །ནམ་མཁའི་ཕྱོགས་སུ་ལྟ་བ་བཞིན། །དེ་ཉིད་རིག་ནས་ཉི་ཟླ་ཡང༌།མཁས་པ་དེ་འདྲ་
བལྟ་བ་བཞིན། །གླིང་བཞིར་ཉུལ་བས་མ་མཐོང་ནས། །ཅུང་ཟད་སྐྱེངས་ཏེ་བྲོས་པ་བཞིན། །གང་
མཐུན་བརྩེ་ཅན་བཙུན་མོ་དང་འདྲ་ནེའུ་སྤང་ནི་གོས་སྔོན་མཛེས། །སྙིང་བོའི་བྲག་རི་རིན་ཆེན་ཐོར་
ཚུགས་སྒང་བས་རབ་མཚན་ཙཱ་ཏ་ཀ །མྱོས་པའི་སྒྲ་ལྡན་བྱུ་རུའི་རྟ་མཆོག་སྟེང་དུ་ཕྱོང་བ་ཉེར་སྟོན་པ། །
དུང་གི་གྱེན་སྐྱབས་གཉིས་འཐུང་ལྷུར་ལེན་ནོར་འཛིན་ལྟེ་བ་འཁོར་ལོ་མཚུངས། །གྲུབ་པ་དང་ནི་
གསང་བས་རབ་འཛིན་རི་དབང་རི་བོ་ཆེ་ཞེས་པ། །གང་ཞིག་ཕྱོགས་ཆའི་བླུན་པོ་སྐྱེངས་བྱེད་ནགས་
རི་ནོར་བུ་འབར་བ་བཞིན། །ས་འཛིན་མགོ་བོ་གུས་པས་རབ་བཏུད་འགའ་ཞིག་ཁྱིམ་གྱི་དབང་ཕྱུག་
ནི།།ཡོངས་སུ་སྟེར་བའི་ངང་ཚུལ་དང་ལྡན་ཡུལ་ཕྱིན་འདི་དེའང་རྒྱལ་གྱུར་ཅིག།ཉི་གཞོན་གྱིས་རྒྱས་
ཆུ་སྐྱེས་དྲི་བཟང་བུང་བའི་མཛེས་མའི་རྔ་སྒྲའི་དབྱངས། །ཕྱོགས་ཀྱི་བུ་མོའི་སྐེད་པའི་ཆར་ནི་རྫ་རྔ་
571

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
བཟུང་འདྲ་སྦྲང་རྩི་ཡི། །ཐིགས་པ་རྣམ་བཀྲ་ཆུ་ཀླུང་གི་ནི་ཟློས་གར་མཁན་གྱི་རོལ་བྱས་པ། །དྲང་
སྲོང་ཛ་ཧུའི་རལ་པ་གསུམ་རྩེན་ཁྱོ་ཤུག་ལག་པའི་འདུ་བྱེད་བཞིན། །ཆུ་ཀླུང་མཛེས་མ་གླུ་ལེན་ཞིང་། །
ནགས་ཤིང་རྣམས་ནི་ཐལ་མོ་གཡབ། །གང་གི་དགེ་བའི་དཔལ་ཚོགས་ནི། །ཕྱོགས་ནས་ཉེ་བར་
འབོད་པ་བཞིན། །ཆུ་རྒྱུན་གཉིས་དག་གཅིག་གྱུར་ནས། །སྒྲ་སྒྲོག་གཞན་དུ་རྒྱུ་བ་ནི། །གང་གི་སྐྱེ་བོ་
མཐུན་པ་དག །ཕྱོགས་སུ་སྒྲ་ཆེན་སྒྲོག་པ་བཞིན། །གཞན་གྱི་གུས་པས་བཏུད་པ་ནི། །རི་བོ་རྣམས་
ཀྱིས་མཚན་པ་བཞིན། །རིམ་གྱིས་གྱེན་དུ་ཕྱོགས་པ་ནི། །གོང་ནས་གོང་དུ་འཕེལ་བ་འདྲ། །ནམ་
མཁའ་འདི་དག་ཆུ་འཛིན་གྱི། །མཆེ་བ་ཀུན་ནས་གཡོ་བ་ནི། །ཕྱོགས་འདི་ཡི་ནི་ནོར་འཛིན་མ། །
སྐྱོངས་པ་ངལ་བ་བྱས་པ་འདྲ །དེ་ལྟར་སྨྲ་དེ་འཇིགས་མེད་གྲགས་པའི་དཔལ། །ཕྱོགས་ལས་རྣམ་
པར་རྒྱལ་བའི་ལྷ་དེ་ཡིན། །འདི་བྱས་ལེགས་ཚོགས་བདག་པས་མང་ངོ་ཞེས །རྡུལ་གྱི་སྡེ་རྣམས་
འགྲན་ནས་གླེང་བར་བྱེད། །སྡེབ་སྦྱོར་ངང་བའི་ཚོགས་ཀྱིས་རབ་མཛེས་ཤིང༌། །སྒྲ་དོན་རྒྱན་གྱི་རིན་
ཆེན་དུ་མས་གང༌། །མཁས་པའི་འཛིན་ཁྲི་རྣམ་པར་རོལ་པའི་གནས། །སྙན་ངག་འདི་ནི་རྒྱ་མཚོའི་རྦ་
རླབས་ཡིན། །གང་ལ་སྨྲ་མཁས་དཔའ་བོའི་མདུན་དུའང་དབྱངས་ཅན་མགུལ་རྒྱན་བསྒྲུབ་ནུས་ན། །
ཁ་བ་རི་བའི་ངག་འཛིན་རྣམས་ཀྱིས་ཁོ་བོའི་ཆར་ནི་དབུགས་ཙམ་ཡང༌། །མ་ཕྱིན་ཞེས་བྱ་དེང་ནས་
མེས་པོ་གསེར་གྱི་མངལ་ལྡན་ཁ་ལས་ནི །ཁྱབ་འཇུག་དག་གིས་རབ་ཏུ་ཐོས་པ་བརྒྱ་བྱིན་མཁའ་ལ་
འོངས་ཏེ་བསྒྲགས། །དཔལ་ལྡན་གསང་ཕུ་ནེའུ་ཐོག་གི་བསྟོད་པ་རྒྱ་མཚོའི་རྦ་རླབས་ཞེས་བྱ་བ་འདི་ནི།
གྲགས་པའི་བ་དན་གྱིས་རབ་ཏུ་མཛེས་པའི་ཡོན་ཏན་གྱི་ཁང་བཟང་དཔལ་གྱི་རྟ་བབས་ཀྱིས་ཀུན་
ནས་མཛེས་པ་དེ་ཉིད་དང༌། ལུང་རིགས་ཀྱི་རལ་པ་གཡོ་ཞིང་བློ་གྲོས་ཀྱི་མིག་དང་ལྡན་ལ་དབ
ཕྱུག་གི་གད་རྒྱངས་འབྱིན་པ་གང་གི་གསུང་གི་རྒྱུད་མང་གི་གླུ་ལེགས་བྱས་ཟའི་དབུས་ན་རྣམ་པར་
འབྱིན་པ་རྣ་བའི་བུ་གར་སྙན་ཞིང་འཇེབས་པ་ལྷང་བས་རབ་ཏུ་བསྐུལ་ཏེ་མཁས་པའི་ཆུ་བྱ་དུ་མ་
འདུས་པའི་དབུས་ན་རང་གཞན་གྱི་གྲུབ་མཐའ་རྒྱ་མཚོའི་ཕ་རོལ་ཏུ་འགྲོ་བ་ལ།དོ་ཟླ་དང་བྲལ་བ་
ངང་བའི་རྒྱལ་བོ་ཕྱོགས་ཐམས་ཅད་ལས་རྣམ་པར་རྒྱལ་བས་ཚིགས་སུ་བཅད་པ་རིང་བོ་དང༌།ཐུང་
ངུ་དང་། ཤིན་ཏུ་རིང་བོ་སྤེལ་ཏེ་བྱུང་བ་རྒྱ་མཚོའི་རྦ་རླབས་ཞེས་བྱ་བ་ཡི་གེར་རྣམ་པར་ཕྱེ་བཤད་
572

ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་མངགས་པའི་སྐོར་ཏེ་རིམ་པར་ཕྱེ་བ་བཞི་པ
པ་ཡིན་ནོ །།
༈ སི་ཏུ་རབ་བསྟན་ཀུན་བཟང་འཕགས་ཀྱི་ཕུན་ཚོགས་དང་ཉེ་བའི་ཕུན་ཚོགས་ཀྱི་དཀར་
ཆག་སྐྱེ་དགུ་མཛེས་པར་བྱེད་པའི་མགུལ་རྒྱན་བཞུགས་སོ །
ཨོཾ་སྭ་སྟི་སིདྷ། དཔལ་ལྡན་བླ་མ་དམ་པ་རྣམས་དང༌། དཀོན་མཆོག་རིན་པོ་ཆེ་རྣམ་པ་
གསུམ་ལ་གུས་པར་ཕྱག་འཚལ་ལོ །ཡེ་ཤེས་ལུས་ཅན་བརྩེ་བའི་ཁུར་རྣམས་བསྙེལ་བ་མི་མངའི་
ཞབས་ཀྱིས་གཤེགས། །ཡོན་ཏན་མེ་ཏོག་མཚོ་ལ་ལུས་ཞུགས་དུལ་ལྡན་ཉེར་ཞིའི་མྱོས་བུམ་ལ། །
ཟབ་རྒྱས་གསེར་གྱི་དྲ་བས་ལེགས་སྤྲས་དངོས་འཛིན་ར་བ་ལས་མཆོངས་ཏེ། །འཁོར་བའི་འཁྲི་ཤིང་
ཀུན་སེལ་ལམ་གཤེགས་སྟོན་པ་གླང་བོ་དེ་ལ་འདུད། །ཟབ་ཡངས་རྒྱ་ཆེན་མཉམ་མེད་མཉམ་སྐུ་ཡང་
ཕྱོགས་པའི་སངས་ནས་ད
དག་རྫོགས་པའི་སངས་རྒྱས་དང༌། །དྲི་མེད་ཡེ་ཤེས་སྣང་བ་མཚུངས་མེད་ཐབས་ཤེས་འོད་ལྡན་ཉི་
ཟླའི་ཆོས། །རྣམ་དག་ལམ་གཤེགས་ཡོན་ཏན་རབ་བཀྲ་འཕགས་ཚོགས་རྒྱུ་སྐར་དཀྱིལ་འཁོར་ལ།།
ཕྱག་འཚལ་མཆོད་ནས་ཆོས་ཀྱི་རྒྱལ་བོའི་ཆོས་ཚུལ་རིན་ཆེན་ཕྲེང་སྤེལ་། །རྣམ་རྒྱལ་ལྷ་ཡི་གྲོང་
ཁྱེར་ས་གཞི་ལ། །གསར་དུ་བབས་པ་ལྟ་བུའི་རྒྱལ་མཁར་ནས །ཡིད་འོང་ཕོ་བྲང་གྲངས་མེད་
གསེར་ཁྱིམ་ལ། །མཚུངས་མེད་རྒྱན་ལྡན་ལྟ་བས་ཆོག་མི་ཤེས། །འཛམ་གླིང་ས་ཡི་ཐིག་ལེ་ལྟ་བུའི་
གནས།།དཔལ་འབྱོར་རྒྱ་མཚོའི་ཕྲེང་བས་མཚན་པ་ཅན། །མཁས་གྲུབ་དང་བ་དཔག་མེད་འདུ་བའི་
གནས། །རྒྱལ་མཁར་རྩེ་མོར་སོན་པ་འདི་ཉིད་ཡིན། །སྟོབས་ཀྱིས་འཁོར་ལོས་བསྒྱུར་བའི་རྒྱལ་
བརྒྱུད་གང༌། །དཔུང་གི་རྡུལ་འཚུབ་ཉི་མ་ཕམ་བྱེད་པ། །ཕྱོགས་ལས་རྣམ་པར་རྒྱལ་བའི་སྟོབས་པོ་
ཆེ། །གཞན་སྡེའི་རྩེ་མོར་འཕགས་པ་རིམ་པར་བྱོན། །རྒྱ་ཆེན་བསོད་ནམས་རྩ་བ་རབ་བརྟན་ཅིང༌། །
མཐོ་རིས་ཡོན་ཏན་བང་རིམ་གསལ་བོར་འཕགས། །ཆབ་སྲིད་རྒྱ་མཚོའི་དབུས་ན་ལྷམ་མེ་བ། །ས་
འཛིན་དབང་བོ་གང་དེ་རྒྱལ་གྱུར་ཅིག །དཔལ་ལྡན་ཤར་ཁའི་གནས་འདིར་དགྲ་ལས་ནི། །རྣམ་པར་
རྒྱལ་བའི་རྒྱལ་ཆེན་མང་བྱུང་ཡང་། །ཆོས་དང་འཇིག་རྟེན་ཕུན་ཚོགས་མ་ལུས་ཀུན། །ཀུན་བཟང་
རབ་འཕགས་རྒྱལ་ཆེན་འདི་ཉིད་ཡིན། །ཕན་བདེ་མ་ལུས་ཀུན་གྱི་འབྱུང་གནས་ནི། །རྒྱལ་བའི་
བསྟན་པ་ཡིན་པར་རབ་དགོངས་ནས། །བསྟན་འཛིན་སྐྱེས་བུ་དམ་པ་འདུ་བའི་གནས། །ཆོས་སྡེ་
573

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཆེན་པོ་དཔལ་འཁོར་བདེ་ཆེན་བཞེངས། །གཙང་ཁང་དབུས་ན་ཐུབ་ཆེན་འཛམ་གླིང་རྒྱན། །བཀྲ་
ཤིས་དཔལ་འབར་སྲིད་གསུམ་འོད་ཀྱིས་འགེངས །མཚུངས་མེད་བྱང་ཆུབ་ཆེན་པོ་འདི་ཉིད་ནི། །
ཕུན་ཚོགས་བཅོ་བརྒྱད་རྣམས་ཀྱི་དང་བོ་ཡིན། །རབ་བརྗིད་གསེར་གྱི་རི་དང་མཚུངས་ཤིང༌། །སྣ་
དྲུག་རྒྱན་གྱིས་རབ་མཛེས་གན་དྷོ་ལ། །སྤྱན་རས་གཟིགས་དང་མཁྱེན་རབ་དབང་ཕྱུག་གཉིས། །
དངོས་སུ་བྱོན་ཏེ་སྟོན་པར་གུས་འདུད་པ། །ཀུན་ཀྱང་ཚ་གསེར་གྱིས་བཀྲ་རྒྱན་གྱིས་མཛེས། །འདི་ནི་
ཉེ་བའི་ཕུན་ཚོགས་དང་བོ་ཡིན། །འདས་དང་མ་བྱོན་སངས་རྒྱས་རྣམ་གཉིས་དང༌། །རྒྱལ་བའི་
མདུན་ན་རྒྱལ་སྲས་བཅུ་དྲུག་རྣམས། །དངོས་བྱོན་ཉེ་བའི་ཕུན་ཚོགས་གཉིས་པ་ཡིན། །རི་རབ་རྩེ་
མོར་ལྷ་ཡི་གཞལ་ཡས་ཁང་། །རྒྱལ་ཆེན་རྡོ་རྗེ་དབྱིངས་སོགས་གཙོ་བོ་ལྔ། །འཁོར་ལོས་སྒྱུར་བའི་
བློན་ཆེན་བཞིར་བཞིར་ལྡན། །འཁོར་བཅས་ཕུན་ཚོགས་བཅོ་བརྒྱད་གཉིས་པ་ཡིན། །ཀླུ་སྒྲུབ་བློ་
མཚོར་དྭངས་པར་ཤར་བ་ཡི། །སངས་རྒྱས་ཀུན་གྱི་ཐུགས་རྗེའི་གཟུགས་གཅིག་པུ། །ལྟ་བས་མི་
ངོམས་ཞལ་ཕྱག་ཡོངས་རྫོགས་པ། །གང་འདི་ཉེ་བའི་ཕུན་ཚོགས་གསུམ་པ་ཡིན། །དཔལ་ལྡན་བདེ་
མཆོག་འཁོར་ལོའི་དཀྱིལ་འཁོར་ནི། །རྟེན་དང་བརྟེན་པ་རིན་ཆེན་ལས་བསྒྲུབས་པ། །མཁའ་སྤྱོད་
གནས་ཀྱི་དཀྱིལ་འཁོར་མངོན་སུམ་བཞིན། །གང་དུ་ཉེ་བའི་ཕུན་ཚོགས་བཞི་བ་ཡིན། །གཙུག་ལག་
ཁང་ཆེན་འབུར་ཆེན་བཞི་ཡིས་མཛེས། །རིན་ཆེན་ཤིང་བརྩེགས་བརྒྱ་ཡིས་རྣམ་བཀྲ་བ །གཞལ་
ཡས་ཁང་བའང་སྐྱེངས་པར་བྱེད་པ་འདི། །ཕུན་ཚོགས་བཅོ་བརྒྱད་རྣམས་ཀྱི་གསུམ་པ་ཡིན། །ཉི་ཟླ་
འབུམ་ལས་ལྷག་པའི་གཟི་བརྗིད་ཅན། །བསྟན་དང་བསྟན་འཛིན་བུ་བཞིན་བརྩེ་བས་སྐྱོངས །
བསྟན་དགྲ་མ་ལུས་དྲུངས་ནས་འབྱིན་ནུས་པའི། །ཕྱོགས་སྐྱོང་རྒྱལ་ཆེན་འཁོར་བཅས་ལྔ་བ་ཡིན། །
དྲི་མེད་ཤེལ་ལས་བསྒྲུབས་འདྲའི་མཆོད་རྟེན་ནི། །བཀྲ་ཤིས་སྒོ་མང་ལྷ་ཁང་བརྒྱ་རྩ་སྤྲས། །ཨིནྡྲ་ནཱི་
ལའི་ཆོས་འཁོར་བཅུ་གསུམ་ལ། །འཛམ་བུ་ཆུ་བོའི་གསེར་གྱི་གདུགས་ཀྱིས་མཛེས། །མངོན་པར་
མཐོ་བས་མཐོ་རིས་གཟིགས་པ་བཞིན། །གསེར་གྱི་ཏོག་གིས་ཚངས་པའི་གནས་སུ་སོན། །མཚུངས་
མེད་སྐུ་འབུམ་མཐོང་གྲོལ་ཆེན་མོ་འདི། །ཕུན་ཚོགས་བཅོ་བརྒྱད་རྣམས་ཀྱི་བཞི་བ་ཡིན། །དེ་ལྟར་
མཚར་ཡ་མཚན་མཐོ་བ་ཡང༌། །ཡང་ཡང་ལྷ་ཡི་ཚོགས་ཀྱི་མེ་ཏོག་ཆར། །ཁོར་ཡུག་འབེབས་པ་
574

ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་མངགས་པའི་སྐོར་ཏེ་རིམ་པར་ཕྱེ་བ་བཞི་པ
འཇའ་ཚོན་བླ་བྲེ་བྲེས། །འདི་ནི་ཉེ་བའི་ཕུན་ཚོགས་དྲུག་པ་ཡིན། །དེ་བས་མཚན་དང་དཔེ་བྱད་མ་
ལུས་ལྡན། །ལྟ་བས་མི་ངོམས་གསེར་སྦྱངས་བཙོ་མའི་སྐུ། །རྣམ་སྣང་ཆེན་པོ་དངོས་སུ་བྱོན་པ་འདི།།
ཕུན་ཚོགས་བཅོ་བརྒྱད་རྣམས་ཀྱི་ལྔ་བ་ཡིན། །མི་བསྐྱོད་རིན་འབྱུང་སྣང་བ་མཐའ་ཡས་དང༌། །དོན་
ཡོད་གྲུབ་ཆེན་དངོས་སུ་བྱོན་ནས་ཀྱང༌། །འཕྲིན་ལས་མཐའ་ཡས་མཛད་པའི་རྣམ་འཕྲུལ་བཞི། །ཉེ་
བའི་ཕུན་ཚོགས་རྣམ་པ་བཞི་ཉིད་ཡིན། །ཆོས་སྐུའི་རྟེན་འདིར་གཟུགས་སྐུའི་ལྷ་རྣམས་ཀུན། །མངོན་
སུམ་བྱོན་ནས་གཞན་དོན་མཛད་པ་ཡི། །རྒྱལ་ཆེན་བཞི་ཡི་བར་གྱི་རྣམ་འཕྲུལ་གྱིས། །ས་གསུམ་མ་
ལུས་བྱིན་གྱིས་བརླབས་པར་བྱས། །དབུས་ན་བླ་མའི་ཕོ་བྲང་རབ་གསལ་ཞིང༌། །རྒྱ་ཆེ་དཔངས་མཐོ་
ལྕགས་རི་རབ་ཏུ་བརྟན། །འབུར་ལྕོག་བརྒྱད་ལྡན་རྩེ་ལ་གསེར་ཁང་མཛེས། །གང་འདི་ཕུན་ཚོགས་
བཅོ་བརྒྱད་དྲུག་པ་ཡིན། །འཇིག་རྟེན་འདི་ཡི་གོས་བཟང་ཀུན་ལས་བསྒྲུབས། །རི་མོ་ལྷ་ཡི་མདངས་
ཀུན་ཟིལ་གནོན་པ། །ཐུབ་དབང་མར་མེ་འཛད་བྲལ་གནས་བརྟན་ནི། །བཅུ་དྲུག་རབ་བཅས་ཕུན་
ཚོགས་བདུན་པ་ཡིན། །བྱམས་ཆེན་མཚུངས་པ་མེད་པའི་གསེར་འཕན་དང༌། །ཉེ་བའི་སྲས་ཆེན་
བརྒྱད་ཀྱང་མངོན་སུམ་བྱོན། །འདི་ནི་ཕུན་ཚོགས་རྣམས་ཀྱི་བརྒྱད་པ་ཡིན། །ས་ཡི་བརྒྱ་བྱིན་ཆེན་
པོའི་བཀའ་ཡིས་། །ལྷ་ཡི་གོས་བཟང་མ་ལུས་འདིར་བསྡུས་ནས། །ཕྱི་ནང་གོས་སྐུ་མཐོང་གྲོལ་
ཆེན་མོ་འདི། །ཕུན་ཚོགས་བཅོ་བརྒྱད་རྣམས་ཀྱི་དགུ་བ་ཡིན། །ཡིད་ཀྱིས་བྲིས་འདྲའི་གཙོ་འཁོར་
ཉེར་ལྔ་བ། །ལྷུན་པོའི་ངོས་ལ་བཀྲམ་ན་རྫོགས་འདྲ་བའི །གོས་སྐུ་བྱམས་ཆེན་ཕྱོགས་ཀྱི་སངས་
རྒྱས་དང༌།།སེམས་དཔའ་བཅུར་བཅས་ཕུན་ཚོགས་བཅུ་བའོ། །གསེར་གྱི་བཀའ་འགྱུར་གླེགས་ཤིང་
རབ་བཀྲ་བ། །སྣ་ཚོགས་དབང་བོའི་གཞུ་འདྲའི་ན་བཟས་མཛེས། །རྒྱུན་ཆད་མེད་པར་བཞེངས་པའི་
མཐུན་རྐྱེན་མཛད། །འདི་ནི་ཕུན་ཚོགས་རྣམས་ཀྱི་བཅུ་གཅིག་པ། །དྲི་མེད་ཤེལ་ལྟར་དག་པའི་ཤོག་
བུ་ལ། །སྒེག་ཅིང་འཛུམ་པ་ཤིན་ཏུ་འགུལ་འདྲ་བའི། །ཡི་གེ་ལྡན་པའི་བསྟན་པ་འགྱུར་འཚལ། །
ཁོར་ཡུག་བསྒྲུབས་འདི་ཕུན་ཚོགས་བཅུ་གཉིས་པ། །གཉིས་ཀའང་རྒྱུན་མི་ཆད་པའི་མཐུན་རྐྱེན་ཅན། །
ས་འདིའི་གདུང་བརྒྱད་ཀུན་གྱི་བསྒྲུབ་བྱ་བ། །ཐུགས་དགོངས་རྣམ་པར་དཀར་བའི་མ་ཕམ་མཚོ། །
དྲི་མེད་གངྒའི་རྩ་ལག་ཡིན་པར་ངེས། །སྡོམ་པ་གསུམ་ལྡན་དགེ་འདུན་རྒྱ་མཚོ་། །མཐའ་ཡས་ཆོས་
575

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
ཀྱི་མིག་ཅན་བཤད་པ་ཡིས། །དམ་པའི་བྱི་དོར་བྱེད་པའི་མཐུན་རྐྱེན་ཀུན། །བསྒྲུབ་པ་འདི་ནི་ཕུན་
ཚོགས་བཅུ་གསུམ་པ། །བཤད་པའི་སྙིང་བོ་སྒྲུབ་པ་ཡིན་དགོངས་ནས། །སྒྲུབ་སྡེ་ཆེན་པོ་རི་ཁྲོད་
དགའ་ལྡན་བསྒྲུབས། །ལྟ་སྤྱོད་རྣམ་དག་གྲུབ་ཆེན་བརྒྱ་ཕྲག་ལྡན། །ཀུན་གྱི་མཐུན་རྐྱེན་བསྒྲུབ་འདི་
བཅུ་བཞི་བ། །རྒྱུད་སྡེ་བཞི་ཡི་དཀྱིལ་འཁོར་རྒྱ་མཚོའི་ཚོགས། །རིམ་བཞིན་ཞལ་ཕྱེའི་དུས་བཞིའི་
སྒྲུབ་མཆོད་འདི། །ཕྱག་ལེན་རྣམ་དག་དཔག་མེད་འབྱོར་པས་མཆོད། །འདི་ནི་ཕུན་ཚོགས་རྣམས་ཀྱི་
བཅོ་ལྔ་བ། །ལུང་དང་རིགས་པའི་རྣམ་དཔྱད་ཕྱི་དོར་གྱིས། །དྲི་མེད་རྒྱལ་བའི་བསྟན་པ་རིན་པོ་ཆེ།།
བཤད་པས་བྱི་དོར་བྱེད་པའི་མཐུན་རྐྱེན་ནི། །རྒྱུན་མི་ཆད་པར་བསྒྲུབ་འདི་བཅུ་དྲུག་པ། །ཚུལ་དང་
དུས་མཆོད་དགེ་རྒྱུན་རླབས་ཆེན་དང༌། །རི་རྒྱ་ཀླུང་རྒྱ་མི་འཇིགས་རླབས་ཆེན་དང༌། །ཁྱད་པར་ཆོས་
ལྡན་ཀུན་མཆོད་ཚོགས་གཉིས་ཀྱི །མིག་ལྟོས་བཟང་འདི་ཕུན་ཚོགས་བཅུ་བདུན་པ། །ཆབ་སྲིད་
ཕལ་ཆེར་ཆོས་ཀྱི་གཞི་ལ་བཙུགས། །ལྷ་ཆོས་དར་གྱི་མདུད་པ་འཆིང་བ་དང༌། །རྒྱལ་ཁྲིམས་གསེར་
གྱི་གཉའ་ཤིང་ལུགས་ཅན་འཛིན། །གང་འདི་ཕུན་ཚོགས་རྣམས་ཀྱི་བཅོ་བརྒྱད་པའོ། །བྱང་ཕྱོགས་
བོད་ཡུལ་འདི་ན་མཁས་པ་དང༌། །གྲུབ་པར་གྲགས་པ་རྣམས་ཀྱི་གསུང་རབ་ནི། །ཉི་ཟླ་ལྟ་བུར་ཐལ་
མར་གསལ་བྱེད་པ། །འདི་ནི་ཉེ་བའི་ཕུན་ཚོགས་བཅུ་གཅིག་པ། །བསྟན་པ་རིན་ཆེན་མཐའ་དག་
གཙུག་གིས་མནོས། །ཁྱད་པར་ས་འདིའི་ལྷ་སྡེ་མ་ལུས་པ། །ཁྲལ་མེད་ཆོས་ཀྱི་རྒྱ་མཚོའི་རྐྱེན་དུ་
བསྒྱུར། །འདི་ནི་ཉེ་བའི་ཕུན་ཚོགས་བཅུ་གཉིས་པ། །ཁྲོ་ཆེན་བཀྲ་ཤིས་ཁ་ལ་སོགས་པ། །དགེ་
འདུན་མཆོད་སྤྲིན་རྒྱ་མཚོའི་སྣོད་མཆོག་དང༌། །སྡུག་བསྔལ་ཆུ་ལས་སྒྲོལ་བྱེད་ཟམ་ཆེན་འདི། །འདི་
དག་ཉེ་བའི་ཕུན་ཚོགས་བཅུ་གསུམ་པ། །གསེར་དངུལ་རིན་ཆེན་སྒྲོན་མེའི་ཕྲེང་བ་ནི། །དཀར་མེ་
ཁོར་ཡུག་ལྡན་པ་ལྔ་བཅུའི་ཚོགས །ཉི་མ་ཟླ་བའི་མདངས་ཀྱང་འཕྲོག་བྱེད་པ། །འདི་དག་ཉེ་བའི་
ཕུན་ཚོགས་བཅུ་བཞི་བ །སེ་ཚལ་ཉི་ཟླ་འབྲུག་སྒྲ་ལ་སོགས་པ། །སུམ་ཅུ་ཚར་སོགས་གང་གི་སིལ་
སྙན་གྱིས །ས་གཞི་རྣམ་པ་བཅོ་བརྒྱད་གཡོ་བྱེད་པ། །འདི་དག་ཉེ་བའི་ཕུན་ཚོགས་བཅོ་ལྔ་བ། །
སྐྱོང་དར་བཀྲ་ཤིས་ཁྲ་རིང་ལ་སོགས་པ། །གསར་བ་གསར་བའི་དཔལ་གྱིས་རྣམ་བཀྲ་བའི། །
གདུགས་དང་རྒྱལ་མཚན་ཕྱེ་ཕུར་བ་དན་གྱིས། །མཆོད་རྟེན་ལྷ་ཁང་ཁོར་ཡུག་ཀུན་བཀྲ་བ། །འདི་ནི་
576

ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་མངགས་པའི་སྐོར་ཏེ་རིམ་པར་ཕྱེ་བ་བཞི་པ
ཉེ་བའི་ཕུན་ཚོགས་བཅུ་དྲུག་པ། །མཚུངས་མེད་རྩམ་ཚུལ་སྨན་ཚུལ་ཆུ་བོའི་ཚུལ། །རྒྱུན་ལྡན་ཉེ་བའི་
ཕུན་ཚོགས་བཅུ་བདུན་པ། །མང་ཇའི་ཚུལ་དང་གཞི་གསུམ་ཆོ་གའི་རྟེན། །ཕུལ་ཕྱིན་ཉེ་བའི་ཕུན་
ཚོགས་བཅོ་བརྒྱད་པ། །བྱམས་པས་དམ་བཅས་ལ་སོགས་གཟུང་རྣམས་ཀུན། །ཁོར་ཡུག་སྒྲོག་པའི་
ཐུན་ཚན་བཅུ་གསུམ་དང༌། །ཕྱག་དང་སྐོར་བ་འབུལ་གཏེར་མཛད་རྣམས་ཀྱི །མཐུན་རྐྱེན་མ་ཚང་
མེད་པ་བསྒྲུབས་པ་དང༌། །ཁྱད་པར་དཀོན་མཆོག་རྣམ་གསུམ་མཆོད་པའི་རྫས། །ལོ་རེ་ཇི་བཞིན་
ཀུན་ནས་རྒྱུན་མི་འཆད། །ནས་ཁལ་ཁྲི་ཕྲག་གཅིག་དང་སྟོང་ཕྱག་བཞི། །བརྒྱ་ཕྲག་ཉིད་དང་བཅུ་
གསུམ་ཁོར་ཡུག་ཉིད། །མར་དང་ཐུད་ཁལ་སྟོང་ཕྲག་རྣམ་གཉིས་དང༌། །བརྒྱད་བརྒྱ་ཉི་ཤུ་རྩ་གསུམ་
རྒྱུན་མི་འཆད།།སྦྲང་བུ་ཁལ་སྟོང་ཉིས་བརྒྱ་བཅུ་དྲུག་དང་།།ཇ་བདུན་ཅུ་རྩ་གཅིག་ཁོར་ཡུག་ཉིད།།
བསྒྲུབས་པའི་མཐུན་རྐྱེན་ནས་ཁལ་སྟོང་ཕྱག་དང༌། །བརྒྱད་བརྒྱ་བརྒྱད་ཅུ་བཟང་གཙང་ཁོར་ཡུག་
ཉིད། །མར་ཁལ་བརྒྱད་བརྒྱ་དྲུག་ཅུ་རྩ་བཞི་སོགས། །ན་བཟའ་བཞུགས་གདན་བརྒྱ་ཕྲག་ཁོར་ཡུག་
ཉིད། །བཀའ་བསྟན་བཞེངས་པའི་མཐུན་རྐྱེན་ལོ་རེ་བཞིན །གསེར་ཞོ་སུམ་བརྒྱ་བདུན་ཅུ་དོན་
གསུམ་དང༌། །ཤོག་རིན་སྲང་ཁ་བརྒྱད་དང་སུམ་ཅུ་རེ། །ནས་ཁལ་བརྒྱད་བརྒྱ་བཞི་བཅུ་ཞེ་གསུམ་
ཉིད། །སྟོན་ཆས་ཁོག་ཉིས་བརྒྱ་ཉི་ཤུ་གཉིས། །མར་ཁལ་སུམ་བརྒྱ་ང་བཅུ་རྩ་བདུན་དང༌། །ཐུད་
ཁལ་བདུན་ཅུ་དོན་གསུམ་ཁོར་ཡུག་ཉིད། །ཞོ་གྲངས་བརྒྱད་བརྒྱ་ཉི་ཤུ་རྩ་གསུམ་ཡོན། །དེ་སོགས་
ལ་བདུན་ཅུ་
དགེ་འདུན་བསམ་གྱིས་མི་ཁྱབ་སྟེ། །མཁའ་འགྲོའི་དབང་ཕྱུག་མཐུ་རྩལ་ཆེ་ན་ཡང༌། །ནམ་མཁའི་
ཚད་ནི་དེ་ཡིས་ཇི་ལྟར་འཇལ། །ཆོས་རྒྱལ་བྱང་ཆུབ་སེམས་དཔའ་ཆེན་པོ་འདིའི། །ངོ་མཚར་མཛད་
པའི་རྒྱ་མཚོ་ཚད་མེད་ལས། །ཕུན་ཚོགས་ཉེ་བའི་ཕུན་ཚོགས་བཅོ་བརྒྱད་ནི། །རགས་པ་ཙམ་སྟེ་ཕྲ་
བ་བསམ་མི་ཁྱབ། །དེ་ལྟར་མཛད་པ་དགེ་བ་རླབས་ཆེན་འདིས། །སྐུ་ཚེ་ས་གཞི་ལྟ་བུར་བརྟན་པ་
དང༌། །དཔལ་འབྱོར་རྒྱ་མཚོ་ཆེ་ལྟར་རྒྱས་པ་དང༌། །བསོད་ནམས་མེ་ཆེན་རྟག་ཏུ་འབར་བ་དང༌། །
སྙན་གྲགས་རླུང་ལྟར་ཀུན་ཏུ་གཡོ་བར་ཤོག །མདོར་ན་གནས་སྐབས་མཐར་ཐུག་བཞེད་པ་ཀུན། །
འབད་མེད་ལྷུན་གྱིས་གྲུབ་པར་རབ་བརྟན་ཅིང༌། །ཀུན་ཏུ་བཟང་བོའི་སྤྱོད་པ་རླབས་ཆེན་གྱིས། །
ཀུན་ལས་ཁྱད་པར་འཕགས་ཤིང་རྒྱས་པར་ཤོག །
577

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
སྟོབས་ཀྱིས་འཁོར་ལོས་སྒྱུར་བའི་བདག་པོ། ཏ་ཡི་སི་ཏུ་ཆེན་པོ་རབ་བརྟན་ཀུན་བཟང་
འཕགས་ཀྱིས་ཕྱག་ཏུ་བླངས་པའི་མཛད་པ་ཡ་མཚན་ཁྱད་པར་དུ་འཕགས་པ་ཕུན་སུམ་ཚོགས་པའི་
བཀོད་པ་བཅོ་བརྒྱད་དང༌། ཉེ་བའི་ཕུན་ཚོགས་བཅོ་བརྒྱད་རྣམ་པར་ཐར་པའི་རིན་པོ་ཆེའི་ཕྲེང་བ་སྐྱེ་
དགུ་མཛེས་པར་བྱེད་པའི་མགུལ་རྒྱན་འདི་ནི། ཆོས་ཀྱི་རྒྱལ་བོ་དེའི་སྤྱོད་ལམ་སྣ་རེ་ཙམ་ལ་ཡང་ངོ་
མཚར་བསམ་གྱིས་མི་ཁྱབ་པའི་སྣང་བ་ཐོབ་ནས། ཤཱཀྱའི་དགེ་སློང་མང་དུ་ཐོས་པ་འཇིགས་མེད་
གྲགས་པ་ཕྱོགས་ཐམས་ཅད་ལས་རྣམ་པར་རྒྱལ་བས་ཆེད་དུ་བརྗོད་པ་སྟེ། །འདི་ལ་བརྟེན་ནས་
ཕྱོགས་ཐམས་ཅད་དུ་བཀྲ་ཤིས་དང་བདེ་ལེགས་ཆེན་པོས་ཁྱབ་པར་གྱུར་ཅིག།
༈ ཏ་སི་ཏུ་ལྷ་བཙན་སྐྱབས་ཀྱི་འགྲེལ་ཆུང་དོན་གསལ་པར་དུ་བསྐྲུན་པའི་དཀར་ཆག་གི་
ཚིགས་བཅད་དོ། །
དངོས་བརྒྱད་ཡུལ་གྱི་འབྲུག་སྒྲ་ཟབ་མོ་ཅན །ཆོས་ཀྱི་ཆུ་བོ་ལུགས་བརྒྱད་ལྡན་པ་
འབེབས།།གྲུབ་མཐའ་འཁྲུལ་བའི་གཞུ་རི་འཐག་བྱེད་པའི། །མངོན་རྟོགས་རྡོ་རྗེའི་མེ་ཆར་ཆུ་འཛིན་
རྒྱལ། །དྲི་མེད་མཁྱེན་པའི་སྤྱན་ཡངས་ཉི་མ་ཤར། །ཉམས་ལེན་སྦྱོར་བའི་ཡན་ལག་ཤུགས་ཆེན་རྒྱས། །
རྣམ་སྨིན་ཆོས་སྐུའི་རལ་ཕྲེང་གཡོ་བས་བརྗིད། །མི་ཕམ་སྨྲ་བའི་སེངྒེ་རྒྱལ་གྱུར་ཅིག །རྣམ་རིག
འགྲེལ་དང་མངོན་རྟོགས་མ་ཚང་དང༌། །རྒྱལ་ཡུམ་ཀུན་གྱི་རྒྱན་དུ་མི་སྒྲུབ་པའི །མངོན་རྟོགས་
འགྲེལ་མཁས་གཞན་ལས་ཕུལ་ཕྱིན་པ། །འཇིགས་མེད་སེངྒེ་བཟང་བོ་རྒྱལ་གྱུར་ཅིག །ཤར་ཕྱོགས་
རྒྱལ་བོས་ས་ལ་དབང་བསྒྱུར་བ། །མི་དབང་བྱེ་བའི་རལ་པར་ཞབས་བཀོད་པའི །ཆོས་ཀྱི་རྒྱལ་བོ་
རཱ་ཧུའི་མཚན་འཛིན་པ། །ཀུན་གྱི་གཙུག་རྒྱན་ཆོས་ཀྱི་རིན་ཆེན་བྱུང༌། །སྲས་གཞོན་ཟླ་བ་དཀར་བོའི་
བརྒྱུད་པ་ཅན། །རྒྱལ་ཕྲན་སྐར་མ་ཙམ་གྱི་ཕྱག་བྱས་པ།།གླིང་བཞི་མ་ལུས་གསལ་བའི་སྟོབས་ཆེ། །
ཤེལ་དཀར་རིན་ཆེན་རྩེ་ནས་མངོན་པར་ཤར། །ཏ་ཡི་སི་ཏུ་ལྷ་བཙན་སྐྱབས་ཤེས་པ །འབྱོར་པའི་ཆུ་
གཏེར་ཕ་མཐའ་མི་མངོན་ཞིང་། །དཔུང་གི་རྡུལ་འཚུབ་ཉི་མ་ཕམ་བྱེད་པ། །ཆོས་སྲིད་ཤིང་ཆེན་ས་ལ་
རྒྱས་པ་བྱུང༌། །དེས་མཆོད་ཆོས་ཀྱི་སྡེ་ཆེན་རབ་བལྟས་ན། །ངུར་སྨྲིག་འཆང་ཀུན་ད་ནི་འདུས་པ་
བཞིན། །དགའ་བ་བདུད་རྩིའི་ཆར་རྒྱུན་ཟླ་བཞིན་ལ། །མཐའ་ཡས་ས་ལ་དབང་བསྒྱུར་བཙུན་མོ་
578

ཆོས་ཀྱི་སྡེ་ཆེན་པོ་རྣམས་དང་ཕོ་བྲང་ཆེན་པོ་རྣམས་ལ་ཆེད་དུ་མངགས་པའི་སྐོར་ཏེ་རིམ་པར་ཕྱེ་བ་བཞི་པ
མཆོག།ལྷ་ལྕམ་འཆི་མེད་བུ་མོའི་དཔལ་འཕྲོག་མ།།སྡེ་གཉིས་ཆོས་ཀྱིས་སྐྱོང་བའི་བདག་མོ་བྱུང༌།།
ནོར་གྱི་སྤྱན་ལྡན་ནང་བློན་རྣམ་ཐོས་བཞིན། །དཔུང་གི་སྤྱན་ལྡན་ཕྱི་བློན་ལྷ་ཡིན་འདྲ །ཡིད་འཕྲོག་
མདངས་གསལ་དྲུང་སྐོར་གཞོན་ནུ་རྣམས། །རབ་མཛེས་ནམ་མཁའི་ལྷ་ཕྲན་འདུས་པ་བཞིན། །ཁོར་
ཡུག་རི་བོའི་ཁོངས་སུ་ཆབ་སྲིད་རྣམས། །མི་ཤོང་གོ་སྐབས་མེད་པར་གནས་པ་འདྲ། །ལྷ་དབང་དང་
མཚུངས་ལྷ་བཙན་རྒྱལ་བོ་དེས །ཆོས་ཀྱི་རྒྱལ་བོ་ཆོས་ཀྱི་རིན་ཆེན་གྱི། །ཐུགས་དགོངས་རྫོགས་
ཕྱིར་ཐུགས་དགོངས་རབ་དགེ་བས། །བཟང་བོའི་ཞབས་ཀྱི་གཞུང་བཟང་བར་དུ་བསྒྲུབས། །ལག་
པའི་འདུ་བྱེད་གློག་ཕྲེང་ལྟ་འཁྱུག་པའི །མཐོ་རིས་བཟོ་བའི་རྣམ་འཕྲུལ་བསོད་ནམས་དཔལ། །
རིག་པ་མཐར་ཕྱིན་བསོད་ནམས་རིན་ཆེན་ཏེ། །བོད་ཡུལ་མཁས་པ་སྤུན་གྱིས་རབ་ཏུ་བསྐོས། །
མཁསཔསྤུནགྱི
འཛམ་གླིང་རྒྱན་གྱུར་ཤེལ་དཀར་ཤར་གྱི་རིར། །ཡིག་དཔོན་བྱང་སྐྱབས་ལག་པའི་དཀྱིལ་འཁོར་
ལས། །སར་གཞུང་འབུམ་ཕྲག་འོད་ཟེར་རབ་འཕྲོས་ཏེ། །ཆོས་གྲྭ་སོ་སོའི་པད་ཚལ་རྣམས་སུ་བཀྱེ། །
དེ་ཚོར་ལུང་དང་རིགས་པའི་འདབ་གཤོག་ཅན། །ལེགས་བཤད་གླུ་དབྱངས་སྒྲོག་པའི་སྡེ་བོ་ཆེ །བློ་
གསལ་བུང་བ་གཞོན་ནུའི་ཕྲེང་བ་རྣམས། །དགའ་བའི་གར་སྟབས་རོལ་པས་ཁྱབ་པར་གྱུར །འདི་
བསྒྲུབས་དགེ་བ་སྟོན་ཀའི་ཟླ་འོད་ཀྱིས། །ཐུབ་བསྟན་ནམ་མཁའ་ཁྱབ་པར་གསལ་བ་དང་། །གཞན་
སྡེའི་མུན་པ་མཐའ་དག་སེལ་བ་དང་། །རང་གཞན་ཀུ་མུད་ཚལ་རྣམས་རྒྱལ་གྱུར་ཅིག །མི་དབང་སྐུ་
རྡུལ་མུན་པ་མཐའ་དག་ས་
ཚེ་ས་གཞི་ལྟར་བརྟན་ཞིང་། །འབྱོར་པ་ཆུ་བོའི་རྒྱུན་ལྟར་འབྱུང་བ་དང༌། །དགྲ་བོ་འཇོམས་པའི་མེ་
ཆེན་འབར་བ་དང༌། །སྙན་གྲགས་རླུང་ལྟར་ཀུན་ཏུ་བསྐྱོད་པར་ཤོག །བཀྲ་ཤིས་མེ་ཏོག་ཆར་ཆེན་
འབབ་པའི་ཚེ། །བུ་མོ་མཛེས་པའི་མགྲིན་སྙན་བསྡེབས་པ་ལས། །ཁྲི་སྐོར་བདེ་སྐྱིད་བར་ཆད་མེད་
དང་ཞེས། །དགའ་སྟོན་དབུས་སུ་སྙན་པ་འཕེལ་བར་གྱུར། །ང་རྒྱལ་རི་བོ་མཐོང་བའི་མི་བདག་དག །
ནོར་འཛིན་ས་ཡི་ལྟེ་བར་མང་གྱུར་ཀྱང༌། །འབུམ་ཕྲག་གཞུང་གི་འོད་ཟེར་ཀུན་འགྱེད་པའི། །གསལ་
བྱེད་རྟ་ལྗང་རོལ་པའི་ཉི་འདྲ་ཉུང༌། །སྟོབས་ཅན་གང་གིས་སངས་རྒྱས་བསྟན་པ་དག །འདམ་དུ་བྱིང་
འདྲ་གྱེན་དུ་རམ་འདེགས་པ། །མེས་དཔོན་སྔོན་གྱི་རྒྱལ་བོའི་རྣམ་ཐར་ཅན། །ལྷོ་ཕྱོགས་རྒྱལ་བོའི་
དབང་ཕྱུག་གང་འདི་ཡིན། །
579

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་གསུམ་པ།
དཔལ་ཤེལ་དཀར་གྱི་ཕོ་བྲང་ནས་ཉི་ཟླ་ལྟར་གྲགས་པའི་འགྲེལ་ཆུང་དོན་གསལ་འདི།
ནང་གཉེར་ཇོ་མོ་རྒྱ་དར་གྱིས་བཟོ་བོའི་ཞབས་ཏོག་བརྩོན་པར་བསྒྲུབས་པ་ཐམས་ཅད་འདུལ་ཞེས་
བྱ་བ་མེ་མོ་ཕག་གི་ལོ་གྲོ་བཞིན་གྱི་ཟླ་བ་ལ་པར་དུ་བསྒྲུབས་པ་འདིས། ཕྱོགས་དང་དུས་དང་གནས་
སྐབས་ཀུན་ཏུ་ཁྱབ་པར་གྱུར་ཅིག འཇིགས་བྲལ་གྱི་སློབ་དཔོན་ཆེན་པོ་ཕྱོགས་ཐམས་ཅད་ལས་རྣ
པར་རྒྱལ་བའི་ཞབས་ཀྱི་བཀའ་འབུམ་ཐོར་བུ་བ་ལས་ཆོས་ཀྱི་གྲྭ་བ་ཆེན་པོ་དང་ཕོ་བྲང་རྣམས་ལ་
བསྔགས་པ་རྒྱལ་བའི་གསུང་རབ་བཞེངས་པའི་དཀར་ཆག་གི་ཚིགས་སུ་བཅད་པ་སོགས་ཏེ་རིམ་
པར་ཕྱེ་བ་བཞི་བའོ །།
580


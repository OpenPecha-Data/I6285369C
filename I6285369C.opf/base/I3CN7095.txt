༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScanInputForm-TitlePage
Work W3CN7087 ImageGroup: 13CN7095
LCCN: n/a ISBN: n/a
Title:
སྙན་འགྲེལ་དཔེ་དཀོན་གཅེས་བཏུས།
snyan'greldpedkongcesbtus/
Author: to-be-supplied
to-be-supplied
Descriptor: n/a
OriginalPublication: n/a
Place n/a
Publisher: n/a
Date: n/a
Volume 7
TotalVolumes: 10
TBRCPages: 2
IntroductoryPages: n/a
TextPages: n/a
ScanningInformation: ScannedatTibetanBuddhistResourceCenter,1430MassachusettsAve,5thFloor
Cambridge,Mass.02138.

དཀར་ཆག
སྙན་ངག་གི་རྒྱན་གྱི་བསྟན་བཅོས་མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་
དབང་ཕྱུག་སྤྱན་རས་གཟིགས་ལ་བསྔགས་པ་དྲི་མེད་པདྨ་དཀར་པོའི་
ཕྲེང་བ། ཀརྨ་པ་མཁའ་ཁྱབ་རྡོ་རྗེ། 1
ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་
ཕྲེང་བ།. མདོ་མཁར་ཚེ་རིང་དབང་རྒྱལ། 34
སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་
·ཀརྨ་རིན་ཆེན་དར་རྒྱས།74མགུལ་རྒྱན།
སྙན་ངག་ཟུར་རྒྱན་དཔེ་དོན་གསལ་བའི་མེ་ལོང༌། ·ཀརྨ་རིན་ཆེན་དར་རྒྱས། 113
སྙན་ངག་ལེའུ་དང་པོའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་
དགའ་སྟོན། ·ཀརྨ་རིན་ཆེན་དར་རྒྱས། 163
སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་
རིག་འཛིན་དགྱེས་གླུ། ·ཀརྨ་རིན་ཆེན་དར་རྒྱས།175
སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་
དྲི་ཟའི་རྒྱུད་མང༌། ·ཀརྨ་རིན་ཆེན་དར་རྒྱས།203
སྙན་ངག་ཉམས་ལྡན་ཚིག་གི་ཟུར་རྒྱན། ·ཀརྨ་རིན་ཆེན་དར་རྒྱས།224
སྙན་ཚིག་གཅེས་ནོར་སྣ་ཚོགས།. ·ཀརྨ་རིན་ཆེན་དར་རྒྱས།228
སྙན་ངག་གབ་ཚིག་གསལ་བར་འབྱེད་པའི་ལྡེའུ་མིག ·ཀརྨ་རིན་ཆེན་དར་རྒྱས།231
སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་
བླ་མའི་ལེགས་བཤད --ཚ་ལོ་རིན་ཆེན་རྣམ་རྒྱལ། 242
1

༄༅། །སྙན་ངག་གི་རྒྱན་གྱི་བསྟན་བཅོས་མེ་ལོང་མའི་སརྒ་གསུམ་གྱིས་བསྟན་དོན་
དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་
བསྔགས་པ་དྲི་མེད་པདྨ་དཀར་པོའི་ཕྲེང་བ་
ཞེས་བྱ་བ་བཞུགས་སོ། །
ཀརྨ་པ་མཁའ་ཁྱབ་རྡོ་རྗེ།
ཤྲཱི་ཤྲཱི་ཤྲཱི་མ་ཧཱ་ཀཱ་རུ་ཎི་ཀ་མཉྫུཤྲཱི་བི་ཛ་ཡནྟུ།གང་སྐུ་ཉིན་མོར་བྱེད་པའི་དཔལ།།གདུལ་བྱ་
གླིང་བཞིའི་མཁའ་ལམ་དུ། །སྣང་བས་ཉོན་མོངས་མུན་འཇོམས་པ། །དོན་ཀུན་གྲུབ་དེ་ལན་བརྒྱར་
རྒྱལ །མཁྱེན་རབ་ཡེ་ཤེས་རྡོ་རྗེ་ཡིས། །སྲིད་པའི་རི་བོ་སྙིལ་མཛད་པ། །ངག་གི་དབང་ཕྱུག་སྨྲ་བའི་
རྒྱལ། །འཇམ་དཔལ་དཔའ་བོ་གཙུག་ཏུ་བསྙེན། །ཟླ་བ་ལྟར་མཛེས་ཨུཏྤལ་སྤྱན །ཚངས་པའི་
གསུང་ལྡན་བྱེད་པ་མོ། །མཚོ་བྱུང་ལྷ་མོ་སྒྲ་དབྱངས་མ། །མགྲིན་པའི་ལམ་དུ་འགྲོགས་པར་མཛོད། །
བློ་གྲོས་སྣང་བྱེད་དམ་པ་ཡིས །མུན་པའི་དངོས་པོ་ཀུན་བཅོམ་ནས། །བདག་ཡིད་པད་ཚལ་རབ་
འབྱེད་པའི། །རྒྱ་བོད་མཁས་པར་གུས་བཏུད་ནས། །གང་གིས་བཀྲལ་བའི་སྙན་ཚིག་ལམ། །ལེགས་
བཤད་དབྱར་སྐྱེས་མགྲིན་པའི་གླུ། །བདག་གི་རྒྱུད་ལ་འཕོས་པ་དང༌། །ཇི་ལྟར་ནུས་བཞིན་འདིར་
བཀོད་བྱ།།
ཞེས་ཆེད་དུ་བརྗོད་པའི་ཚིག་གིས་སྔོན་བསུས་ནས། འདིར་ཚིག་རྒྱན་གྱི་བསྟན་བཅོས་མེ་
ལོང་མའི་རྒྱན་གྱི་བྱེ་བྲག་རྣམས་དཔེར་བརྗོད་པའི་ཐོག་མར་ལེའུ་དང་པོ་སྦྱར་བ་སོགས་སྒྲ་རྒྱན་
བཅུའི་ནང་ཚན།ཤར་ཕྱོགས་གཽ་ཌ་བའི་འདོད་པ་སྦྱར་བའི་ཡོན་ཏན་མ་ཡིག་རྗེད་ཁྲིད་ཅན།མ་ལུས་
1

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མཐར་བྱེད་མ་ལུས་མགོན། །མུན་འཇོམས་སྒྲོན་མེ་མུ་ཏིག་འོད། །འགྲོ་བའི་མ་མ་མ་འདྲ་ཁྱོད། །མི་
གཡེལ་མི་འཛུམ་མི་འཕྲོག་པ། །བཻ་དརྦྷའི་འདོད་པ་ལྟར་བཀོད་པ། མགོན་ཁྱོད་ཡོངས་རྫོགས་འགྲོ་
བའི་གཉེན། །སྟོབས་བཅུའི་བདག་ཉིད་གཏན་གྱི་སྐྱབས། །ཀུན་གྱི་རྒྱལ་པོ་བསིལ་འོད་ཅན། །
གྲགས་ལྡན་སྐྱོན་བྲལ་མུན་འཇོམས་རྒྱལ། །རབ་དྭངས་བེེ་དརྦྷ་བཞིན་སྦྱར་བ། ཟླ་བ་ལྟར་དཀར་
ཨུཏྤལ་སྤྱན། །ལོངས་སྤྱོད་ཡོངས་རྫོགས་རྒྱན་ཆས་སྤྲས། །ཐོགས་མེད་ཕྲིན་ལས་རྩལ་དང་ལྡན། །
འགྲོ་བའི་མུན་སེལ་ཉིན་མོར་བྱེད།།
གོོ་ཌ་བའི་འདོད་པ་དང་མཚུངས་པར་སྦྱར་བ། སྣང་མིན་ལམ་ཞུགས་དགའ་མེད་ལས། །
ཟློག་པར་བྱེད་ཅིང་སྣང་སྟེར་བའི། །བློ་ཡི་ཆུ་སྐྱེས་གཉེན་གྱུར་པ། །མ་ལ་ཡ་ཡི་རླུང་ངད་ལྡན། །བཻ་
དནྟའི་འདོད་པ་སྒྲ་འཇམ་པར་མཉམ་པ།གང་གི་བྱིན་རླབས་འོད་ལྡན་པས། །མུན་པའི་སྣང་བ་རིང་
བྱས་ནས། །བློ་ཡི་པདྨོ་འབྱེད་པ་ཡི། །བླ་མ་གྲུ་འཛིན་མགོན་ལ་འདུད། །སྒྲ་དྲག་པར་མཉམ་པ།
བསྐལ་བཟང་རྒྱལ་ཀུན་ཕྲིན་ལས་བདག །དཔའ་ཞིང་བརྟན་ལ་སྟོབས་རྩལ་ལྡན། །གཏན་བདེའི་
གནས་སོན་བདག་ཅག་སྐྱབས། །འགྲོ་ཀུན་འདྲེན་པ་པད་དཀར་ཅན། །སྒྲ་འཇམ་རྩུབ་བར་མར་
མཉམ་པ། སྤྲིན་གྱིས་བཀབ་པ་བྲལ་འདྲའི་བཞིན། །སྒེག་ཅིང་དཀར་མཛེས་བསིལ་ཟེར་འབར།།
བློ་ཡི་མུན་འཇོམས་འཁོར་བ་ཡི། །མགོན་པོ་བྱམས་ལྡན་འཇིག་རྟེན་དབང་། །
གོ་ཌ་པའི་ལུགས་ཀྱི་མཉམ་ཉིད། གང་གི་ཐུགས་ཀྱི་ལྷ་ལམ་ན། །གྲངས་མེད་དཀྲིགས་
པའི་བདུད་རྩིའི་ཆར། །མོས་ལྡན་དག་གི་ཡོད་ཀྱི་མཚོ། །འཕེལ་ཕྱིར་ཡང་དང་ཡང་དུ་འབེབས། །བཻ་
དབྷའི་སྒྲའི་ཉམས་ལས་ཚིག་མཚུངས་ཉེ་བའི་ཉམས རྒྱ་ཆེན་བྱང་ཆུབ་སྤྱོད་པ་དག བསམ་ཡས་
བསྐལ་པ་དུ་མ་རུ། །འགྲོ་དོན་རྒྱ་མཚོ་བསྙེལ་མེད་པ། །རེ་རེའི་ཕྱིར་ཡང་དུས་གསུམ་སྤྱོད། །རྐང་པ་
ལ་བསྐོར་བའི་རྗེས་ཁྲིད།སྐྱབས་མཆོག་ལག་ན་པདྨ་འཆང༌། །སྐྱེ་བོ་ཀུན་གྱི་དཔུང་གཉེན་མཆོག །
སྐྱོབས་ཤིག་འཇིགས་རུང་སྲིད་པ་ལས། །སྐྱབས་གནས་ཐུགས་རྗེའི་ཕྱག་གིས་ཟུངས།།
ཚིག་ལ་བསྐོར་བའི་རྗེས་ཁྲིད། མཚན་དཔེས་བརྒྱན་ཅིང་སྲིད་མཚོ་སྐེམས །རབ་རྒྱས་
ལང་ཚོ་རང་བཞིན་འབར། །རིན་ཆེན་རྒྱན་ལྡན་འཇིག་རྟེན་རྒྱལ། །ཆེར་གནས་ཡེ་ཤེས་ཡོན་ཏན་ཆེ། །
2

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
གཉིས་ཀ་མི་འདོད་པ་རིང་པར་ཐོས་པའི་རྗེས་ཁྲིད། རྒྱལ་བའི་སྲས་པོ་འགྲོ་བའི་བླ། །སྙིང་རྗེའི་
གཏེར་མངའ་གྲུ་འཛིན་བདག།ཁྱོད་ཞལ་ཀུནྡུའི་ཕོན་པོ་ནི།མཐོང་བས་འགྲོ་བའི་བློ་གྲོས་རྒྱས།།
ཤར་པ་ཁོ་ན་འདོད་པའི་རྗེས་ཁྲིད། རབ་དཀར་སྟོན་སྤྲིན་དཀར་པོ་ཡིས། །བཀབ་པ་
མཚམས་སྤྲིན་གསར་པ་བཀོད། །རྟ་ལྗང་ཅན་གྱི་འོད་བཞིན་གྱི། །འོད་ཀྱིས་འཇིག་རྟེན་ཟིལ་གྱིས་
མནན། །སྤང་བྱ་དོན་གྱི་གྲོང་ཚིག །མགོན་པོ་ཁྱོད་ལ་ངེས་པར་བདག །ཤིན་ཏུ་ཆགས་པས་གདུང་
གྱུར་ནས། །ངུད་མོའི་སྒྲ་དང་ལྷན་ཅིག་པར། །མཆི་མའི་ཐིགས་པ་ཟག་པར་གྱུར། །སྤོང་བྱེད་ཀྱི་
ཉམས་ཇི་ལྟར་སྦྱིན་པ།བརྩེ་ལྡན་ཁྱོད་ལ་མཐའ་གཅིག་ཏུ། །དགའ་བའི་ཡིད་ཀྱིས་སྤུ་གཡོས་ཤིང༌།།
མི་བཟད་མགྲིན་པའི་རྔ་སྒྲ་དང༌། །གདོང་པད་མུ་ཏིག་དོག་པས་བརླན། །སྒྲའི་གྲོང་ཚིག་མཚམས་
སྦྱོར་གྱིས་ཞུགས་པ། །བྱང་ཆུབ་སེམས་དཔའ་ཆེན་པོའི་རྟགས། །མཚན་མས་རབ་ཏུ་སྤྲས་པའི་སྐུ། །
བདེ་ཆེན་སར་བཞུགས་སྐྱོན་བྲལ་བའི། །ཆུ་ཚིག་རྐང་ཕྱི་མ་གཉིས་དང་སྦྲེལ་གཉིས་དང་སྦྲེལ་ཚེ་ངག་དོན་གྱི་གྲོང་པའི་
དཔེར་བཞག་ཀྱང་ཆོགསྐྱེས་བདག་གི་དབུས་ན་གནས། །ངག་དོན་གྱི་གྲོང་ཚིག །ཡིད་སྲུབས་ལས་ཀྱིས་
བསྐྱེད་པའི་འགྲོར། །རྡོ་རྗེའི་དབྱུག་པ་མི་བཟད་པ། །བསྣུན་པས་དྲག་པོའི་སྒྲ་འབྱིན་བཞིན། །རྒྱལ་
བ་བདེ་ཆེན་གནས་བཀོད་བྱེད།།དམིགས་བསལ་སྐྱོན་མེད་པ།ཡིད་སྲུབས་མཚོན་གྱིས་གཟིར་བའི་
མར། །རྗེས་ཆགས་བདེ་བའི་སར་བཀོད་ནས། །འདོད་པའི་དོན་ཀུན་བྱེད་པའི་སེམས། །མི་འདོར་
རྒྱལ་སྲས་ཆེ་བའི་རྟགས། །
ལྷོ་ཕྱོགས་པའི་ཤིན་ཏུ་གཞོན་པའི་ཡོན་ཏན།ཉིན་མཚན་དྲུག་རྣམས་ཀུན་ཏུ་ཡང༌། །མུན་
པར་འཐོམས་པའི་འགྲོ་བའི་ལས སྣང་བར་བྱ་ཕྱིར་ཐུགས་རྗེའི་འོད། །ཕྱོགས་རྣམས་ཁྱབ་པར་
འགྱེད་ཅིང་སྤྲོ།།ཤར་ཕྱོགས་པའི་འདོད་པ་ལྟར།ཕྲིན་ལས་ལྟ་ལྗང་ཅན་ཟེར་གྱིས། །བློ་ཡི་མུན་སེལ་
ཡིད་སྲུབས་སྐྲག །སྟེང་འཐུང་ཚལ་བཀྲ་གྲང་རེག་འཇོམས། །དགའ་སྐྱེད་རྗེ་ཉི་མ་རྒྱལ། །ཤར་ལྷོ་
གཉིས་ཀའི་འདོད་པ་དོན་གསལ་གྱི་ཡོན་ཏན། ཚོགས་གཉིས་རབ་རྫོགས་རྒྱལ་སྲས་སྐུ། །ཉོན་
མོངས་དྲི་བྲལ་དཀར་ཞིང་འཚེར། །མཐོན་མཐིང་ཐོར་ཅོག་སྨིན་མ་ཡི། །འཁྲི་ཤིང་མཛེས་པའི་ཟློས་
གར་བསྒྱུར། །གཉིས་ཀར་མི་འདོད་པ།འོད་དཀར་ཐུན་མཚམས་ཀྱིས་བཀབ་བཞིན། །དཀར་མིན་
3

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འདམ་སྐྱེས་འདྲེན་བྱེད་ཀྱང༌། །མ་ལ་ཡ་རླུང་ངད་དང་ལྡན། །རྡུལ་བརྩེགས་ས་འཛིན་ལྟར་བརྟན་
རྗིད།།
ལྷོ་བའི་ལུགས་ཀྱི་རྒྱ་ཆེ་བའི་ཡོན་ཏན། འཁོར་བ་རྣམས་ཀྱི་ཉམ་ཐག་པའི། །སྐད་ཀྱིས་
བོས་པས་ཁྱོད་ཀྱི་སྤྱན། །གཡོས་པས་འཁྲུལ་པ་རྒྱུན་ཆད་དེ། །འདྲེན་པ་གཞན་ལ་བལྟོས་མ་ཡིན། །
ཤར་ཕྱོགས་པའི་རྒྱ་ཆེ་བའི་ཡོན་ཏན། ཏཱ་ལའི་ལྗོན་མཛེས་ཙནྡད་ཕྲེང༌། །གཡུ་ཡི་ནེའུ་སེང་རིན་ཆེན་
རྫིང༌། །འཆི་མེད་སྒེག་མོས་རོལ་རྩེད་སྒྱུར། །རིན་ཆེན་རྡུལ་བརྩེགས་གྲུ་འཛིན་རི། །ཤར་ཕྱོགས་
པའི་བརྗིད་པའི་ཡོན་ཏན། །སྐལ་བཟང་འདྲེན་པའི་ཕྲིན་ལས་པ། །ངག་དབང་སྙིང་རྗེའི་གཏེར་ཆེན་
དཔལ། །ཀུ་མུད་བཞིན་དཀར་པདྨ་འཆང་། །འཇིག་རྟེན་སྣང་བྱེད་རྟ་བདུན་ཅན། །ལྷོ་ཕྱོགས་པའི་
བརྗིད་པའི་ཡོན་ཏན།དྲི་མ་མེད་པ་མཁའ་དང་མཚུངས། །དུལ་ཞིང་ཡང་དག་འཇོག་མཁས་པ། །
འགྲོ་མགོན་ཀུན་ཁྱབ་བླ་མེད་རྒྱལ། །གསུང་སྤྲུལ་པདྨ་འཆང་ཁྱོད་དེར། །ལྷོ་ཕྱོགས་པའི་མཛེས་པ་
གཏམ་ལ་སྦྱར་བ། ཚོགས་གཉིས་ཕུང་པོ་ཁྱེད་ཉིད་ཀྱི། །ཞབས་སེན་པདྨོའི་འོད་དག་གིས། །ཡང་
དག་རེག་པ་གང་ཡིན་པ། །དེ་ནི་ངེས་པར་ཡུལ་དང་ལྗོངས། །ལྷོ་ཕྱོགས་པའི་བསྔགས་པ་ལ་སྦྱར་བ། །
དྲི་བྲལ་མགོན་ཁྱོད་ཀྱི་ནི། །ཞལ་དཀྱིལ་ཆུ་ཤེལ་དབང་པོའི་ངོགས། །སྤྱན་རས་ཡངས་ཤིང་དཀྱུས་
རིང་བ།།ཡོངས་སུ་རྫོགས་པའི་གནས་མ་ཡིན།།
ས་པའི་གནས་མ་ཡན
ཤར་ཕྱོགས་པའི་གཏམ་ལ་སྦྱར་བ།དེང་ནས་བརྩམས་ཏེ་ལྗོངས་འདི་ནི། །འོག་མིན་ཞིང་
ལྟར་བལྟ་བར་འོས། ཁྱོད་ཀྱི་ཐུགས་རྗེ་འཇུག་པའི་ཡུལ །གྱུར་པས་མ་དག་དངོས་ཀུན་སྦྱངས། །
ཤར་ཕྱོགས་པའི་བསྔགས་པ་ལ་སྦྱར་བ། ཁྱོད་ཀྱི་སྤྱན་རས་འདི་དག་ནི། །རབ་ཡངས་དཀྱུས་རིང་
རྣམ་རྒྱས་ཏེ།།འཆི་མེད་ལྷ་ལམ་ཡངས་པ་རུ།ཅི་སྟེ་འདི་ནི་ཆུད་པར་གྱུར།།
ཏིང་འཛིན་གྱི་ཡོན་ཏན་སྤྱིར་བརྗོད་པ།མུན་པར་ཉལ་བའི་སྐྱེ་བོ་དག །དགའ་ཞིང་སྣང་
ཕྱིར་རི་བོང་འཛིན། །མྱུར་བར་འོངས་ཤིང་སྨག་རུམ་བསལ། །ཕྱོགས་རྣམས་ཀུན་མི་འཛུམ་ལྟ། །
ཆོས་གཅིག་བཀོད་པའི་ཏིང་ངེ་འཛིན། །རྒྱ་མཚོས་ཆུ་ཤེལ་ཟེར་སྐྱུགས་པ། །འཐུང་པས་ཆེར་མྱོས་བ་
ཚྭ་ཡི། །གང་བས་རྙོགས་པའི་ཟེགས་མ་དག ཤིན་ཏུ་སྐྱུགས་ཤིང་སྐྱུག་པར་བྱེད་། །ཆོས་དུ་མ་བཀོད་
4

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
པའི་ཏིང་ངེ་འཛིན། ལྕི་བའི་ཁུར་གྱིས་ངལ་ཞིང་དུབ། །སྒྲ་སྒྲོགས་ཕྱོགས་བཅུའི་མཁའ་ལ་རྒྱུ །
ཟེགས་མ་འཐོར་ཞིང་འབྲས་བུ་སྤེལ །མཐའ་བྲལ་ལྷ་ཡི་རྫིང་ལས་སྐྱེས །ལེའུ་དང་པོའི་དཔེར་
བརྗོད་པ་ལེགས་པར་གྲུབ་བོ། །
ལེའུ་གཉིས་པ་རང་བཞིན་བརྗོད་པ་ལ་སོགས་པ་དོན་རྒྱན་གྱི་ཚོགས་འབྱུང་ཞིང་། དེའང་
ནང་གསེས་ཀྱི་དབྱེ་བ་དུ་མ་ཡོད་པ་ལས། དེ་དག་རང་བཞིན་བརྗོད་པ་དང་འཁྱོགས་བརྗོད་གཉིས་
སུ་འདུས་པའི་དང་པོར་རང་བཞིན་བརྗོད་པ་ལ། རིགས་ཀྱི་རང་བཞིན་བརྗོད་པའི་རྒྱན། མཁའ་
མཉམ་འགྲོ་བ་འདི་དག་ཀུན། །མངོན་འཚང་རྒྱ་བར་མ་གྱུར་བར། །འདྲེན་པའི་གོ་ཆ་རབ་བཙན་
པའི། །སེམས་དཔའ་ཆེ་རྣམས་སྙིངས་སྟོབས་ལྡན། །བྱ་བའི་རང་བཞིན་བརྗོད་པ།བརྩེ་ཆེན་ཐུགས་
རྗེའི་འོད་ཟེར་གྱིས། །སྡུག་བསྔལ་གྱིས་གཙོས་སེམས་ཅན་རྣམས །ཡོངས་སུ་སྐྱོབས་ཕྱིར་སྤྲུལ་
པའི་སྐུ །བྱེ་བ་བརྒྱ་སྟོང་འགྱེད་ཅིང་བསྒྱུར། །ཡོན་ཏན་གྱི་རང་བཞིན་བརྗོད་པ།ཚོགས་གཉིས་
རབ་རྫོགས་ཞིང་གི་བཀོད། །རང་བྱུང་ལྷུན་གྲུབ་རྒྱན་གྱིས་མཛེས །བསམ་བརྗོད་ཡུལ་ལས་རབ་
འདས་པའི། །ངོ་མཚར་ཏ་ལ་ཡི་ཞིང༌། །རྫས་ཀྱི་རང་བཞིན་བརྗོད་པ། མདོག་དཀར་ལག་ན་པདྨ་
འཆང༌། །གནག་སྣུམ་རལ་པའི་ཐོར་ཅོག་བཅིངས། །ནོར་བུ་རིན་ཆེན་ཅོད་པན་དང༌། །ཀྲྀཥྞ་སཱ་རའི་
བླ་གོས་ཅན།།
ཆོས་དཔེ། འཕགས་མཆོག་སྐུ་ཡི་དཀྱིལ་འཁོར་ནི། །ཀཻ་ལ་ཡི་ས་འཛིན་ལ །ནམ་
མཁའི་ནོར་བུ་འོད་ཟེར་གྱིས། །ཡོངས་སུ་འཁྱུད་ལྟར་དཀར་ཞིང་འཚེར། །དངོས་པོའི་དཔེ། མགོན་
པོ་གང་གི་སྐུ་དཀྱིལ་ནི། །ལྟ་བས་མི་ངོམས་གངས་རི་འདྲ། ཁྱོད་ཐུགས་གཞོམ་མེད་སྤྲོས་བྲལ་བ། །
འགྱུར་མེད་ནམ་མཁའི་ཁམས་དང་མཚུངས། །བཟློག་པའི་དཔེ། བརྩེ་ལྡན་འཕགས་མཆོག་ཁྱོད་
ཉིད་ཀྱི། །ཐོས་གྲོལ་གསུང་གི་དབྱངས་ཇི་བཞིན། །སྙན་བརྗིད་ཡིད་འོང་བདེ་སྟེར་བའི། །དབྱར་
རྔའི་སྒྲ་ཡང་དེ་བཞིན་ནོ། །ཕན་ཚུན་དཔེ།སྙིང་རྗེའི་གཏེར་ཆེན་ཁྱོད་ཀྱི་ཞལ། །རི་བོར་འཛིན་དང་
མཚུངས་གྱུར་ཅིང༌། །བཅུ་དྲུག་ཆ་ལྡན་དཀྱིལ་འཁོར་ཡང་། །ཁྱོད་ཀྱི་ཞལ་དང་མཚུངས་པར་གྱུར། །
ངེས་པའི་དཔེ། ངེས་པར་མགོན་པོ་ཁྱོད་ཀྱི་ཞལ། །བསིལ་ཟེར་ཅན་གྱི་དཀྱིལ་འཁོར་དང༌། །
5

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མཚུངས་པར་གྱུར་གྱི་གཞན་དུ་ན། །དཔེར་འོས་ཡོད་པ་མ་ཡིན་། །ངེས་མེད་ཀྱི་དཔེ། མགོན་པོ་
ཁྱོད་སྐུ་ཟླ་བ་ཡི། །རྗེས་འགྲོ་གལ་ཀུ་མུད་སོགས། །དཔེ་ཟླ་འོས་པ་ཡོད་གྱུར་ན། །དེ་དང་དེ་ཡིས་
པེ་བྱེད་འགྱུར།།
བསྡུས་པའི་དཔེ། འཕགས་མཆོག་སྐུ་དཀྱིལ་གསལ་བ་ཡིན། །ཟླ་བའི་རྗེས་སུ་འགྲོ་
མིན་ཏེ། །ཡོངས་ལ་སྨན་པའི་ཕྲིན་ལས་ནི། །བདུད་རྩིའི་མཛོད་དང་མཚུངས་པས་ཀྱང༌། །ཕུལ་བྱུང་
དཔེ། པད་དཀར་འཆང་བ་ཁྱོད་ཀྱི་སྐུ། །ཆུ་སྐྱེས་དབུས་ན་གནས་པ་དང༌། །རྡུལ་དཀར་རི་བོ་སར་
བརྟེན་པ། །ཐ་དད་ཙམ་ལས་ཁྱད་པར་དབེན། །རབ་བརྟགས་ཀྱི་དཔེ།གྲུ་འཛིན་བདག་པོའི་མཛེས་
སྡུག་དེ། །བསིལ་ལྡན་རི་བོ་ཁྱོད་ཉིད་ཀྱིས །རང་ལ་ཡོད་ཅེས་སྙེམས་མི་དགོས། །ཀུ་མུད་གཉེན་
ལའང་ཡོད་པའི་ཕྱིར། །རྨད་བྱུང་གི་དཔེ། གལ་ཏེ་གངས་ཅན་རི་ལ། །གནག་སྣུམ་རལ་པའི་ལན་
བུ་དང༌། །མཐོན་མཐིང་སྨིན་མས་མཛེས་གྱུར་ན། །མགོན་པོ་གང་གིས་དཔལ་རྣམས་འཛིན། །རྨོངས་
པའི་དཔེ།མགོན་པོ་སྙིང་རྗེའི་གཏེར་ཆེན་གྱི། །སྐུ་ཡི་དཀྱིལ་འཁོར་ཉིད་བརྟགས་ནས། །ཀཻ་ལ་ཤ་ཡི་
ལྷུན་པོ་ལ།དད་པས་ཐལ་མོ་སྦྱོར་བར་བརྩམས། །
ཐེ་ཚོམ་གྱི་དཔེ། པད་དཀར་འདབ་མ་སྟོང་ལྡན་པར། བུང་བའི་ཟློས་གར་བསྒྱུར་བའམ
འཇིག་རྟེན་མགོན་པའི་སྤྱན་རས་དག །ཕྱོགས་བཅུར་གཡོ་བ་མིན་ནམ་ཅི། །གཏན་ལ་འབེབས་པའི་
གཏནམགནཔརཕྱིནརསད
དཔེ། བཅུ་དྲུག་ཆ་ལྡན་དཀྱིལ་འཁོར་ཡང༌། །ཁྱོད་མཐོང་སྤོབས་པ་ཞུམ་བྱེད་ན། །བསིལ་ཟེར་ཅན་
གྱི་དགྲ་ཟླ་མིན། །དེ་ཕྱིར་ཁྱོད་ཉིད་མགོན་པོའོ། །
སྦྱར་བའི་དཔེ། ཚ་ཟེར་ཅན་གྱི་དགྲ་ཟླ་དང༌། དབང་ཕྱུག་དང་ལྡན་མཐོན་ཀ་ཆེས རབ་
བརྒྱན་ཁྱོད་སྐུ་ནོར་བུ་བཞིན། །དགོས་འདོད་རེ་བ་མཐའ་དག་སྐོང་། །མཉམ་ཉིད་ཀྱི་དཔེ།ཐབས་
མཁས་མགོན་པོའི་ཕྲིན་ལས་ནི །སྣང་བྱེད་རྟ་བདུན་དབང་པོ་བཞིན། །ཀུན་ཁྱབ་འགྲོ་བའི་མུན་པ་
འཇོམས།།ལྟ་བས་མི་བཟད་གཟི་བརྗིད་ལྡན། །ཡང༌།འགྲོ་བའི་མགོན་པོ་སྤྱན་རས་གཟིགས།།སྐྱེ་
རྒུའི་བདག་པོའི་མཚར་བཞིན། །སྟོང་ཕྲག་དང་ལྡན་གཟི་འབར་ཞིང༌། །དབང་བསྒྱུར་སྤྱི་མེས་
འཇིག་རྟེན་རྒྱན། །མཉམ་ཉིད་ཀྱི་དཔེ།སྐྱོབས་པ་ཀུན་གྱི་ཡབ་གྱུར་འཇིག་རྟེན་མགོན། །ཆ་ཤས་
6

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ།
ཡོངས་རྫོགས་འཛིན་པའི་དཀྱིལ་འཁོར་བཞིན། །བསིལ་ཟེར་འོད་ལྡན་དཀར་མིན་དྲི་མ་སྤངས། །
ཁྱད་འཕགས་དཔལ་ལྡན་འགྲོ་ཚོགས་ཡིད་དགར་བྱེད། །སྨད་པའི་དཔེ།ཀུནྡཱ་བསིལ་ངད་དང་ལྡན་
ཅིང༌། །གངས་ལྡན་རི་ཚ་ཟེར་གྱིས། །འཇོམས་པར་འགྱུར་གྱི་ཁྱོད་ཀྱི་སྐུ། །འགྱུར་བ་མེད་ཕྱིར་
ཁྱད་པར་ལྡན། །བསྔགས་པའི་དཔེ། པདྨའི་སྐྱེད་ཚལ་མཛེས་བྱེད་ཅིང༌། །ཟླ་བས་ཚ་གདུང་སེལ་
བྱེད་པ།ངེས་པར་འཕགས་པ་ཁྱོད་ཀྱི་ཞལ། །དེ་དག་དང་ནི་མཚུངས་པར་གྱུར།།
བརྗོད་འདོད་ཀྱི་དཔེ། སྐྱོན་ནམ་ཡོན་ཏན་འཛིན་ཀྱང་རུང་། །བརྩེ་ལྡན་འཕགས་པ་ཁྱོད་
ཀྱི་ཐུགས། །དྲི་བྲལ་ཆུ་ཤེལ་དབང་པོ་དང༌། །མཚུངས་པར་བདག་གིས་སྨྲ་བར་འདོད། །འགལ་བའི་
དཔེ།ལྷུན་ཆགས་བསིལ་ལྡན་བརྩེགས་པའི་རི །ཟླ་བས་ཁ་འབྱེད་ཀུནྡཱ་དང༌། །ཁྱེད་ཀྱི་སྐུ་ཡི་བཀོད་
GRRRRRRRRR
པ་དག །ཕན་ཚུན་རྒོལ་ཞིང་འགྲན་པར་བྱེད། །དགག་པའི་དཔེ།རྡུལ་དང་ལྡན་ཅིང་དགྲ་ཡིས་ནི། །
ཟིན་པའི་སྐབས་སུ་ཉམས་འགྱུར་པའི། །པདྨ་དག་གིས་བརྩེ་ལྡན་ཁྱོད། །ནམ་ཡང་འགྲན་པར་ནུས་
མ་ཡིན། །མཛེས་པའི་དཔེ། སྙིང་རྗེའི་གཏེར་ཆེན་ཁྱོད་ཀྱི་སྐུ། །རྣམ་མང་ན་བཟས་བཀླུབས་གྱུར་
ཅིང༌། །གངས་རི་གོས་དང་མི་ལྡན་ཀྱང༌། །དཀར་བའི་གཟི་བརྗིད་མཚུངས་ལས་ལྷག །དེ་ཉིད་
བརྗོད་པའི་དཔེ།ངེས་པར་མགོན་པོའི་སྐུ་ཡིན་གྱི། །ཕ་ལམ་རྡོ་རྗེའི་རི་བོ་མིན། །ཨིནྡྲ་ནཱི་ལའི་ཕྲ
མན་གྱི། །གང་གི་འདྲེན་བྱེད་ཟུང་དག་གོ།།
ཐུན་མིན་གྱི་དཔེ།ཀཻ་ལ་དང་ཀུ་མུད་དང༌། །རྒྱུ་སྐར་བདག་པོའི་དཀྱིལ་འཁོར་གྱིས། །
གང་སྐུ་ཆ་ཙམ་མཚོན་མིན་། །དེས་ན་ཉིད་ལས་དཔེར་འོས་མེད། །བྱུང་མིན་གྱི་དཔེ། མཆོད་སྦྱིན་
བརྒྱ་པ་འབུམ་ཕྲག་དང་། །ལྡན་པ་ཡངས་པའི་དཔུང་དག་གིས། །རབ་འབྱམས་འཇིག་རྟེན་ཟིལ་
གནོན་བཞིན། །ཁྱོད་སྐུ་གཟི་བརྗིད་རབ་ཏུ་འབར། །སྲིད་མིན་གྱི་དཔེ།རྟ་བདུན་ཅན་ལས་བསིལ་
ངད་དང༌། །གངས་ཅན་རི་ནག་པོ་བཞིན། །འཕགས་པའི་སྐུ་ལས་གདུང་བ་། །བརྒྱ་ལམ་ན་ཡང་
སྲིད་པ་མིན། །མང་བའི་དཔེ། བདུད་རྩི་ཅན་གྱི་དཀྱིལ་འཁོར་དང༌། །བསིལ་རི་ས་མཆོག་ཟླ་འོད་
ལྟར། །འཇིག་རྟེན་མགོན་པོ་ཁྱོད་ཀྱི་ནི།།ཐུགས་རྗེ་བསིལ་བའི་རང་བཞིན་ནོ། །རྣམ་འགྱུར་གྱི་དཔེ།
བདག་གི་འདྲེན་པ་ཁྱོད་ཀྱི་སྐུ། །ཤེལ་གྱི་རི་ལས་ཆད་པའམ། །ཟླ་ཞུན་མཚོ་ལས་བྱུང་བ་བཞིན། །ལྟ་
7

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བས་མི་ངོམས་རབ་ཏུ་མཛེས། །ཕྲེང་བའི་དཔེ། འོད་ཀྱི་ཟླ་བཞིན་ཟླ་བ་ཡིས། །མཚན་མོ་དེ་བཞིན་
སྣང་བ་ཡིས། །མུན་པའི་དཀྱིལ་འཁོར་འཇོམས་པ་བཞིན། །ཉོན་མོངས་གཡུལ་རྒྱལ་ཁྱོད་ཀྱི་དཔལ། །
ངག་དོན་གྱི་དཔེ་བཞིན་སྒྲ་གཅིག་པ།ཁྱོད་ཀྱི་སྤྱན་ནི་རབ་གཡོ་ཞིང༌། །མཐིང་སྔོན་སྨིན་མས་སྤྲས་པ་ནི། །
པད་སྐྱེས་བུང་བ་གཡོ་བ་དང༌། །མཐོན་ཀའི་མདངས་ཀྱིས་མཚོན་བཞིན་མཛེས །བཞིན་སྒྲ་དུ་མ་
ཅན། གངས་ཅན་རི་བཞིན་ཁྱོད་སྐུ་ལ། །སྤྲིན་དཀར་འགྲོགས་བཞིན་ཞལ་གྱི་དཀྱིལ། །བདུད་རྩིའི་
ཟིལ་ཆར་པས་འཐུང་བཞིན། །ཞི་བསིལ་དམ་པའི་རོ་བཅུད་འཐུང༌། །ཟླ་བོ་དངོས་པོའི་དཔེ། བྱང་
ཆུབ་སེམས་ཀྱི་འགྲོ་འདུལ་ཡང༌། །མགོན་པོ་ཁྱོད་འདྲ་ཡོད་མིན་ཏེ། །ཛམྦུ་བྲྀཀྵའི་རྐང་འཐུང་ཡང༌། །
གཅིག་ལས་གཉིས་པ་ཡོད་མ་ཡིན། །མཚུངས་སྦྱོར་གྱི་དཔེ།སེམས་དཔའ་ཁྱོད་ཀྱིས་གདུལ་བྱའི་
ཁམས། །སྐྱོབ་ཅིང་ཡིད་སྲུབས་དཔུང་ཚོགས་འདུལ། །འཆི་མེད་དབང་པོས་རྩ་གསུམ་གནས།།སྐྱོང་
ཞིང་དཀར་མིན་བློ་ལྡན་འཇོམས།།
རྒྱུའི་དཔེ།མགོན་ཁྱོད་མཛེས་པས་ཀུ་མུད་དང༌། །མཐོང་ན་དགའ་བའི་བདུད་རྩིའི་མཛོད།།
མི་གཡོ་རབ་ཏུ་བརྟན་པས་ན། །འཆི་མེད་རི་ཡི་རྗེས་སུ་འགྲོ། །དཔེ་དཔེ་ཅན་རྟགས་ཐ་དད། འཇིག་
རྟེན་དབང་ཕྱུག་གསུང་དབྱངས་ཀྱིས། །འགྲོ་ལ་དམ་ཆོས་སྟོན་པ་ལྟར། །ཚངས་པའི་སྲས་མོ་དབྱངས་
ཅན་མ། །ངོ་མཚར་ཡོན་ཏན་དཔལ་དང་ལྡན། །ཚིག་ཐ་དད།ཕྱོགས་བཅུའི་འཇིག་རྟེན་མགོན་པོ་
རྣམས། །འགྲོ་ལ་བརྩེ་བ་ཇི་ལྟ་བ། ཁྱོད་ཉིད་ཁོ་ནའི་བརྩེ་བ་ཡང༌། །འཛད་པ་མེད་པའི་དེ་ལྟའོ། །
དཔེ་དམན་ལ་དཔེ་ཅན་ལྷག་པ།འོད་ཕྲེང་ཅན་གྱི་དཀྱིལ་འཁོར་ནི། །གླིང་བཞིའི་ལྷ་ལམ་ཡངས་པ་
ལས། །གསལ་བ་ལྟ་བུའི་འགྲོ་བའི་སྒྲོན། །སྤྱན་རས་གཟིགས་དབང་གཟི་བརྗིད་ལྡན། །དཔེ་ལྷག་
ལ་དཔེ་ཅན་དམན་པ། སྨྲ་བསམ་ཡུལ་ལས་རིང་བརྒལ་ཞིང༌། །ལྷུན་གྲུབ་རྒྱན་གྱིས་རབ་སྤྲས་པའི། །
འོག་མིན་ཞིང་མཆོག་འཛིན་བཞིན།།སུམ་རྩེན་གྲོང་གི་བཀོད་པ་མཛེས། །
གཟུགས་ཅན་ལ་བསྡུས་པའི་གཟུགས་ཅན། འགྲོ་མགོན་ཁྱོད་སྐུ་དཔག་བསམ་ཤིང༌། །
ལག་པ་ཡལ་ག་སོར་མོ་རྣམས །འདབ་མ་རྐང་པ་ཆུ་སྐྱེས་ཏེ། །རལ་པ་བུང་བ་ཨུཏྤལ་སྤྱན། མ་
བསྡུས་པའི་གཟུགས་ཅན རལ་པའི་ཅོད་པན་འཁྲི་ཤིང་ནི། །གཡོ་ཞིང་ཨུཏྤ་ལ་ཡི་སྤྱན། །ཕྱག་
8

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
ཞབས་པད་ཅན་པདྨའི་འདབ །སེན་མོ་ཟངས་ཀྱི་འོད་ཟེར་ལྡན། བསྡུས་ཤིང་མ་བསྡུས་པའི་
གཟུགས། མགོན་པོ་ཁྱོད་ཞལ་ཉི་མ་དང༌། །ཤངས་ནས་ཨུཏྤལ་དྲི་ངད་འཐུལ། སྨིན་མའི་འཁྲི་ཤིང་
མཛེས་པ་དང༌། །ཡན་ལག་དམ་པའི་པདྨ་བཀྲ། །མཐའ་དག་གཟུགས་ཅན། ཁྱོད་ཞབས་གསེར་གྱི་
པདྨ་ཡི། །འདབ་ཕྲེང་རྣམ་པར་རྒྱས་པ་དང༌། །གེ་སར་དྲྭ་བས་འབྲེལ་བ་ལ། །ལྷ་རྒྱའི་གཙུག་གི་ནོར་
བུས་བཏུད། །ཆ་ཤས་གཟུགས་ཅན། །ཞི་བས་གདུལ་དཀའ་འདུལ་སླད་དུ། ཁྱོད་གདོང་ཁྲོ་གཉེར་
སྤྲིན་ནམ་གཡོ། །ལྗགས་འོད་གློག་འགྱུ་གོ་སྐབས་འབྱེད། །མི་བཟད་མེ་ཡི་རལ་པ་ཅན། །ཆ་ཤས་
ཅན་གྱི་གཟུགས་ཅན། འཇིག་རྟེན་དབང་ཕྱུག་ཁྱོད་ཀྱི་ཞལ། །ཆུ་འཛིན་འཁྲིགསཔའི་དཀྱིལ་འཁོར་
ལས། །ཞལ་གདངས་ཁྲག་འཛག་ལྗགས་ཀྱང་འཁྱུགས། །ཞེ་སྡང་རྣམ་སྤངས་སྙི་རྗེས་ཁྲོས། །ཡན་
ལག་གཅིག་གཟུགས། དབང་གི་རྒྱལ་པོ་རྟ་མཆོག་དཔལ། །རབ་དམར་ཞལ་ལ་ཁྲོས་པའི་རྩལ། །
པདྨ་རཱ་གའི་ཕུང་པོ་འབར། སྤྱན་མིག་འཁྱིལ་ཞིང་ཕྱོགས་བཅུར་། །གཉིས་གཟུགས བརྩེ་ལྡན་
མགོན་པོ་ཁྱོད་ཀྱི་ཞལ། །རབ་རྒྱས་གེ་སར་ཚེམས་ཕྲེང་བཞད། །ཨུཏྤལ་སྤྱན་ཡངས་རབ་མཛེས་པའི། །
རལ་པའི་ལན་བུ་སྤྱི་བོར་བཅིངས། །གསུམ་གཟུགས། མགོན་པོའི་ཞལ་གྱི་དཀྱིལ་འཁོར་མཛེས། །
མཐོན་མཐིང་རལ་བེེ་ཌཱུ་རྱའི། །སྨིན་མ་པདྨའི་འདབ་ཀྱི་ལྗགས །ཡིད་འོང་སྙན་པའི་སྒྲ་ལྡན་གསུང༌། །
ཡན་ལག་ཐམས་ཅད་གཟུགས་སུ་བཀོད་པ། དཔའ་ཆེན་ཁྱོད་སྐུ་དམར་བ་དང༌། །སྤྱན་གཉིས་ཉི་ཟླ་
ན་ལག་ཐམས་ཅད་གཟུགས་
རལ་པ་ཁྲབ །སྨིན་མ་དུས་ཀྱི་མེ་འབར་ཞིང༌། །ཚེམས་ཕྲེང་བསིལ་རི་ཚར་དུ་དངར༌། །ལྡན་པའི་
གཟུགས། ཁྱོད་ཞལ་ཟླ་བ་དགའ་བྱེད་ལ། །ཀུན་ཏུ་གཡོ་བའི་སྤྱན་ནས་ནི། །རྐང་དྲུག་མཛེས་པའི་
ཟློས་གར་གྱིས། །གེ་སར་བཅུད་ལ་བརྩེ་བ་ཅན།།ལྡན་མིན་གྱི་གཟུགས།འཕགས་པ་ཁྱོད་ཀྱི་བཞིན་
རས་ནི། །སྟེང་འཐུང་འདབ་མ་རྣམ་རྒྱས་ལ། །མཛེས་པའི་སྨིན་མ་གཡོ་བ་ནི །རྨ་བྱ་མོ་ཡིས་ཟློས་
གར་སྒྱུར། །མི་མཉམ་པའི་གཟུགས།ཆགས་པའི་རང་བཞིན་དམར་མདངས་ཅན། །འདྲེན་བྱེད་བུང་
བས་གར་བྱེད་ཅིང༌།ཁྱོད་ཞལ་ཉི་མ་ཚངས་ཆེན་གྱིས། །སྲིད་པའི་རྩ་བ་གཅོད་པར་ནུས། །ཁྱད་པར་
གྱི་གཟུགས་ཅན། །བསིལ་རི་ལས་སྐྱེས་ཆུ་གོས་། །འཕགས་མཆོག་སོར་མོའི་རྩེར་ལྡན་པས། །
ངན་འགྲོའི་སྐོམ་སེལ་མཐོ་རིས་བདེ། །འཇིག་རྟེན་དགའ་བའི་རྒྱལ་མཚན་ཆེ། །
9

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འགལ་བའི་གཟུགས་ཅན། །ཨུཏྤལ་ཚོགས་ཀྱང་མི་ཟུམ་ཞིང་། །ལྷ་ལམ་ཡངས་པ་མི་འགྲོ་བ།
ཁྱོད་ཞལ་ཆུ་ཤེས་དབང་པོ་ཡིས། །བདག་གི་ཉོན་མོངས་བསྲེག་པར་འདོད།རྒྱུའི་གཟུགས་ཅན།བློ་
གྲོས་ཟབ་པས་མ་དྲོས་དང་། །བརྟན་ཕྱིར་རིན་ཆེན་རྡུལ་བརྩེགས་རི །འགྲོ་བའི་དགོས་པ་མཐའ་
དག་ནི། །འབད་མེད་སྦྱིན་པས་ཡིད་བཞིན་ནོར། །སྦྱར་བའི་གཟུགས་ཅན།བརྩེ་ལྡན་ཁྱོད་ཞལ་ཆུ་
སྐྱེས་ཀྱི། །བདུད་རྩི་འོད་ལྡན་དག་གིས་སྤྱོད། །ལང་ཚོའི་དཔལ་ཀུན་འབར་བ་ལ། །མིག་གི་བདུད་
རྩི་ཉིད་དུ་བྱེད། །དཔེའི་གཟུགས་ཅན། འགྲོ་ལ་རྗེས་ཆགས་དམར་བ་ཡིས། །མཚན་པ་བཞིན་གྱི་
པདྨ་འདི། །མཚོ་སྐྱེས་འདབ་མ་སྟོང་ལྡན་པའི། །དམར་བ་ཕུན་ཚོགས་མདངས་ལ་འགྲན།ལྡོག་པའི་
གཟུགས་ཅན། བུང་བས་འདབ་བརྒྱའི་བཅུད་འཐུང་ཞིང་། །བདག་གིས་ཁྱོད་ཞལ་པདྨ་འཐུང་། །ཆུ་
སྐྱེས་དགྲས་འཇོམས་འཇིག་འགྱུར་ཞིང༌། །ཁྱོད་ཞལ་གཞོམ་བྲལ་རྡོ་རྗེའི་སྐུ། །འགོག་པའི་གཟུགས་
ཅན། བརྩེ་ལྡན་མགོན་པོ་ཁྱོད་ཀྱི་ཞལ། །རྒྱུ་སྐར་བདག་པོའི་དཀྱིལ་འཁོར་གྱིས། །བདག་རྒྱུད་ཉོན་
མོངས་གདུང་སེལ་ཕྱིར། །ཚ་ཟེར་ཅན་ཞེས་བརྗོད་པ་མིན། །མཉམ་འཇོག་གཟུགས་ཅན།མགོན་
ཁྱོད་ཞལ་ཉི་མ་ཡིས། །བདག་བློའི་མུན་པ་མཐུག་པོ་འདི། །གང་གིས་མི་སེལ་ཡལ་འདོར་བ། །སྙིང་
ནས་སྐྱབས་མ་གསོལ་བའི་སྐྱོན། །གཟུགས་ཅན་ཀྱི་གཟུགས་ཅན། འཇིག་རྟེན་དབང་ཕྱུག་ཁྱོད་ཀྱི
ཞལ། །ཟླ་ཞུན་དོ་ར་ཡངས་པའི་ངོགས། །སྨིན་མའི་འཁྲི་ཤིང་རྨ་བྱ་མོས། །རྡོ་རྗེ་གར་མའི་ཟློས་གར་
སྒྱུར། །བསྙོན་དོར་གཟུགས་ཅན། འདི་ནི་ཁྱོད་སྐུ་མ་ཡིན་ཏེ། །གངས་ལྡན་རི་བོ་འདི་གསུང་མིན། །
དྲི་ཟའི་རྒྱུད་མང་བསིལ་ཟེར་འདི།།ཁྱོད་ཀྱི་མ་ཡིན་ས་མཆོག་གོ། །
རིགས་བརྗོད་ཐོག་མའི་གསལ་བྱེད།ཚ་ཟེར་ཅན་གྱི་བསིལ་ལྡན་རི། །བཞུས་པས་འབབ་
ལྡན་སྙན་སྒྲོགས་ཤིང༌། །འཕགས་པའི་ཐུགས་བསྐྱེད་འོད་ཟེར་གྱིས། །ཡོངས་བསྐུལ་ཕྲིན་ལས་ཆུ་
རྒྱུན་འབེབས། །བྱ་བ་ཐོག་མའི་གསལ་བྱེད། ཁྱབ་པོ་གླིང་བཞིའི་འཇིག་རྟེན་གྱི། །ལྗོངས་སུ་སྣང་
བྱེད་བདག་པོས་ཏེ། །རབ་འབྱམས་སྟོང་གསུམ་ཀུན་ཏུ་ཡང༌། །ཁྱོད་ཀྱི་ཕྲིན་ལས་བསིལ་ལྡན་།།
རྫས་བརྗོད་ཐོགམའི་གསལ་བྱེད། དབང་ཕྱུག་ཉིད་སྤྲུལ་མུ་སྟེགས་འདུལ། །མ་རུངས་བློ་ལྡན་ཡིད་
སྲུབས་དཔུང༌། །རིང་དུ་བཏང་ནས་བརྩོན་པ་ཡིས། །བསྟན་པའི་རྒྱལ་མཚན་སྲིད་རྩེར་བསྒྲེངས། །
10

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་།
རིགས་བརྗོད་པར་གསལ། འཁོར་བའི་འདམ་ལས་འགྲོ་བ་རྣམས། །འདྲེན་པའི་དེད་དཔོན་དཔའ་
བོ་ཆེ །ཐུགས་རྗེ་ཞི་བསིལ་བདུད་རྩིའི་ཆར། །ཉོན་མོངས་ནད་ཀྱིས་གདུང་ལ་འབེབས། །བྱ་བ་
བརྗོད་པ་བར་གསལ། བདུད་རྩིའི་ཆར་རྒྱུན་རྡོ་བསྲེག་སྟེ། བསིལ་རུ་དག་ཀྱང་མེ་རུ་འགྱུར།ཨུཏྤལ་
ཚོགས་ནི་ལྷུང་གྱུར་པ།།མཚོན་ཆར་མཐོང་ལ་ལྷག་པར་བརྩེ།།
ཡོན་ཏན་བར་གསལ། དགོས་འདོད་ཀུན་འབྱུང་འགྲོ་བའི་བླ། །ཁྱོད་སྐུ་དཔག་བསམ་
ལྗོན་པ་ནི། །རབ་དམར་རཱ་གའི་ལྷུན་པོ་དག ཟིལ་གྱིས་གནོན་པའི་དཔལ་དང་ལྡན། །རྫས་བརྗོད་
བར་གསལ། རྣམ་པ་འཕྱན་པའི་ཤུལ་རིང་དུ། །ཞུགས་པའི་འགྲོ་བ་མཐའ་དག་གི། །ལམ་མཁན་
གཅིག་པུ་གྲུ་འཛིན་བདག ཁྱེད་ཀྱི་ཐུགས་རྗེས་ལམ་སྣང་བྱས །རིགས་བརྗོད་མཐའ་མའི་གསལ་
བྱེད། འགྲོ་བའི་སྡུག་བསྔལ་དང་དུ་ལེན། །རང་བདེ་གཞན་ལ་སྟེར་བྱེད་ཅིང༌། །བསྐལ་ཆེན་འབུམ་
ཕྲག་དུ་མ་རུ །བྱང་ཆུབ་སྤྱོད་པ་རྒྱལ་བའི་སྲས། །བྱ་བ་མཐའ་གསལ། བདག་ཡིད་རབ་དྭངས་མེ་
ལོང་ངོགས། །མགོན་པོ་ཁྱོད་ཉིད་ལེགས་བཀོད་དེ། །དགའ་བས་ཐལ་མོ་སྦྱར་བ་ན། །ཡིད་ལ་
འདོད་པའི་རེ་བ་སྐོང་། །ཡོན་ཏན་མཐའ་གསལ།གངྒཱ་ལ་སོགས་ཆུ་ཀླུང་ཀུན། །གཅིག་ཏུ་འཁྱིལ་བ་
རྒྱ་མཚོ་ཆེ། །རྒྱལ་བའི་དགོངས་པའི་ཆུ་བོ་ཀུན།ཁྱོད་ཀྱིས་མཁྱེན་པའི་ཀློང་ན་འཁྱིལ། །རྫས་མཐའ་
གསལ། དྲན་པ་ཙམ་གྱིས་ངན་སོང་གནས། །དོང་ནས་སྤྲུགས་ཏེ་འཁོར་བ་རུ །ཕྱིར་མི་ལྡོག་པའི་ས་
སྦྱིན་པ། །འཇིག་རྟེན་དབང་ཕྱུག་སྤྱན་རས་གཟིགས། །ཕྲེང་བའི་གསལ་བྱེད།གང་སྐུའི་ཡོན་ཏན
ཟག་མེད་ཀྱིས། །འཕེལ་བྱེད་དེ་ཡི་སྙིང་རྗེ་ཆེ། །དེས་ནི་བདག་ཡིད་མུན་བསལ་ནས། །བློ་གྲོས་
ཀུནྡའི་ཚལ་ཆེན་འབྱེད། །འགལ་དོན་གསལ་བྱེད། གང་གི་ཕྲིན་ལས་དུས་ཀྱི་མེ། །རབ་ཏུ་ཚ་བའི་
འོད་ཟེར་གྱིས། །རྟོག་ཚོགས་རི་བོ་རྣམ་པར་བསྲེགས། །ཉམས་རྟོགས་ཕུང་གཟི་འབར་བྱེད། །
དོན་གཅིག་གསལ་བྱེད།ཁྱོད་ཀྱི་ཕྲིན་ལ་མེ་ཕྲེང་འདིས། །མུན་པའི་གོ་སྐབས་རབ་ཏུ་འཕྲོག །ཡིད་
སྲུབས་དཔུང་གི་ཚོགས་རྣམས་སྲེག།བདག་གི་མི་ཤེས་མུན་པ་འཇོམས།།སྦྱར་བའི་གསལ་བྱེད།ལྟ་
བས་མི་ངོམས་རབ་མཐོ་བརྗིད། །དཀར་མཛེས་ཀུན་མུད་ཚལ་གྱི་འོད། །མགོན་གྲུ་འཛིན་སྤོར་
གནས་ཤིང༌། །ཏི་སེ་བསིལ་ལྡན་ལྗོངས་ལའོ། །
11

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དོན་བསྐོར་བའི་རྒྱན། ཁྱེད་སྐུ་འཛམ་བུའི་འཁྲི་ཤིང་རྒྱས། །ཡན་ལག་ཏཱ་ལའི་ལྗོན་པ
བརྟས། །མཁྱེན་གཉིས་དཔག་བསམ་རྐང་འཐུང་བཞད། །འགྲོ་དོན་ནི་ཙུ་ལ་ཡང་དག །ཚིག་བསྐོར་
བའི་རྒྱན། པད་དཀར་སེམས་དཔའ་པདྨའི་སྤྱན། །ལག་ན་པདྨ་པདྨའི་རིགས། །པདྨའི་ལྗགས་ལྡན་
པདྨ་གནས། །ཁྱེད་མཐོང་ཡིད་ཀྱི་པདྨོ་རྒྱས། །གཉིས་ཀ་བསྐོར་བའི་རྒྱན། མགོན་པོ་འཇིག་རྟེན་
དབང་ཕྱུག་མཆོག བདུད་བཞིའི་གཡུལ་ལས་རྣམ་པར་རྒྱལ། ས་ཡི་ཚངས་ཆེན་མི་ཡི་བདག དགྲ་
ཟླའི་གཡུལ་ལས་རྣམ་པར་རྒྱལ། །བྱུང་བ་འགོག་པ། བྱང་ཆུབ་སེམས་དཔའི་སྙིང་རྗེ་ཡིས། །ཁམས་
གསུམ་པ་ལས་རྒྱལ་བ་ནི། མི་སྲིད་ཅེ་ན་ཏིང་འཛིན་དང༌། །ཐབས་མཁས་རྨད་པོ་ཆེ་ལས་སོ །ད་ལྟ་
འགོག་། བརྩེ་ལྡན་མགོན་པོ་ཅི་སླད་དུ། །དབུ་དང་ཕྱག་ནི་རྣམ་མང་བྱེད། །ཁྱོད་ཀྱི་སྤྱན་རས་
གཡོས་པས་ཀྱང་། །འགྲོ་ཀུན་གཏན་བདེའི་ས་ལ་འགོད། །འབྱུང་འགྱུར་འགོག་པ།ཐར་པའི་ལམ་
མཁན་འཕགས་མཆོག་ཁྱེད། །ཞི་བདེའི་གནས་ལ་ཕྱོགས་གྱུར་ན། །འགྲོ་ཀུན་ཐར་པའི་མིག་ལྡོང་
ཞིང་། །ཐུགས་བསྐྱེད་མདུད་པ་བོར་བར་འགྱུར།ཆོས་འགོག་པ། མགོན་པོ་ཁྱེད་ཀྱི་ཐུགས་རྗེ་། །
བསིལ་བ་ཉིད་དུ་གནས་པ་རྫུན། །ཕྲིན་ལས་ཡེ་ཤེས་མེ་པོ་ཆེས། །བདག་རྒྱུད་དུག་ལྔའི་ཕུང་པོ་
བསྲེགས། །ཆོས་ཅན་འགོག་པ། འཇིག་རྟེན་དབང་ཕྱུག་ཁྱོད་ཀྱི་སྐུ། །མཚན་དང་དཔེ་བྱད་ལྡན་ནོ་
ཞེས།།དཔག་དཀའ་ཐུགས་རྗེ་བསིལ་འོད་ལས།ཁྱོད་སྐུ་ཐུགས་རྗེས་དུ་མ་གྱུར།།
རྒྱུ་འགོག་པ། ཁྱོད་སྐུ་མི་བཟད་དམར་བ་དང༌། །ཟ་བྱེད་ཁྲག་གོས་མི་སྡུག་པའི །
གཟུགས་ངོམ་དམྱལ་བར་ཁྲིད་གྱུར་ཀྱང་། །ཉེས་པ་མེད་ཕྱིར་བདག་མི་འཇིགས། །འབྲས་བུ་འགོག་པ
རྗེ་བཙུན་གང་ནི་རིང་དུ་གནས། །ཉོན་མོངས་ནད་ཀྱི་ཟུག་རྔུས་གཙེར། །རྣམ་སྨིན་སྤྲིན་གྱི་ཀ་བ་ཡིས། །
བརྡུངས་ཀྱང་བདག་ལུས་མི་ཞིག་ཅི། །རྗེས་གནང་གིས་འགོག་པ། མགོན་ཁྱོད་ཞི་བདེ་ཉེར་
མཛོད་ན། །དེ་ལྟར་མཛད་ལ་ཅི་བདེར་བཞུགས། །ཆུ་བུར་ལུས་ཅན་འགྲོ་ཚོགས་རྣམས། །མི་བཟད་
དམྱལ་བར་ལྷུང་ལས་ཅི། །དབང་གིས་འགོག་པ། མགོན་ཁྱོད་གང་དུ་གཤེགས་པའི་སར། །གདུལ་
བྱའི་འགྲོ་བ་བསམ་འདས་ཤིང་། །ཐུགས་རྗེས་བདག་ཅག་འཚོ་འགྱུར་ཡང་། །ཞིང་འདིའི་མགོན་དུ་
རྟག་བཞུགས་ཤིག །མ་གུས་པས་འགོག་པ།བདག་ཅག་ཐར་འདོད་བསམ་པ་ལ། །འཁོར་བ་འདོད་
12

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
པ་མ་ཡིན་ཏེ། །མགོན་སྐྱབས་སམ་དོར་ཡང་རུང༌། །རང་གི་གནས་ཚུལ་སྨྲོས་པ་ལགས །ཤིས་
བརྗོད་ཀྱིས་འགོག་པ།མགོན་ཁྱོད་ཅིས་ཀྱང་ཞིང་གཞན་དུ། །གཤེགས་ན་ཕྲིན་ལས་རྒྱས་གྱུར་ཅིག །
གང་ཁྱོད་གཤེགས་ཤུལ་བདག་ཅག་རྣམས། །བསྐལ་ཆེན་སྟོང་དུ་འཁྲུལ་གྱུར་ཅིག །རྩུབ་མོས་
འགོག་པ། མགོན་ཁྱོད་འགྲོ་དོན་གཞན་ཕྱོགས་ན། །ལྗོངས་འདིར་རྒྱལ་ཚབ་གཞན་དུ་འཚོལ། །
ཐུགས་རྗེས་འཚོ་བ་བདག་ཅག་ནི། །འཇིག་རྟེན་ཕ་རོལ་འགྲོ་ལས་ཅི། །གྲོས་ཀྱིས་འགོག་པ། ཅིས་
ཀྱང་གཤེགས་ན་མྱུར་དུ་བཞུད། །ཕྱི་ནས་བདག་ཅག་དམྱལ་བ་ཡི། །འཇིག་རྟེན་སྐྱེས་པའི་འོ་དོད་ཀྱི། །
མགོན་པོའི་ཕྲིན་ལས་གེགས་བྱེད་འགྱུར། །འབད་པས་འགོག་པ། མགོན་ཁྱོད་དགྱེས་ཕྱིར་ཕྲིན་
ལས་ཀྱིས། །ཤིང་རྟ་གཞན་དུ་བསྒྱུར་མཛོད་ཅེས། །བརྗོད་པར་སེམས་ཀྱང་བཞུགས་ཤིག་པར། །
མགྲིན་པས་སྨྲ་བས་བདག་ཅི་བྱེད། །གཞན་དབང་འགོག་པ། མགོན་པོ་སྐད་ཅིག་མ་མཐོང་ཡང་། །
མི་བཟོད་སྡུག་བསྔལ་བྱེད་འདི་ལ། །གཞན་དུ་གཤེགས་ཞེས་བགྲོ་གླེང་མཛོད། །དེ་ཡིས་ཅི་འདོད་
བདག་གིས་འཚལ། །ཐབས་ཀྱིས་འགོག་པ།གང་གི་ཕྲིན་ལས་གསེར་གྱི་འཁོར་ལོ་རྩིབས་སྟོང་རབ་
དུ་བཀྲ་བ་ནི། །གདུལ་བྱའི་ཞིང་ཁམས་གཞན་དག་སྐྱོང་བའི་དོན་དུ་མངོན་པར་ཕྱོགས་གྱུར་པའི། །
ཁྱོད་དང་བྲལ་བའི་སྡུག་བསྔལ་ཁུར་པོ་བདག་ཅག་འགྲོ་བ་ཡོངས་ཀྱིས་ནི །བཟོད་པར་བགྱི་ཡི་
རིགས་དྲུག་འཁྲུལ་སེལ་ལྷ་ཡི་བདུད་རྩིའི་ཆུ་གཏེར་སྩོལ།།
Qགཏར
ཁྲོ་བས་འགོག་པ། ཁྱོད་ཀྱིས་རྒྱ་ཆེན་བཟང་པོ་སྤྱོད་པའི་ཐུགས་བསྐྱེད་གོ་ཆ་བཙན་དག །
ཡོངས་སུ་བོར་ནས་ཞིང་འདི་སྤངས་ཏེ་གཞན་དུ་གཤེགས་ཞེས་ལན་མང་དུ། །སྒྲོགས་པའི་ལྷ་ཁྱོད
དམ་བཅའ་ཉམས་ཤིང་འགྲོ་ལ་བརྩེ་བ་མི་ལྡན་པའི། །ཤིང་རྟ་ཁ་ལོ་མ་བསྒྱུར་ན་ཡང་མགོན་པོས་
བདག་ཅག་རྣམས་ལ་ཅི། །སྙིང་རྗེས་འགོག་པ། ཡིད་བཞིན་ནོར་བུ་འཇིག་རྟེན་མགོན་པོ་ལ། །སྙིང་
ནས་མ་དད་འགྲོ་བ་རྨོངས་པ་དག །རྙེད་དཀའི་དལ་འབྱོར་རིན་ཆེན་ཐོབ་དུས་འདིར། །རང་སྡུག་
རང་གིས་སྦྱོར་བ་ཨ་ཙ་མ། །འགྱོད་པས་འགོག་བ། མགོན་པོའི་ཕྲིན་ལས་ཞི་བསིལ་ཡིད་འོང་མེ་
ཏོག་ཆར་བ་དག །མཚོན་དུ་བལྟས་ཤིང་འཁོར་བའི་མེ་འོབས་སྐྱེས་མོས་ཚལ་དག་ཏུ། །མཐོང་ནས་
འདོད་ཡོན་ཧ་ལའི་སྡོང་པོར་དགའ་བས་ལོངས་སྤྱོད་པས། །ད་གཟོད་རང་སྲོག་འཕྲོག་པར་ཤེས་ཀྱང་
13

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ལུས་འདི་བོར་བར་ཉེ། །ཐེ་ཚོམ་འགོག་པ།ཅི་འདི་པདྨ་རཱ་གའི་རི་བོར་སྣང་བྱེད་འབུམ་གྱིས་འཁྱུད་
པའམ། །འཇིག་རྟེན་དབང་ཕྱུག་གཞོན་ནུའི་གར་རོལ་ངན་སོང་དོང་སྤྲུགས་ཡིན་ནམ་ཅི། །སྙན་
བརྗིད་ཡིད་མཁར་འོང་བ་ཚངས་པའི་དབྱངས་ཀྱི་སྒྲ་ཡིས་མི་མཛད་ཞིང༌།།འགེངས་འདི་རཱ་གའི་ལྷུན་
པོ་མ་ཡིན་གཞོན་ནུ་འཁོར་བ་དོང་སྤྲུག་གོ།སྦྱར་བའི་འགོག་པ། མཚན་མོའི་མགོན་པོ་འདབ་བརྒྱ་
པར། །སྡང་ཞིང་རབ་དྭངས་ཨུཏྤལ་དགྱེས། །ཁྱོད་ཞལ་ཟླ་གཞོན་ཡོད་བཞིན་དུ། །རི་བོང་ཅན་གྱིས་
དགོས་པ་ཅི། །དོན་གཞན་འགོག་པ། ཟབ་ཡངས་ཤེས་བྱ་ཀུན་མཁྱེན་ཐུགས །ད་དུང་རྒྱས་ལ་
རིངས་འདི་མཚར། །རྒྱ་མཚོར་ཆུ་ཀླུང་མ་ལུས་པ། །རྒྱུད་དུ་བབས་ཀྱང་ཚིམ་པ་བྲལ། །རྒྱུ་ཡིས་
འགོག་པ།ཉོན་མོངས་གཡུལ་ལས་རྣམ་རྒྱལ་དཔའ་བོ་ཞེས། །མགོན་པོ་ཁྱོད་ལ་བསྔགས་པ་བརྗོད་
མིན་ཏེ། །བདེ་གཤེགས་བྱང་ཆུབ་ལམ་དུ་ཞུགས་ནས་ཀྱང༌། །གྲངས་མེད་མར་ལེགས་བྱས་དག་
གི་མཐུས། །
ཀུན་ཁྱབ་ཀྱི་དོན་གཞན་བཀོད་པ། མགོན་པོའི་ཕྲིན་ལས་འགྲོ་འདུལ་གར། །གང་འདུལ་
དེར་སྣང་བསྒྱུར་པ་ལས། །རྟག་ཅིང་བརྟན་པ་མ་ཡིན་ཕྱིར། །འདི་ཞེས་ངེས་པ་སུ་ཡིས་རྙེད། །ཁྱད་
པར་ལ་གནས་པའི་དོན་གཞན་བཀོད་པ། མགོན་པོའི་ཐུགས་རྗེའི་གྲུ་ཆར་གྱིས། །འགྲོ་ལ་དགའ་བ་
སྦྱིན་པ་སྟེ། །འཇིག་རྟེན་ཕན་བདེ་བྱེད་པ་དག །ཀུན་་ཡི་གར་འོང་བ་ཆོས། །སྦྱར་བ་ཅན་གྱི་དོན་
གཞན་བཀོད་པ། ཁྱོད་ཀྱི་ཕྲིན་ལས་བསིལ་ཟེར་གྱིས། །སྲིད་གསུམ་ཡིད་ལ་དགའ་བ་སྦྱིན། གདུང་
བ་སེལ་བྱེད་བདུད་རྩིའི་མཛོད། །འགྲོ་བའི་སྙིང་སྡུག་མ་ཡིན་ནམ། །འགལ་བའི་དོན་གཞན་བཀོད་པ
མགོན་ཁྱོད་བྱང་ཆུབ་མ་བརྙེས་ཚུལ་བསྟན་ནའང་། །འགྲོ་དོན་ནས་སངས་རྒྱས་རྣམས་ལས་ཆེས་
ཆེར་དཔའ། །ཡིད་བཞིན་ནོར་བུ་བེམ་པོའི་ཆོས་ཅན་གྱིས། །དགོས་འདོད་གྲུ་ཆར་འབེབས་ལས་
ཁྱད་པར་འཕགས །མི་འོས་པའི་དོན་གཞན་བཀོད་པ།མགོན་པའི་ཐུགས་རྗེའི་ཆུ་འཛིན་ལས། །
འབབ་པ་ཞི་བསིལ་བདུད་རྩིའི་རྒྱུན། །མེ་ཚོགས་ཉིད་དུ་མངོན་འགྱུར་པ། །འདོད་ལ་བརྐམ་པ་དག་
འདི་འདྲ། །འོས་པའི་དོན་གཞན་བཀོད་པ། མགོན་བྱམས་པའི་འོད་ཟེར་གྱིས། །ལོག་ལྟ་ཅན་
རྣམས་གདུང་བར་བྱེད། །ཚ་ཟེར་ཅན་གྱི་དཀྱིལ་འཁོར་དང༌། །མཚུངས་པས་དེ་དག་རིགས་པའོ། །
14

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
འོས་ཤིང་མི་འོས་པའི་དོན་གཞན་བཀོད་པ། མ་རུངས་བློ་ལྡན་ཁྱོད་ཀྱིས་འཇོམས་བྱེད་མོད། །སྙིང་
ནས་སྐྱབས་གསོལ་བདག་ཅག་ཅི་སླད་འཇོམས། །མི་བཟད་སྲོག་འཕྲོག་དག་གིས་བྱེད་པའི་ལས། །
འཆི་སོས་བདུད་རྩི་སྨན་གྱིས་བྱེད་འོས་སམ།།
མི་འོས་ཤིང་འོས་པའི་དོན་གཞན་བཀོད་པ། བཟོད་པའི་ཕར་ཕྱིན་ཁྱོད་ཀྱང་ཁྲོ་སྲིད་ན། །
དུག་ལྔའི་འཁྲི་ཤིང་རྒྱས་རྣམས་ཅིས་མི་ཁྲོ། །སཱ་ལའི་ལོ་མའི་རེག་པས་འབིགས་སྲིད་ན། །འཇིགས་
ཆེན་སྤུ་གྲིས་ཅི་ཕྱིར་འཇོམས་མི་འགྱུར། །གཅིག་ལྡོག་ཅན།མི་གཡོ་བརྟན་ཅིང་མཐོ་བ་དང༌། །གཟི་
བརྗིད་ལྡན་སོགས་ཡོན་ཏན་གྱིས། ཁྱོད་དང་རི་རབ་མཚུངས་ཐ་དད། ཁྱོད་མཐོང་ཙམ་གྱིས་འཁྲུལ་
ཞིག་འགྱུར། །གཉིས་ལྡོག་ཅན། རྟ་བདུན་ཅན་དང་མགོན་པོ་ཁྱོད། །དུས་ལས་མི་འདའ་མུན་པ་
སེལ། འདི་ནི་ཀཆེ་1།ཁྱེད་སྨྲ་མ་ཏིག་ལྡན་པོའོ
སེལ། །འདི་ནི་ཀརྐེ་ཏ་དང་མཚུངས། །ཁྱེད་སྐུ་མུ་ཏིག་ལྷུན་པོའོ། །སྦྱར་ལྡོག །ཁྱོད་དང་ནོར་བུ་
འཇིག་རྟེན་རྒྱན། །དཀོན་ཅིང་མཆོག་གྱུར་རྙོག་བྲལ་ཏེ། །ནོར་བུ་བེམ་པོའི་ཆོས་ལྡན་ཅིང༌། །ཁྱོད
ཐུགས་རྒྱ་ཆེ་གཏིང་དཔག་དཀའ། །འགོག་པའི་ལྡོག་པ་ཅན། དུས་ལས་མི་ཡོལ་ཟབ་ཅིང་བརྟན། །
ཡོངས་ལ་དབང་སྒྱུར་ཡིན་མོད་ཀྱང༌།།ཁེངས་པས་དྲེགས་ཤིང་ཉོན་མོངས་ལྡན།།འཁོར་སྒྱུར་མགོན་
པོའི་འགྲན་ཟླ་མིན། །གཏན་ཚིགས་ཅན་གྱི་ལྡོག་པ། །སྟོང་གསུམ་ལྕགས་ཀྱི་ར་བ་བཅས་པ་ཡི། །
ཡངས་པའི་ཁྱོན་ལ་མངའ་དབང་བསྒྱུར་ན་ཡང༌། །མཐོ་རིས་ཙམ་ལས་སླར་ཡང་ལྡོག་པའི་ཕྱིར། །
རབ་རྒྱུར་ན
པ།ཁྱོད་ཀྱི་གསུ
ཉོན་མོངས་ཅན་ནི་ཁྱོད་ལས་བྱེ་བས་དམན། །རྟེན་གྱི་དབྱེ་བའི་རྡོག་པ། ཁྱོད་ཀྱི་གསུང་དང་སྤྲིན་
གྱི་སྒྲ། །འདི་དག་གི་ཡང་ཁྱད་པར་ནི། སྤྲིན་སྒྲ་ནམ་མཁར་སྒྲོགས་པ་དང༌། །ཁྱོད་གསུང་ཉིད་ཀྱི་
མགུལ་ལས་སོ །དཔེ་ཅན་ལྷག་པའི་ལྡོག་པ་ཅན། །བསིལ་ལྡན་རི་བོར་མཚན་དཔེ་དང་། །དྲུག་
ཅུའི་དབྱངས་ཀྱི་བརྗོད་པ་མེད། །ཁྱོད་སྐུ་ཡོན་ཏན་དེ་རྣམས་ཀྱིས། །མཛེས་པའི་ཁྱད་པར་དག་དང་
ལྡན། །
མཚུངས་ཆོས་སྒྲས་ཟིན་འབྱེད་བྱེད་ཀྱང་མཚུངས་པའི་ལྡོག་པ་ཅན། ཁྱོད་ཀྱི་སྐུ་དང་ཡིད་
བཞིན་ནོར། །གཟི་བརྗིད་ལྡན་ཅིང་མཆོག་གྱུར་ཏེ། །ནོར་བུ་ལས་ནི་འཕྲལ་བདེ་དང༌། །ཁྱོད་ལས་
གཏན་གྱི་བདེ་བ་འབྱུང༌། །མཚུངས་ཆོས་ཤུགས་ལ་བསྟན་ཅིང་འབྱེད་བྱེད་སྒྲས་ཟིན་པའི་ལྡོག་པ་
15

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཅན།ཁྱོད་སྐུ་འདབ་སྟོང་གདུལ་བྱའི་ཡོད་མཚོའི་རྒྱན། །བཅུ་དྲུག་ཆ་ལྡན་ནམ་མཁའི་མཛེས་རྒྱན་ཏེ། །
ནམ་མཁའི་དྲི་མེད་ཆགས་སོགས་སྐྱོན་མི་སྲིད། །གདུལ་བྱའི་ཡིད་མཚོའི་རྙོག་པ་ཕྱིས་སུ་དྭངས། །
རིགས་མཐུན་ལྡོག་པ། མགོན་པོའི་ཐུགས་རྗེའི་འོད་ཀྱིས་མི་སྣང་ཞིང་། །འོད་ལྡན་རྟ་བདུན་ཟིལ་
གྱིས་མི་ལྡོག་པའི །གཏི་མུག་མུན་པས་རིག་པ་སྒྲིབ་བྱེད་ཅིང་། །འདི་ཕྱིའི་གཏན་གྱི་འདུན་མ་ངང་
གིས་བཤོལ། །རྒྱུ་གཞན་ཅུང་ཟད་སྟོན་པའི་སྲིད་པ་ཅན་ལས་ཕྱི་དུས་ལ་སྦྱར་བ། མ་བསྐྱོད་རྐང་
འཐུང་ཟློས་གར་སྒྱུར། །མ་བྲིས་གཡུ་ཡི་ནེའུ་སིང་དཀྲ། །མ་བོས་སྤུ་སྡུག་སྐད་སྙན་སྒྲོགས། །སྐྱེ་
འགྲོའི་ཡིད་རབ་དགའ་བར་བྱེད། །ནང་ལུས་ལ་སྦྱར་བ། མ་བཀྲུས་དཀར་བའི་མདངས་ལྡན་ལུས། །
མ་བཅོས་མཚན་དཔེའི་འདབ་བརྒྱ་བཞད། །མ་བསྐྱིལ་དམ་ཆོས་བདུད་རྩིའི་གཏེར།།མགོན་པོ་ཁྱོད་
ཀྱི་སྐུ་འདིའོ །རང་གི་ངོ་བོ་ཙམ་སྟོན་པའི་སྲིད་པ་ཅན། རང་བཞིན་གྱིས་ནི་བཟོད་དང་ལྡན། །མ་
བསྒྲུབས་ན་ཡང་རྫུ་འཕྲུལ་མངའ། །རྒྱུ་མེད་པར་ཡང་འགྲོ་བའི་གཉེན། །མ་འབད་རྫོགས་པའི་བྱང་
ཆུབ་བརྙེས། །སྤྱིའི་བསྡུས་བརྗོད།རྨ་བྱས་ཇི་ལྟར་འདོད་པ་བཞིན། །ཧ་ལ་རྒྱས་པའི་འབྲས་བུ་ཟ། །
དུག་གི་བཅུད་སྤངས་པ་ཡི།།ཀུ་མུ་རར་ཡང་རྣམ་པར་སྤྱོད།།
ཁྱད་གཞི་ཐ་དད་ཁྱད་ཆོས་གཅིག་པའི་བསྡུས་བརྗོད།བརྟན་ཅིང་འགྱུར་མེད་ལོ་འདབ་
རྒྱས །ཡིད་འོང་བསུང་ཞིམ་རོ་མངར་ཞིང༌། །མཐོང་ན་སྙིང་ལ་དགའ་སྐྱེད་པའི། །དཔག་བསམ་
རྐང་འཐུང་བདག་གིས་རྙེད། །ཁྱད་པར་གྱི་ཆོས་ཐ་དད་མིན་པའི་བསྡུས་བརྗོད། འདབ་རྒྱས་ཁོར་
ཡུག་མི་ཆུང་ཞིང༌། །མེ་ཏོག་འབྲས་བཟང་བསིལ་ལྡན་པའི། །ལོངས་སྤྱོད་ཡོངས་རྫོགས་ཛམྦུའི་ཤིང་། །1
བདག་ཅག་སྐལ་བཟང་དག་གིས་རྙེད། །སྔོན་མེད་བསྡུས་བརྗོད།ཚ་བའི་ཟེར་དང་མི་ལྡན་ཅིང༌། །
འཆར་ནུབ་བགྲོད་པ་མི་སྣང་བ། །མི་མཇེད་འཇིག་རྟེན་ཀུན་ཁྱབ་པའི། །ཉི་མ་སྐལ་ལྡན་བདག་གིས་
ཐོབ། ཁྱད་འཕགས་བརྗོད་པའི་ཕུལ་བྱུང༌། རིན་བྲལ་རྣམ་མང་རྒྱན་དང་ལྡན། །མཐོན་ཀའི་སྨིན་
མཛེས་རལ་པ་བཅིངས །ལུས་ཀུན་ཚུལ་ཁྲིམས་དྲི་མེད་འོད། །འཆར་ཀའི་མདངས་ཀྱིས་མཚོན་མ་
ཡིན། །ཐེ་ཚོམ་ཕུལ་བྱུང༌། ཁྱོད་ཀྱི་བློ་གྲོས་ལྷ་ལམ་ཡངས་པོར་མ་འཁོད་པའི །རྒྱ་ཆེན་ཆོས་ཀྱི་
དགོངས་པ་རྒྱུ་སྐར་ཙམ་པ་འགའ། །འཁོར་འདས་གཉིས་ཀྱིས་བསྡུས་པའི་ཡུལ་གྱི་ཁྱོན་ཡངས་པོར། །
16

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
ཡོད་དམ་མེད་ཅེས་ད་དུང་བདག་ཡིད་འཕྱང་མོ་ཉུག །ངེས་པའི་ཕུལ་བྱུང་། ཁྱོད་ཀྱི་བློ་གྲོས་ཆུ་གཏེར་ཆེ། །
མ་འདུས་དམ་ཆོས་རྒྱུན་ཕྲ་མོའང༌། །མེད་ཅེས་བདག་གིས་བརྗོད་འཚལ་ཏེ། །གསུང་གི་དབང་ཕྱུག་
ཡིན་པའི་ཕྱིར། །གྲགས་པའི་ཕུལ་བྱུང་། ཁྱོད་ཀྱི་ཡོན་ཏན་རྒྱ་མཚོའི་སྤྲིན་གྱི་བཀོད་པ་དག །བདེ་
གཤེགས་རྣམས་ཀྱིས་གསུང་བར་སྤོབས་པར་མ་གྱུར་ཕྱིར། །མགོན་པོ་མི་མཇེད་བྱེ་བ་སྟོང་ཕྲག་
ཉི་ཤུ་རུ །ཤོང་འདི་ཨེ་མ་འཛིན་མའི་ཁྱོན་རྣམས་ཤིན་ཏུ་ཡངས། །
སེམས་ལྡན་རབ་རྟོག་ངེས་སྒྲ།ཁྱོད་ཀྱི་ཕྲིན་ལས་འོད་བརྒྱ་པ། །ཚ་ཞིང་སྲེག་པའི་ངད་ལྡན་
པས། །ནག་པོའི་ཕྱོགས་གྱུར་ཉོན་མོངས་བདུད། །འཇོམས་པར་འདོད་པ་ཡིན་པར་ངེས། །སེམས་
མེད་རབ་རྟོག་དོགས་སྒྲ་ཅན། འདི་ནི་ལན་བུ་གནག་པ་དག །འགོག་བྱེད་དབུ་ཡི་རྒྱན་ཞེས་ཏེ། །
ལྕང་ལོའི་ལན་བུས་ཅོད་པན་གྱི། །རིན་ཆེན་དག་ལ་འགོངས་པར་དོགས། རབ་རྟོག་བཞིན་སྒྲ་ཅན།
འགྲོ་ལ་རྗེས་ཆགས་མགོན་པོ་ཡིས། །གདུལ་བྱ་ལོག་བར་འཕྱན་པ་དག འདྲེན་ཕྱིར་ཐུགས་རྗེའི་
ཕྱག་སྟོང་དང༌། །སྤྱན་ཡང་སྟོང་ཕྲག་བསྒྱུར་བ་བཞིན། རབ་རྟོག་མིན་ནམ་སྒྲ་ཅན།འོད་ལྡན་ཕྲིན་
ལས་ཉི་མ་ཡིས། །སྲིད་པའི་མཚན་མོའི་མུན་པ་དག།ཡོངས་སུ་བཟུང་ནས་ས་འོག་།།མི་སྣང་སྦས་
པར་བྱས་མིན་ནམ། །རྒྱུ་དངོས་པོར་གྱུར་པ་འགྲུབ་བྱེད་འོས་པའི་རྒྱུ། ཐུགས་བསྐྱེད་གོ་ཆ་བཙན་པོ་
ཡིས། །ཡོངས་བསྐུལ་བྱིན་རླབས་ཆུ་འཛིན་ལས། །བདུད་རྩིའི་ཟིལ་ཆེ་འབེབས་པ་ཡིས།།འགྲོ་བློའི་
པད་ཚལ་རྒྱས་པར་བྱེད། །འགྲུབ་བྱེད་མི་འོས་པའི་རྒྱུ། བྱིན་རླབས་ཆུ་ཁུར་ཕྲེང་བ་ལས། །བདུད་
རྩིའི་ཟེག་མ་འཐོར་བ་ཡི། །རྒྱུན་འདི་སྐྱེ་བོ་ལོག་སྲེད་ཅན།འཇོམས་པར་བྱ་ཕྱིར་ཉེ་བར་ལྷག།
རྣམ་འགྱུར་གྱི་དཔེ། སཱ་ལའི་ཕྲེང་མཛེས་ཚར་དུ་དངར་ཞིང་སྤུ་སྡུག་སྐད་སྙན་འབྱིན་
བྱེད་པ། །རྙོགས་བྲལ་རྫིང་བུར་འདབ་བརྒྱ་བཞད་ཅིང་རྐང་དྲུག་འཕུར་ལྡིང་ཟློས་གར་གཡོ། །རིན་
ཆེན་ཁང་བཟང་འཆི་མེད་གྲོང་གི་བཀོད་མཛེས་ལྡན་ཞིང་བསམ་འདས་པའི། །དཔལ་འབྱོར་ཐོབ་
ཀྱང་ཁྱོད་རྗེས་ཞུགས་པ་གཤིན་རྫིང་འཇིག་རྟེན་ཉིད་དང་མཚུངས། །ཐོབ་བྱེད་ཀྱི་རྒྱུ། རྗེ་ལ་གུས་པ་
མི་བྱ་་ཞེས། གྲོགས་པོ་མགོན་པོའི་གནས་བཀོད་ནས། །མཉམ་འགྲོགས་བརྗོད་ཅིང་མི་བརྗེད་པར། །
སྐུར་བའི་ཚིག་གིས་སྨྲ་བར་བྱེད། །ཤེས་བྱེད་ཀྱི་།དྲི་གཞོན་ཤུགས་དྲག་གཡོ་བ་འགགས། །འདབ་
17

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རྒྱས་སྤུ་སྡུག་སྐད་སྙན་འབྱིན། །ཆུ་འཛིན་ཕྲེང་འཁྲིགས་སྤྲིན་སྒྲ་སྒྲོགས། །དེ་ཚེ་འདབ་བརྒྱ་ཁྱོད་ལ་
དབུལ། །ཡང་། མགོན་འགྲོ་ལ་རྗེས་ཆགས་ཐུགས། །ཟག་མེད་བདེ་ལ་མི་དགྱེས་ཤིང༌། །སེམས་
ཅན་དོན་ལ་མི་བསྙེལ་པར། །སྤྱན་རས་ཕྱོགས་བཅུར་གཡོ་བས་རྟོགས། །སྔ་ན་མེད་པའི་བྱེད་པ་པོའི་རྒྱུ།
ཁྱེད་ལ་དང་པར་མ་བྱས་ཤིང༌། །དབང་པོ་ལྔ་རྣམས་མ་བསྡམས་ལ། །བྱང་ཆུབ་ལམ་བཟང་མ་རྙེད་
པའི །འཁོར་བ་པ་རྣམས་ཉམས་པར་འགྱུར། །ཞི་གནས་མེད་པའི་བྱེད་པ་པོའི་རྒྱུ། འདོད་ཡོན་
ལ་ཆགས་པ་སངས། །ཉོན་མོངས་ཟད་ཅིང་བྱམས་སྡང་བྲལ། །རྒས་མེད་མཚན་དཔེའི་ལང་ཚོ་
ངོམས །ཁྱོད་ཀྱི་སྲས་རྣམས་དགའ་བ་འཕེལ། །ཕན་ཚུན་མེད་པའི་བྱེད་པ་པོའི་རྒྱུ།ནོར་བུ་བྲག་རི་
ཁྱིམ་མ་ཡིན།།མཛེས་པའི་འཁྲི་ཤིང་བཙུན་མོ་མིན། །སྲོག་ཆགས་དེ་ཀུན་འཁོར་མིན་པས། །ཁྱེད་ནི་
གྲུ་འཛིན་རི་ལ་དགྱེས །སྤངས་ནས་མེད་པའི་བྱེད་པ་པོའི་རྒྱུ། མ་རིག་འཁོར་བའི་རྩ་བ་ནི། །།
འཕགས་པ་མཆོག་ལ་ཡོད་མ་ཡིན། །དེ་ཕྱིར་ཁྱེད་ཀྱི་ཐུགས་རྒྱུད་ལ། །བྲལ་སྨིན་ཡོན་ཏན་གོང་དུ་
འཕེལ།།རྒྱུ་དངོས་མེད་ཀྱིས་འབྲས་བུ་དངོས་མེད་བསྐྱེད་པ་ལ་བཙམ་པའི་དངོས་མེད་ཀྱི་རྒྱུ།ཐུགས་
རྗེའི་སྨིན་ལས་བྱིན་རླབས་ཀྱི། །ཆར་པ་མ་འབབ་པ་མིན་ན། །གདུལ་བྱ་ཐར་ལམ་བསྙེགས་པ་ཀུན། །
འོད་ལུས་མཁའ་སྤྱོད་འགྲུབ་པར་འགྱུར།།
རིང་འབྲས་ཀྱི་རྒྱུ བྱམས་ཆེན་ཁྱོད་ཀྱི་ཕྲིན་ལས་ཀྱི། །འོད་ཀྱི་རལ་གྲི་རྣོན་ཡིས། །རེག་
པས་ཉོན་མོངས་འཇོམས་བྱེད་ཅིང༌། །དེ་ཡིས་ཤེས་བྱས་སྒྲིབ་པའང་བཅོམ། །རྒྱུ་འབྲས་ལྷན་ཅིག་པ།
མགོན་པོའི་ཕྲིན་ལས་འོད་སྟོང་གི །ཟེར་གྱིས་འགྲོ་བློའི་མཁར་ཁྱབ་པས། །མི་ཤེས་མུན་པའི་ཚོགས་
མཐའ་དག །རིང་འདས་བློ་གྲོས་སྟེང་འཐུང་བཞད། །འབྲས་བུ་སྔ་བའི་། བདག་གི་བློ་གྲོས་ཀུནྡའི་
ཚལ། །ཀུན་ནས་རབ་ཏུ་རྒྱས་པར་གྱུར། །བཅུ་དྲུག་ཆ་ལྡན་མགོན་པོའི་ཞལ། །ཤེས་བྱའི་མཁའ་ལ་
ཕྱིས་སུ་ཤར། །རིང་མིན་གྱི་རྒྱུ། ལྷ་གཅིག་ཁྱོད་ཀྱི་ཞལ་རས་ནི། །དྲི་མེད་ཟླ་གཞོན་གསར་པ་དེ། །
མཐོང་བས་བདག་ཡིད་པདྨའི་ཚལ། །རྣམ་པར་རྒྱས་འདི་ཅི་ཞིག་གོ། རིགས་པའི་། ཁྱོད་ཞལ་ཉི་
མ་གཞོན་ནུ་ཡི། །ཟེར་གྱི་གདུལ་བྱའི་བློ་གྲོས་ཀྱི། །འདབ་བརྒྱ་སྟེང་འཐུང་དག་གི་ཚོགས། །རྣམ་
པར་རྒྱས་པར་བྱེད་ལ་དབང༌།།
18

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
ཟུར་གྱི་ཕྲ་མོའི་རྒྱན། བདག་ཉིད་གཅིག་པུ་སངས་རྒྱས་ས་རུ་སྔོན་སྐྱོལ་ཞེས། །འགྲོ་
ཚོགས་དབུས་སུ་མངོན་པར་བརྗོད་པར་མ་བཟོད་དེ། །མགོན་པོ་གང་ལ་ཕྱོགས་ཏེ་བློ་ལྡན་བདག་
གིས་ནི། །ཡིད་ཀྱི་གནས་སུ་སོར་བཅུའི་ཡལ་འདབ་ལན་གསུམ་ཟུམ། །རྣམ་པའི་ཕྲ་མོ། ཆོས་ཀྱི་
མདུན་སར་ཁྱོད་ལ་ཡོད།།གཏད་པས་ཁྱོད་ཞལ་ཀུ་མུད་དང༌།།འཛུམ་ཞལ་ཡིད་འཕྲོག་སྤྱན་གྱི་ཟུར། །
གཏད་ཅིང་རྗེས་ཆགས་ཉམས་དང་ལྡན །དངོས་པོ་གསལ་བ་ཟོལ་གྱིས་སྦེད་པ་ཆའི་རྒྱན།མགོན་
པོར་བདག་ཉིད་སྔོན་དྲོངས་ཞེས། །གསོལ་བ་བཏབ་པ་གྲོགས་དག་གིས། །ཐོས་པར་གྱུར་ལ་ཀྱེ་མ་
བདག།སྨྲ་བ་འདི་ལྟར་འཆུགས་པར་གྱུར།།ཡང༌།འཕགས་པ་གང་ལ་མངོན་ཕྱོགས་ཏེ།།སོར་མོའི་
འདབ་མ་ཟུམ་པ་ནི། །དྲིན་ལྡན་ཕ་མ་འདི་དག་ཀུན། །སངས་རྒྱས་ས་རུ་འགོད་པར་གསོལ། །ཆ་
ལས་སྨད་པ། གང་ཡིད་ཟང་ཟིང་དངོས་པོ་ལ། །ཆོས་ཀྱི་དགའ་སྟོན་བས་ཀྱང་ཆགས །སྨྲ་མཁས་
གཟི་བརྗིད་འབྱོར་པར་ལྡན། །འདི་ནི་ཁྱེད་ཀྱི་རྒྱལ་ཚབ་འོས། །ཆ་ལས་བསྟོད་པ།བསྐལ་པ་འབུམ་
ཕྲག་དུ་མ་རུ །བྱང་ཆུབ་སྤྱོད་པའི་ཚུལ་བསླབ་པའི། །འཕགས་པ་འདི་ནི་ཁྲོ་ཞིང་གཏུམ། །གྲོགས་
དག་དེ་ཡིས་བདག་ལ་ཅི། །
རིམ་པ་ཅན་གྱི་རྒྱན། ས་བཅུའི་དབང་ཕྱུག་འཇིག་རྟེན་མགོན། །ཁྱོད་སྐུ་དབུ་སྐྱེས་རོ་
འཛིན་རྣམས། །ཟླ་བ་མཐོན་ཀ་པདྨ་དག །བཞུས་པའི་ཁུ་བས་བྱུག་པར་ངེས། །རེ་བ་དང་བཅས་
པའི་དགའ་བ་ནི། ཁྱོད་ཞལ་བདག་ལ་བསྟན་པ་དང༌། ལྷན་ཅིག་དགའ་བ་ཐོབ་པ་ཡི། ཉམས་འདི་
སླར་ཡང་འཕགས་པའི་ཞལ། དབང་པོའི་སྤྱོད་ཡུལ་གྱུར་ན་འབྱུང༌། །རེ་བ་མེད་པའིདགའ་བ།ཡུན་
ནས་བརྟེན་པའི་ལྷ་གཅིག་མགོན་པོ་ཁྱོད། །བཟོ་དང་སྐྱེ་བ་མཆོག་གི་སྤྲུལ་སྐུ་དང༌། །ངེས་པ་ལྔ་ལྡན་
ལོངས་སྤྱོད་རྫོགས་སྐུ་ལས །རབ་འདས་ཆོས་སྐུ་མངོན་གྱུར་འདི་ཅིག་གོ། །
དགའ་བའི་འགྱུར་བ་འཕེལ་བ་སྒེག་པའི་ཉམས།ཚོགས་གཉིས་བསྒྲུབ་པའི་ལེགས་སྤྱད་
འབྲས། །འཕགས་པའི་ཞབས་ཟུང་བསྙེན་ནས་ཀྱང༌།།ཚེ་འདིར་གདོང་པའི་སར་གཞོལ་བ། །བདག་
གིས་ཐོབ་པ་འདི་ཅི་ཞིག །སྤྲོ་བ་འཕེལ་པ་དྲག་ཤུལ་གྱི་ཉམས། དམ་པ་ཏོག་དཀར་ས་བཅུའི་སེམས་
དཔའི་དབུས །ཆོས་ཀྱི་ཁྲི་ལས་བླངས་ཏེ་འཛམ་གླིང་དུ། །སྐྱུར་བྱེད་མ་ཏྲཾ་རུ་དྲ་སྡིག་ཅན་འདི། །
19

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དཔའ་བོས་སྐད་ཅིག་ལྔ་ལམ་མི་གཏོང་ཅི། །སྤྲོ་བ་འཕེལ་བ་དཔའ་བའི་་ཉམས། དུག་ལྔའི་ཁུར་པོ་
མ་བསྐྱུར་ཞིང༌། །ཚོགས་གཉིས་བསགས་སྟོབས་མི་ལྡན་བདག ཁྱོད་ཀྱི་ཐུགས་རྗེའི་གློ་བུར་དུ། །
བཅུ་གསུམ་ས་འདི་ཇི་ལྟར་ནོན། །མྱ་ངན་འཕེལ་བ་སྙིང་རྗེའི་ཉམས། མགོན་པོར་གཏན་གྱི་འདུན་
མ་བཅོལ་བ་ཡི། །འཆི་མེད་དཔལ་ལ་འདྲེན་པའི་མི་ཡི་བདག །གཤིན་རྗེའི་ཀློང་བརྡལ་ལྕགས་སྲེག་
ས་གཞི་ལ། །ཀྱེ་མ་ལུས་ཀྱིས་འགྲེ་ལྡོག་ལྟར་བསྒྱུར། །སྐྱུགས་བྲོ་བ་འཕེལ་བ་མི་སྡུག་པའི་ཉམས། །
དབང་གི་རྒྱལ་པོ་ཁྱོད་ཀྱི་གཞལ་ཡས་ཁང༌། །མ་རུངས་ཁྲག་གི་མཚོར་ནུབ་རྒྱུ་རློན་གྱི། །ལྡ་ལྡི་ཞག་
གི་ཐིགས་པ་འཛག་པར་དག །བཀྲམ་པའི་དྲི་ཡིས་དཔག་ཚད་སྟོང་དུ་མནམ། །དགོད་བྲོ་བ་འཕེལ་
བ་བཞད་གད་ཀྱི་ཉམས།མགོན་པོ་ཐུགས་བསྐྱེད་མ་བསྐྱུངས་པ། །ཞལ་དང་ཕྱག་ནི་རབ་མང་དག །
གསར་དུ་བརྟས་འདི་འོད་ཟེར་གྱིས། །མི་སྣང་སྦ་བར་མཛོད་ཅིག་ཀྱེ། །ངོ་མཚར་འཕེལ་བ་རྨད་བྱུང་
གི་ཉམས།རབ་ཡངས་ལྷ་ཡི་རྫིང་རིང་གོས། །རྒྱུ་སྐར་དོ་ཤལ་སྣང་བྱེད་སྒྲོན། །ཆུ་འཛིན་སྣ་ཚོགས་
མལ་ཆ་འདི། །ཨེ་མ་མགོན་པོས་སྤྲུལ་པ་ལགས། །འཇིགས་པ་འཕེལ་བ་འཇིགས་རུང་གི་ཉམས།
དུས་ཀྱི་མེ་ཡི་དཔལ་འཕྲོག་སྐུ། །དབང་གི་རྒྱལ་པོ་རྟ་མཆོག་ཁྱོད། །དྲན་པ་ཙམ་གྱིས་ཡིས་སྲུབས་
དབུང༌། །དོན་སྙིང་ས་ལ་འབྲུལ་བར་བྱེད།།
གཟི་བརྗིད་ཅན་གྱི་རྒྱན། དཔའ་བོ་ཀུན་གྱི་སྲོག་བདག་ཅེས། །ཐམས་ཅད་འཇིགས་པར་
མི་འཚལ་ཏེ། །བཀའ་བཞིན་བྱེད་པའི་དྲེགས་པ་ཡིས། །འཚོ་བ་ནམ་ཡང་འཕྲོག་མ་ཡིན། །རྣམ་
གྲངས་བརྗོད་པའི་རྒྱན། །ཁོ་བོ་གྲུ་འཛིན་རི་བོར་འགྲོ །ཁྱེད་ཅག་ཅི་བདེར་སྡོད་ཅིག་ཅེས། །འཁོར་
ལ་བསྙད་ནས་མགོན་པོ་ཁྱོད། །ངན་སོང་རྣམས་སུ་ཡང་ཡང་གཤེགས།ཀུན་ཕན་གྱི་རྒྱན།ཚད་པའི་
ནད་ཀྱིས་ཉམས་ཉེས་བདག །སཱ་ལའི་ནགས་སུ་འཇུག་སྙམ་ཚེ། །བདག་གི་བསོད་ནམས་སྐལ་བ་
ཡིས ཁྱེད་ཀྱི་ཐུགས་རྗེའི་བསིལ་ཟེར་ཕོག །བསམ་པ་རྒྱ་ཆེ་བའི་རྒྱན། སྟོང་ཁམས་སྐད་ཅིག་
འཇོམས་པ་ཡིས། །བྱ་བའི་ཁུར་ཆེན་བཟོད་པ་ཡི། །དབང་ཆེན་རྟ་མཆོག་རྒྱལ་པོ་ཡིས །རྒྱལ་བའི་
བཀའ་ལུང་ཕྲ་མོའང་སྒྲུབ། །འབྱོར་པ་རྒྱ་ཆེ་བ། རྒྱ་ཆེན་བསོད་ནམས་སྟོབས་ལས་བྱུང་བ་། །གཡུ་
ཡི་ནེའུ་སིང་གསེར་གྱི་བྱེ་མ་བརྡལ། །རིན་ཆེན་ཁང་བརྩེགས་ཡིད་འོང་པོ་ཏ་ལ། །དཔལ་འབྱོར་
20

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
བསྐལ་བཟང་སྒྲོན་མེས་བརྗོད་མི་ནུས། །ཆོས་ལ་བསྙོན་པ། བརྩེ་ལྡན་མགོན་པོ་ཁྱེད་ཀྱི་ཐུགས། །
གཅིག་གིས་ཤེས་བྱ་ཀུན་ཁྱབ་པ། །མ་ཡིན་ཆོས་ཀྱི་གནས་ལུགས་རྣམས། །མཁྱེན་པའི་ཡེ་ཤེས་སྟོང་
དང་ལྡན། །ཡུལ་ལ་བསྙོན་པ། མགོན་པོ་ཁྱོད་ཀྱི་སྐུ་མདོག་ནི། །དཀར་པོ་ཉིད་དུ་གནས་པ་རྫུན། །
བདག་ལ་སྣ་ཚོགས་སྣང་བ་སྟེ། །གཞན་དག་གིས་ནི་དཀར་པོར་བརྗོད། །རང་བཞིན་ལ་བསྙོན་དོར
དཔལ་ཆེན་ཐུགས་རྗེའི་སྤྱན་ལྡན་ཁྱེད། །ཕ་དང་མ་ཞེས་བདག་ཅག་འདོད། །དོན་གྱི་ཁྱོད་མཐོང་
འཇིགས་པ་དག །སྐྱེད་བྱེད་གཤིན་རྗེའི་གཙོ་བོ་ཉིད། །ཚིག་ཐ་དད་མིན་པའི་སྦྱར་བ། རབ་དམར་
ཚོན་གྱིས་ཡོངས་སྤྲས་ཤིང་། །ཟབ་ཡངས་སྤྲོས་བྲལ་ཀུན་ལ་ཁྱབ། །འགྱུར་མེད་དྲི་བྲལ་དངོས་མ་
གྲུབ། །འཇིག་རྟེན་ཀུན་གྱི་ཡིད་དུ་འོང་།།
ཐ་དད་ཚིག་འདྲའི་སྦྱར་བ། སེམས་བྱང་ཆུབ་སེམས་དཔའ་དང་སེམས་ཅན་རྣམས་ལྡན་ལམ་ལ་ཞུགས་
པ་དག །སྣང་འཁྲུལ་མ་འཁྲུལ་བ་དག་གིས་མཚོན་ནས་སུ། །རྒྱ་རིན་ཆེན་གླིང་དང་སྲིན་པོའི་གླིང་ལྟ་བུ་འཁོར་བའི་རྒྱ་
མཚོ་མཚོའི་གླིང་དུ་མགྲོན་པོ་རྣམས། །ལམ་ནོར་མ་ནོར་གྱི་རྣམ་པ་ཀུན་ཏུ་འཕྱན་པ།།བྱ་བ་འགལ་མིན་གྱི་འཕྱན་པ་
ཉིད་དང་འཕྱན་པ་ཟད་པ།མཆན།སྦྱརཟད། བྱ་བ་ཐ་དད་མིན་པའི་སྦྱར་བ། དཀར་ཞིང་ཡིད་འོང་བསིལ་བ་
ཅན། །མུན་པ་སྟུག་པོ་གསལ་བྱེད་པ། །མགོན་པོའི་ཐུགས་རྗེའི་ཟེར་དང་ནི། །ཟླ་བ་ཡིས་ཀྱང་ལམ་
སྣང་བྱེད། བྱ་བ་འགལ་མིན་གྱི་སྦྱར་བ། །རབ་སྙན་ཡིད་དབང་འཕྲོག་པར་བྱེད། །མཛེས་ཤིང་སྒེག་
པའི་ཉམས་འགྱུར་ཅན། །ཚངས་པའི་སྒྲ་ནི་ཐོས་གྱུར་ནས། །མགོན་པོའི་གསུང་ལ་སེམས་པར་བྱས །
འགལ་བ་ཅན་གྱི་སྦྱར་བ། བསིལ་བའི་མདངས་ལྡན་དགའ་སྐྱེད་པའི། །སིམ་པ་ཕུན་ཚོགས་སྦྱིན་
བྱེད་པ། །འོད་དཀར་ཅན་འདི་བྲི་གྱུར་ཏེ། །པདྨོ་འཆང་ཁྱོད་རྣམ་པར་རྒྱས། །ངེས་པ་ཅན་གྱི་སྦྱར་བ།
གནག་པ་ཉིད་ནི་ལྕང་ལོ་སྟེ། །པདྨའི་རྩ་བ་འཁྱོགས་པོ་ཉིད། །མགོན་པོ་ཁྱོད་ཀྱི་ལོངས་སྤྱོད་ནི། །
ཐེག་པ་ཆེན་པོའི་དམ་ཆོས་ཡིན། །
ངེས་པ་འགོག་པའི་སྦྱར་བ། ཁྱོད་ཀྱིས་སྐྱབས་ལ་ཚེར་མ་ནི། །ཀིཾ་ཤུའི་ལྗོན་པ་ཉིད་ལའོ །
འོན་ཀྱང་གྲང་བས་ཉེན་པའི་ཚེ། །བ་སྤུ་གཡོ་བ་ལ་ཡང་མཐོང༌། །འགལ་མིན་གྱི་སྦྱར་བ། སྣང་བྱེད་
དཀྱིལ་འཁོར་ཁྱོན་ཡངས་ཤིང༌། །རྙོགས་པ་བྲལ་བ་འཇིག་རྟེན་རྒྱན། །མགྲིན་སྔོན་སྤྱན་གཟིགས་དོན་
21

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཞགས་མགྲིན་པ་སྔོན་པོ་དང་སྦྱར་བ།འཕྲོག་བྱེད་སྲིད་པའི་འཇིགས་འཕྲོག་བྱང་ཆུབ་སེམས་དཔའི་ཚོགས་ཀྱི་གཙོ་བོ་ཚོགས་ཀྱི་
བདག །བདུད་རྩིའི་གཏེར་གྱིས་གདུང་བ་སེལ། །འགལ་བ་ཅན་གྱི་སྦྱར་བ། རྒྱ་མཚོ་ཡིན་ཀྱང་
རྙོགས་པ་བྲལ། །རི་ཡིན་ཀྱང་གཟོམ་གཞིག་དབེན། །སྣང་བྱེད་ཡིན་ཀྱང་འཆར་ནུབ་མེད། །མིག་
མི་འཛུམ་ཡང་འཕོ་ལྟུང་སྤངས། །ཡོན་ཏན་མ་ཚང་བའི་ཁྱད་པར་བརྗོད་པ།རྒྱལ་སྲས་དཔའ་བོ་ཁྱོད་
ཀྱིས་མཚོན། །དངོས་པོ་མི་ལྡན་རྩུབ་པ་ནི། །མ་ཡིན་ན་ཡང་ཁམས་གསུམ་པའི། །ཉོན་མོངས་དགྲ་
ལས་རྣམ་པར་རྒྱལ། །རིགས་མ་ཚང་བའི་ཁྱད་པར་བརྗོད་པ།རྣམ་སད་དང་ནི་དྲི་ཟ་ཡིས། །རིགས་
ལས་བྱུང་བ་མིན་ན་ཡང༌། །སྐྱེ་རྒུའི་བདག་པོའི་གཟི་བརྗིད་ཀྱིས། །སྙེགས་པའི་དཔལ་ཡང་འཕྲོག་
པར་ནུས། །བྱ་བ་མ་ཚང་བའི་ཁྱད་པར་བརྗོད་པ། ཡིད་མཚོ་རྦ་རླབས་མ་འཁྲུག་ཅིང༌། །སྨིན་མའི་
འཁྲི་ཤིང་མ་བསྐྱོད་ལ། །འདྲེན་བྱེད་ཁྲག་ཟླུམ་མ་བསྐྱིལ་ཀྱང་། །དཀར་མིན་བློ་ལྡན་ཉམས་པར་བྱེད། །
རྫས་མ་ཚང་བའི་ཁྱད་པར་བརྗོད་པ། །རལ་སྐོར་མཁན་དང་མདུང་སྐོར་མཁན། །གཞུ་ཅན་མེ་ཡི་
འཁྲུལ་འཁོར་སོགས། །མེད་པ་ན་ཡང་མགོན་ཁྱོད། །མ་རུངས་བློ་ལྡན་གཡུལ་ལས་རྒྱལ། །རྒྱུ་མ་
ཚང་བའི་ཁྱད་པར་བརྗོད་པ།མགོ་ཟླུམ་བརྟུལ་ཞུགས་མ་འཆང་ཞིང༌། །བློན་འབངས་ཡུལ་མཁར་མི་
ལྡན་ཡང་། །ལྷ་དང་བཅས་པའི་འགྲོ་བ་ཡིས། །མཆོད་བརྗོད་ཕུ་དུད་གནས་སུ་གྱུར། །བསྟོད་པའི་
མཚུངས་སྦྱོར།མེས་པོ་མཧཱ་དེ་ཝ་དང༌། །ལག་ན་པད་དཀར་འཆང་བ་ཁྱོད། །འཇིག་རྟེན་དབང་ཕྱུག་
ཅེས་པའི་སྒྲ། །གཟུང་འཛིན་གཉིས་བསྡུས་ཁོངས་ན་གྲགས། །སྨད་པའི་མཚུངས་སྦྱོར།ཆུ་བུར་ལུས་
ཅན་དང་འགྲོགས་པ། །མུན་ནང་གློག་དང་རི་གཟར་གྱི། །ཆུ་ལྟར་སྐད་ཅིག་མི་གནས་པར། ཁྱེད་ཀྱི་
ཐུགས་རྗེ་རབ་ཏུ་འཇུག །གཞི་ཐ་དད་ཀྱི་བྱ་བ་འགལ་བ། འཕགས་མཆོག་ཐུགས་རྗེའི་ཤུགས་
དྲག་པོ། །ཕྱོགས་སུ་རྒྱུ་ཞིང་རབ་ཏུ་འཕེལ། །ལུས་ཅན་དག་ནི་བྱིངས་རྨུགས་ཀྱིས། །རིག་པའི་སྒོ་
རྣམས་ཀུན་ཏུ་ཉམས། །ཡོན་ཏན་འགལ་བ།ཁྱོད་གསུང་རབ་ཏུ་སྙན་པ་ཡིས།།
ཡན་ལག་དྲུག་་ཅུའི་གླུ་དབྱངས་ཡིན། །ལོག་ལམ་སྲིད་པའི་འགྲོ་བ་ཡི། །ཡིད་ནི་སྡུག་
བསྔལ་དག་གིས་ཉམས། །རྫས་འགལ་བ། རི་དྭགས་པགས་པའི་བླ་གོས་དང༌། །ངུར་སྨྲིག་ཤམ་
ཐབས་རིན་ཆེན་རྒྱན། །ཡན་ལག་ཕྲ་ཞིང་སྐུ་ལུས་རྒྱས། ཁྱོད་ཀྱིས་འཇིག་རྟེན་ཟིལ་གྱིས་གནོན། །
22

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ།
རྫས་དང་ལས་འགལ་བ། །དཀར་མཛེས་བཞིན་རས་གནག་པའ་ིསྐྲ། །པད་རྩའི་ཡན་ལག་འདབ་
མའི་ལྗགས། །བདུད་རྩིའི་ཟེར་ལྡན་མགོན་པོ་ཡིས །འདོད་པའི་རི་བོ་བསྲེག་མིན་ནམ། །གཞི་
གཅིག་པའི་བྱ་བ་འགལ་བ།ཐུགས་རྗེའི་ཆུ་ཡི་ཟེགས་མ་དག །འཐོར་བས་ལུས་ལ་མ་རེག་ཀྱང༌། །
སྡུག་བསྔལ་གྱིས་གདུང་འགྲོ་བ་རྣམས། །བསིལ་ཞིང་སྤུ་ལོང་རྒྱས་པར་བྱེད། །སྦྱར་བའི་འགལ་བ
དགའ་བྱེད་དབང་ཕྱུག་ཁྱོད་ཀྱི་བཞིན། །དམར་གསལ་བྱང་སེམས་མཚན་མས་མཛེས། །འགྲོ་བའི་
སྒྲོན་མེ་མུན་པ་ཅན། །འདི་ལ་སུ་ཡིས་ཡིད་གཏད་བྱེད། །སྐབས་མིན་བསྟོད་པའི་རྒྱན། འདབ་བརྒྱ་
བཞད་པའི་དགའ་ཚལ་དུ། །ཟིལ་མངར་བཅུད་ལ་རོལ་པ་ཅན། །མགོན་པོ་ཁྱོད་ཀྱི་མཚན་ཐོས་པའི། །
བྷྲ་མ་ར་རྣམས་བདེ་སྐྱིད་ལ། །མཐུ་ཕུན་ཚོགས་ཀྱི་ཟོལ་བསྟོད།མགོན་པོ་དུས་གསུམ་བདེ་གཤེགས་
ཀྱང༌། ཁམས་གསུམ་པ་ཡི་གཡུལ་ལས་རྒྱལ །དེ་བཞིན་སེམས་དཔའ་ཁྱོད་ཉིད་ཀྱང༌། །འདི་ལ་
ཁེངས་པ་གནང་མི་འཚལ། །དཔའ་བ་ཕུན་ཚོགས་ཀྱི་ཟོལ་བསྟོད། །དུར་ཁྲོད་བདག་པོ་ལས་བཅད་
ནས །དཔལ་འདི་ཁྱོད་ཀྱིས་ཡོངས་སུ་འཛིན། །གཞན་ཕན་སྙིང་རྗེའི་གཏེར་ལྡན་པས། །འདི་ནི་
རིགས་པ་ཡིན་ནམ་ཅི།སྦྱར་བའི་ཟོལ་བསྟོད། ཁྱོད་ཀྱི་ཕོ་ཉ་ཞིང་ཁམས་ནི། །གནོད་གནས་བྷོ་ག་
དག་ལ་ཆགས།།ཅི་ཕྱིར་ཁྱོད་ཀྱི་ཁེངས་པའི་དྲེགས།།མཐར་གྱི་རྩེ་རུ་ཕྱིན་པར་བྱེད།།
མཆོག་གི་ངེས་བསྟན། བདུད་རྩིའི་མཛོད་ཀྱི་ཟེར་དག་གིས། །ཀུ་མུད་ཚོགས་པ་དཔལ་
སྟེར་བྱེད། །གང་གིས་ཕུན་ཚོགས་མཐུ་དག་གིས། །འགྲོ་ལ་སྨན་པའི་སྦྱིན་པ་མཚོན། །མཆོག་མིན་
ངེས་བསྟན།རྟ་བདུན་འོད་ཀྱིས་སླེབས་པ་ན། །མུན་པའི་དངོས་པོ་ཀུན་ཉམས་བྱེད། །འཇིག་རྟེན་
མགོན་པོའི་ཕྲིན་ལས་ཀྱིས།།ཉོན་མོངས་མཐར་བྱེད་གསལ་བ་ཡིན།།ཡོན་ཏན་ལྷན་ཅིག་བརྗོད་པ།
སཱ་ལའི་ལྗོན་པའི་གྲིབ་རྣམས་དང༌། །ཁྱོད་ཀྱི་ཐུགས་རྗེ་ལྷན་ཅིག་བསིལ། །སྟོན་ཀའི་སྤྲིན་དཀར་
ལྡེམ་པ་དང༌། །གང་གི་སྐུ་ལུས་ལྷན་ཅིག་དཀར། །བྱ་བ་ལྷན་ཅིག་བརྗོད་པ། ཁྱོད་ཀྱི་འགྲོ་འདྲེན་
སྐལ་བཟང་དང༌། །ཉོན་མོངས་དགྲ་འཇོམས་སྟོབས་བཟང་དང༌། །མཛེས་བྱེད་སྟེང་འཐུང་འདབ་
བཟང་རྣམས། །ལྷན་ཅིག་འཕེལ་ཞིང་ཡོངས་བརྟས་སོ །
ཡོངས་བརྗེས་ཀྱི་རྒྱན།ཉོན་མོངས་ཅན་ལ་བདུད་རྩིའི་མཛོད། །སྦྱིན་བྱེད་ཁྱོད་ཀྱི་ཕྱག་
23

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རིང་པོས། །དེ་དག་སྡུག་བསྔལ་བསྐྱེད་པའི་རྒྱུ། །རིང་མོའི་ཉིད་ནས་བསྒྲུབས་པ་འཕྲོག །ཤིས་
བརྗོད་ཀྱི་རྒྱན།ཁྱོད་ཀྱི་ཐུགས་ཀྱི་ར་བར་གནས་གང་སྤངས་རྟོགས་རྩེར་སོན་རྒྱལ་བ་ཡི། །དགོངས་
པར་འཁྱིལ་པ་ཟབ་ཞི་སྤྲོས་བྲལ་དམ་པའི་ཆོས་ཀྱི་དོན་མ་ལུས། །ཁོང་དུ་ཆུད་ནས་འཁོར་བ་འཁྲུལ་
པ་འདི་དག་ལ་ནི་བཤད་པ་ཡི། །དོན་རྣམས་རྟོགས་ཏེ་སྲིད་མཚོ་སྐེམས་ཤིང་ཆོས་སྐུའི་རྒྱལ་ས་ཟིན་
གྱུར་ཅིག །སྒྲུབ་བྱེད་འབྲེལ་མཚུངས་ཀྱི་རབ་སྤེལ། མགོན་པོ་ཁྱོད་ཀྱི་གདོང་གི་དཔལ། །རྟ་བདུན་
ཅན་གྱི་འགོག་པར་བྱེད། །ཁྱད་གཞི་ཐ་དད་ཆོས་གཅིག་པའི་བསྡུས་བརྗོད། །མེ་ཏོག་དྲི་བཟང་
འབྲས་ལྡན་པ །རྣམ་རྒྱས་བསྒྲེས་སྐོམ་ཉོན་མོངས་སེལ །སྟོབས་མཚུངས་རབ་སྤེལ།ཁྱོད་སྐུ་དཀར་
གསལ་ཟླ་གཞོན་དཔེ་རྒྱན་བཞིན། །སྔོ་སངས་སྨིན་མའི་གཟུགས་ཅན་འཁྲི་ཤིང་མཛེས །ཚིགས་བསྐོར་པདྨའི་
གདན་མཛེས་པདྨ་འཆང༌། །ཁྱོད་གསུང་སྤྲིན་སྔོན་མེད་བསྡུས་བརྗོད་སྒྲ་ཕྲ་ཞིང་ལྡེམ། །སྙན་ངག་མེ་ལོང་
མའི་ལེའུ་གཉིས་པ་དོན་རྒྱན་སུམ་ཅུ་སོ་ལྔའི་དཔེར་བརྗོད་བྱས་པ་ལེགས་པར་གྲུབ་།།
ལེའུ་ཐ་མའི་སྒྲ་རྒྱན་ལས། བར། མཆོད་པ་ཐོག་མའི་ཟུང་ལྡན་རྐང་པ་དང་པོ་ལ་ཡོད་པ།
བརྗིད་བརྗིད་བསིལ་ལྡན་རི་བོ་ལ། །རྟ་བདུན་འབུམ་གྱིས་འཁྱུད་པ་ལྟར། །གང་སྐུ་གཟི་འོད་རབ་
འབར་བས། །མེས་པོ་སྟོང་གི་དཔལ་འགོང་ནུས། །རྐང་པ་གཉིས་པའི་ཐོག་མར་ཡོད་པ།ཡིད་འོང་
ཚངས་དབྱངས་ལྷ་ཡི་གསུང༌། །སྙན་སྙན་ཆོས་ཀྱི་དགའ་སྟོན་གྱིས། །གདུལ་བྱའི་བློ་ཡི་སྟེང་འཐུང་
RRRRRRR
ཚལ །རྣམ་པར་རྒྱས་ཤིང་འཕེལ་བར་བྱེད །རྐང་པ་གསུམ་པའི་ཐོག་མར་ཡོད་པ། སྙིང་རྗེའི་
གཏེར་མངའ་ཁྱོད་ཀྱི་ཐུགས །རྒྱ་ཆེ་མུ་མེད་ཕྱོགས་ལྷུང་བྲལ། །མི་གཡོ་མི་གཡོ་རབ་བརྟན་པ། །
འཆི་མེད་རི་ཡི་རྗེས་སུ་འགྲོ། །
རྐང་བ་བཞི་པའི་ཐོག་མར་ཡོད་པ། མགོན་པོ་ཁྱོད་ཀྱི་ལུས་གནས་པའི །བ་སྤུའི་རྩ་བ་
གཅིག་ལ་ཡང་། །མི་མཇེད་གངྒཱའི་བྱེ་སྙེད་སོགས། །འདས་འདས་སྨྲ་བསམ་ར་བ་ལས །བར་མ་
ཆོད་པ་རྐང་པ་གཉིས་ལ་ཡོད་པ་ལས དང་པོ་གཉིས་ཀྱི་ཐོག་མར་ཡོད། མྱུར་མྱུར་ཕྲིན་ལས་
འཇུག་པ་བརྒྱ། །འཁྱུགས་འཁྱུགས་སྐད་ཅིག་གཡོ་བ་ཡིས། །རྣམ་པར་འཕྱིན་པའི་ལམ་ཞུགས་དག །
སྲིད་པའི་མཚོ་ལས་སྐམ་སར་འདྲེན། །དང་པོ་དང་གསུམ་པའི་ཐོག་མར་ཡོད་པ། དཀར་དཀར་
24

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
མཛེས་ཤིང་ཡིད་འོང་མགོན་པོའི་ཞལ། །བཅུ་དྲུག་ཆ་ལྡན་དག་ལ་འགྲན་པ་བཞིན། །སྣུམ་སྣུམ་རལ་
པའི་ཟར་བུས་སྟོད་གཡོགས་། །ས་འཛིན་ས་ལའི་ནགས་ཀྱིས་སྤྲས་དང་མཚུངས། །དང་པོ་དང་
བཞི་པའི་ཐོག་མར་ཡོད་པ མཛེས་མཛེས་རྣམ་མང་རྒྱན་སྤྲས་མགོན་པོའི་སྐུ། །ཡིད་འོང་གྲུ་འཛིན་
ཞིང་གི་བཀོད་པའི་དབུས། །མཚོ་སྐྱེས་འདབ་སྟོང་བཀྲ་བའི་གེ་སར་ལ། །བརྗིད་བརྗིད་འགྱིང་སྒེག་
རོལ་པའི་སྟབས་ཀྱིས་བཞུགས།།
གཉིས་པ་དང་གསུམ་པའི་ཐོག་མར་ཡོད་པ།རྒྱལ་སྲས་གཞོན་ནུ་བྱེ་བ་འབུམ་གྱི་དབུས། །
ལྷག་ལྷག་རཱ་གའི་འོད་འབར་མགོན་པོའི་སྐུ། །སྒེག་སྒེག་ཚངས་པའི་བུ་མོའི་ཁེངས་འཕྲོག་པའི། །
མཚར་སྡུག་སྟེང་འཐུང་བཀྲ་བའི་ལང་ཚོ་འབར། །གཉིས་པ་དང་བཞི་པའི་ཐོག་མར་ཡོད་པ།པུཎྜ་རཱི་
ཀ་ཀུ་མུད་ཨུཏྤལ། །འགྲིགས་འགྲིགས་ཚར་དུ་དངར་བའི་དོ་ཤལ་དང༌། །རིན་བྲལ་འཇིག་རྟེན་
དཀོན་པའི་རིན་པོ་ཆེ། །ལྷག་ལྷག་འོད་འཕྲོ་ནོར་བུའི་མགུལ་རྒྱན་མཛེས། །གསུམ་པ་དང་བཞི་པའི་
ཐོག་མར་ཡོད་པ། ཨུཏྤལ་རྒྱས་པའི་སྤྱན་མངའ་བ། །བྱམས་ཆེན་མགོན་པོ་གང་གིས་གསུང༌། །སྙན་
སྙན་དྲི་ཟའི་ཏམྦུ་ར། །ལྡིར་ལྡིར་ཆུ་ཁུར་ཅན་གྱི་སྒྲ། །བར་མ་ཆོད་པ་ལས་རྐང་པ་སྔ་ལ་གསུམ་གྱི་
ཐོག་མར་ཡོད་པ།སྒེག་སྒེག་ཡིད་འོང་འཇིག་རྟེན་མགོན་པོའི་ཞལ། །འཚེར་འཚེར་རི་བོང་ཅན་གྱིས་
འགྲན་པར་དོགས། །འཕྲུལ་འཕྲུལ་ཀུན་ཏུ་གཡོ་བའི་མིག་ལྡན་ན། །གྲུ་འཛིན་བདག་པོའི་བཞིན་གྱི་
Ú་ངང་ཕི་མ་གཅི
དཔལ་འཛིན་བྱེད། །རྐང་པ་དང་་དང་ཕྱི་མ་གཉིས་ཀྱི་ཐོག་མར་ཡོད་པ། དཀར་དཀར་ཟླ་གཞོན་
དག་གི་ཁུ་བ་ཡིས། །ཡོངས་བྱུག་མགོན་པོའི་བཞིན་གྱི་དཀྱིལ་འཁོར་ལ། །དམར་དམར་མཚམས་
སྤྲིན་གསར་པས་གཡོགས་པ་བཞིན། །མཛེས་མཛེས་འཆི་མེད་ལྷ་ཡི་དཔལ་འགོང་ནུས།།
ཕྱི་མ་གསུམ་གྱི་ཐོག་མར་ཡོད་། །སྙིང་རྗེ་དྲག་པོས་ཁྲོས་པ་རྟ་མཆོག་རྒྱལ །བརྗིད་
བརྗིད་དུས་ཀྱི་མེ་ཡི་གཟི་འགོད་ཞིང༌། །རྔམ་རྔམ་གངས་རིའི་ཚེམས་ཕྲེང་ཚར་དུ་དངར། །འཁྱིལ་
འཁྱིལ་ལྟ་བའི་འདྲེན་བྱེད་ཉི་ལྟར་འཚེར།།རྐང་པ་བཞི་ཀའི་ཐོག་མར་ཡོད་པ།།དྭངས་དྭངས་གདུལ་
བྱའི་ཡིད་ཀྱི་ཆུ་གཏེར་ཆེ། །མཛེས་མཛེས་གང་སྐུ་ཟླ་གཞོན་གསར་བ་ཤར། །སྙན་སྙན་དྲུག་ཅུའི་
དབྱངས་ཀྱི་ཆོས་སྒྲ་སྒྲོགས། །འཁྱུགས་འཁྱུགས་གང་འདུལ་སྦྲུལ་པའི་རོལ་གར་བསྒྱུར།བར་དུ་ཆོད་
25

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པའི་ཟུང་ལྡན་ལས་རྐང་པ་གཉིས་ལ་ཡོད་པ མཛེས་པའི་ཆུ་སྐྱེས་འདབ་བརྒྱའི་ལྟེ་བ་རུ། །མཛེས་
ལྡན་ཡིད་ལས་སྐྱེས་པའི་མགོན་པོའི་སྐུ། །རྒྱུ་སྐར་བདག་པོའི་ཁེངས་པ་སྐྱུངས་བྱེད་པའི། །ཡིད་འོང་
མཚན་དཔེ་བྱེ་བའི་ཕུང་པོ་འབར། རྐང་པ་དང་པོ་དང་གསུམ་པའི་ཐོམ་མར་ཡོད་པ། མཛེས་པའི་སྐུ་
མཆོག་བསིལ་ལྡན་བརྩེགས་པའི་རི། །འཛིན་མའི་ཁྱོན་གྱི་རྒྱན་དུ་འོས་པ་སྟེ། །མཛེས་ལྡན་འཆི་མེད་
ལྷ་ཡི་དབང་པོ་ལ། །ཡིད་བཞིན་ནོར་བུའི་རྒྱན་གྱིས་བརྗིད་པ་བཞིན། །
དང་པོ་དང་བཞི་པའི་ཐོག་མར་ཡོད་པ།ཟབ་ཡངས་ཤེས་བྱའི་ལྷ་ཡི་རྫིང་རིང་ལ །ཐུགས་
རྗེ་དབྱར་སྐྱེས་ཆུ་འཛིན་ཕྲེང་མཛེས་བསྟར །མྱུར་མགྱོགས་ཕྲིན་ལས་ཟློས་གར་གློག་ལྟར་འཁྱུགས། །
ཟབ་གསང་གསུང་གི་ཆོས་སྒྲ་འབྲུག་སྟོང་ལྡིར། །གཉིས་པ་དང་གསུམ་པའི་ཐོག་མར་ཡོད་པ། །དྲི་
བྲལ་ཡིད་ཀྱི་མེ་ལོང་གཙང་མའི་ངོགས། །ཡིད་འོང་བརྩེ་ལྡན་མགོན་པོ་ཁྱོད་བཀོད་ན། །ཡིད་ཀྱི་ཕོ་
ཉས་ཐུགས་ཀྱི་རྒྱུད་བསྐུལ་ནས །ད་ནི་ཕྲིན་ལས་ཉི་མ་འཆར་རེ་རན། །གཉིས་པ་དང་བཞི་པའི་
ཐོག་མར་ཡོད་པ། ཟླ་གཞོན་ཕུང་པོ་དག་ལས་བཏོན་འདྲ་བའི། །མཚར་སྡུག་ཡིད་འོང་པདྨ་རྒྱས་
པའི་ཞལ། །མཚན་དཔེའི་འདབ་བརྒྱ་གསར་དུ་བཞད་པ་འདི། །མཚར་རོ་སྐལ་བཟང་དགའ་སྟོན་
སྦྱིན་པའི་ཕྱིར །རྐང་པ་མ་གཉིས་ཀྱི་ཐོག་མར་ཡོད་པ། །གང་སྐུ་བསིལ་ལྡན་རི་བོ་དང་མཚུངས་
ཤིང་། །གཟི་བརྗིད་ཉི་མ་འབུམ་དུ་བརྡལ་བ་ལ། །འཕྲལ་དུ་ལན་གཅིག་མོས་པས་ཐལ་སྦྱར་ན། །
འཕྲལ་ཡུན་བདེ་བའི་དངོས་པོ་མཐའ་དག་སྦྱིན། །
བར་དུ་ཆོད་པའི་རྐང་པ་དང་པོ་དང་གསུམ་པ་ལ་ཡོད་པ།རྣམ་བཀྲ་ལྷ་ཡི་གོས་ཀྱིས་སྨད་
དཀྲིས་ཤིང༌། །རྣམ་མཛེས་ཨུཏྤལ་ཕྲེང་བ་སྐྲ་མཚམས་བཅིངས །རྣམ་བརྗིད་རིན་ཆེན་རྒྱན་གྱིས་
ལེགས་པར་སྤྲས །ངོ་མཚར་ཆུ་སྐྱེས་དབུས་ན་སེམས་སྐྱིལ་གནས། །དང་པོ་དང་ཕྱི་མ་གཉིས་ལ་
ཡོད་པ། ཀུན་ནས་བལྟ་བས་མི་ངོམས་རབ་མཛེས་ཤིང༌། །ཐུགས་རྗེའི་ཕྲིན་ལས་རྨད་བྱུང་བསིལ་
བའི་འོད། །ཀུན་ཏུ་སྤྲོ་ཞིང་སྡུད་པའི་ཟེར་རེ་རེས། །ཀུན་གྱི་ཡིད་ལ་སིམ་པ་བླ་མེད་སྟེར། །ཕྱི་མ་
གསུམ་གྱི་ཐོག་མར་ཡོད་པ། ཀུན་ཏུ་འགྲོ་བའི་སྒྲོན་མེ་ཁྱེད་ཀྱི་སྐུ། །མཛེས་པའི་ཕུལ་བྱུང་མེད་ཟླ་
ལྟར་དཀར། །མཛེས་པའི་རིན་ཆེན་དག་གིས་ཡོངས་སུ་སྤྲས། །མཛེས་པའི་ཆུ་སྐྱེས་དབུས་ན་འགྱིང་
26

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
ཞིང་རོལ། །རྐང་པ་བཞི་ཀའི་ཐོག་མར་ཡོད་པ། མཛེས་པའི་ཞལ་གྱི་པདྨ་རྒྱས །མཛེས་པའི་རལ་
པའི་ལན་བུ་བཅིངས། །མཛེས་པའི་མེ་ཏོག་དོ་ཤལ་དང༌། །མཛེས་པའི་རང་འོད་རྒྱབ་ཡོལ་ཅན། །
རྐང་པ་བཞི་ལ་ཆ་གཉིས་སུ་ཡོད་པ། མཛེས་པའི་ཀུན་མུད་བཞད་པའི་ཞལ་གྱི་དཀྱིལ། །མཛེས་པའི་
སྨིན་ལེགས་ཨུཏྤལ་ཡི་སྤྱན། །མཉེན་ལྕུགས་ཞི་བའི་གར་ལྡན་གང་ཁྱོད་ཀྱི། །མཉེན་འཇམ་ཡན་ལག་
པདྨའི་རྩ་བ་ཉིད། །གཉིས་པ་དང་བཞི་བ་འདྲ་བའི་ཐོག་མར་ཡོད་པ། བརྩེ་ལྡན་མགོན་པོ་ཁྱོད་ཞལ་
ཆུ་སྐྱེས་ལ། །དགའ་བའི་མེ་ཏོག་སིལ་མ་འཐོར་བ་ན། །འཕགས་མཆོག་ཐུགས་རྗེས་བསིལ་བའི་
འོད་ཟེར་གྱིས། །དགའ་བར་བྱས་སོ་ལྷར་བཅས་སྐྱེ་རྒུ་རྣམས། །
ཐོག་མཐའ་གཉིས་དང་བར་མ་གཉིས་འདྲ་བའི་ཐོག་མའི་ཆོད་པ།དྲི་མེད་ལང་ཚོ་རྒྱས་པ་
མགོན་པོའི་སྐུ། །དཀར་མཛེས་མུ་ཏིག་སྤུངས་པའི་ལྷུན་པོ་ལ། །དཀར་མཛེས་རི་བོ་ཅན་གྱིས་བྱུགས་
པ་བཞིན། །དྲི་མེད་གདུལ་བྱའི་ཡིད་མཚོའི་མཁའ་ལ་ཤར། །རྐང་པ་སྔ་ཕྱི་གཉིས་སོ་སོར་མཚུངས་
པའི་ཆོད་ཅིང་མ་ཆོད་པ། རབ་མཛེས་པུཎྜ་རཱི་ཀའི་ཕྲེང་ཚོགས་ཀྱིས། །རབ་བརྒྱན་པའི་ལུས་ཅན་
པདྨ་འཆང༌། །བདེ་གཤེགས་སྲས་མཆོག་རྗེ་བཙུན་ཁྱོད་ཀྱིས་ནི། །བདེ་གཤེགས་བྱང་ཆུབ་ལམ་དུ་
འགྲོ་རྣམས་འདྲེན། །
སྔ་ཕྱི་གཉིས་དང་བར་མ་གཉིས་འདྲ་བར་ཆོད་ཅིང་མ་ཆོད་པ།རྒྱལ་སྲས་ཚོགས་ཀྱི་གཙོ་བོ་
པད་དཀར་འཆང་། །ལྷ་མཆོག་ཁྱོད་ནི་འཇིག་རྟེན་རབ་འབྱམས་ཀྱི། །ལྷ་དང་བཅས་པའི་གཙུག་ཏུ་
བཀུར་བའི་གནས། །རྒྱལ་ལོ་ཁམས་གསུམ་ས་ཡི་བདག་པོ་ལས། །བཞི་ཀ་འདྲ་བར་ཆོད་ཅིང་མ་
ཆོད་པ། མཆོག་ཏུ་རྒྱས་པའི་ཞལ་རས་ཟླ་གཞོན་འཛུམ། །མཆོག་གྱུར་འཇིག་རྟེན་དཀོན་པའི་རིན་
ཆེན་རྒྱན། །མཆོག་བརྙེས་མི་འགྱུར་ཆོས་སྐུའི་རྒྱལ་སར་སོན། །མཆོག་གི་དངོས་གྲུབ་རྩོལ་མེད་སྟེར་
ལ་དབང༌། །རྐང་བཞིའི་དབུས་ན་ཡོད་པ་ཆོད་ཅིང་མ་ཆོད་པ། གང་སྐུ་རབ་བརྗིད་བརྗིད་ལྡན་རྟ་
བདུན་དབང༌། །ཐོས་གྲོལ་སྙན་བརྗིད་བརྗིད་ལྡན་དབྱར་རྔའི་གསུང༌། །ཟབ་ཡངས་བརྟན་བརྗིད་
བརྗིད་ལྡན་རྒྱ་མཚོ་ཆེ། །དྲན་གྲོལ་གཟི་བརྗིད་བརྗིད་ལྡན་ཡིད་བཞིན་ནོར། །དབུས་ཀྱི་ཆོད་པ།
པདྨ་མཛེས་ཤིང་མཛེས་པ་ཁོ་ན་ཡིས ཁྱོད་ཞལ་མཛེས་སྡུག་མཛེས་པའི་རྗེས་འགྲོ་མིན། །རི་མོ་
27

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མཛེས་པ་མཛེས་ཆོས་དང་ལྡན་ཀྱང༌། །སྐྱེས་བུ་མཛེས་པའི་མཛེས་པར་མཚུངས་མ་ཡིན། །མཐའ་ན་
ཡོད་པའི་ཆོད་པ། བི་ཤྭའི་ཡིད་ཀྱིས་བྱས་འདྲ་མཛེས་པའི་དཔལ། །བདེ་གཤེགས་སྨྲ་བར་མ་སྤོབས་
རྒྱ་ཆེའི་དཔལ། །འགྲོ་ལ་བུ་བས་བརྩེ་བ་བྱམས་པའི་དཔལ། །སྐད་ཅིག་གྲངས་མེད་འགྱེད་པ་མྱུར་
པའི་དཔལ། །
མཐའ་ཆོད་ཅིང་མ་ཆོད་པ། གནག་སྣུམ་རལ་པའི་ཐོར་ཅོག་མཐོ་ལྡེམ་ལྡེམ །སྐུ་ཡི་འཁྲི་
ཤིང་གཞོན་ནུ་གར་ལྡེམ་ལྡེམ། །གསུང་མཆོག་ལྷ་ཡི་རྒྱུད་མང་སྙན་ལྡེམ་ལྡེམ། །ལྷ་རྫས་དར་གྱི་ན་
བཟའ་འཕུར་ལྡེམ་ལྡེམ། །བར་མཐར་ཡོད་པའི་མ་ཆོད་པ།ངོ་མཚར་མཛེས་ལྡན་མཚན་དཔེའི་
དཔལ་དང་ལྡན། །སྙན་པའི་དབྱངས་ལྡན་ཆུ་འཛིན་སྒྲ་དང་ལྡན། །རྒྱ་ཆེན་ཟབ་ལྡན་མི་གཡོ་བརྟན་
བརྗིད་ལྡན།།རྣམ་བཀྲའི་འོད་ལྡན་དབང་གཞུའི་སྨད་དཀྲིས་ལྡན།།
བར་མཐའ་ཡོད་པ་ཆོད་ཅིང་མ་ཆོད་པ།ཆུ་སྐྱེས་ཞལ་མཛེས་མཛེས་ལྡན་སྐུ་མཛེས་མཛེས། །
རིན་ཆེན་རྒྱན་མཛེས་མཛེས་ལྡན་དར་མཛེས་མཛེས། །ཞིང་གི་བཀོད་མཛེས་མཛེས་ལྡན་ཁྲི་མཛེས་
མཛེས། །པད་ཟླ་རབ་མཛེས་མཛེས་ལྡན་གདན་མཛེས་མཛེས། །རྐང་བཞིའི་ཐོག་བར་གྱིས་ཆོད་པ།
མཛེས་པའི་སྤྱན་རས་ཡངས་ཤིང་རབ་མཛེས་མཚན་དཔེས་སྤྲས མཛེས་ལྡན་ཟུར་ཕུད་བཅིངས་ཤིང་
མཛེས་མཛེས་པའི་དར་གྱིས་བཀླུབས། །མཛེས་བྱེད་རིན་ཆེན་རྒྱན་དང་མཛེས་པའི་ཨུཏྤལའི། །
མཛེས་བྱེད་དོ་ཤལ་འཆང་ཞིང་མཛེས་པའི་རང་འོད་འབར། །རྐང་བ་དང་པོ་དང་གསུམ་པའི་མཐའ་
གཉིས་དང༌། བཞི་ཐོག་བར་གྱིས་ཆོད་ཅིང་མ་ཆོད་པ། འབར་འབར་སྐུ་ཡི་གཟི་བརྗིད་སྣང་བྱེད་
འབུམ་འོད་འབར་འབར། །འབར་འབར་སྙིང་རྗེ་ཁྲོས་པ་ཁྲོ་གཏུམ་རབ་ཏུ་འབར་འབར། །འབར་
འབར་ཡེ་ཤེས་མེ་ཕུང་བསྐལ་པའི་མེ་ཆེན་འབར་འབར། །འབར་འབར་ཐུགས་རྗེའི་བྱིན་ཆེན་ཆུ་
འཛིན་ཕྲེང་བ་འབར་འབར།།
བཞི་ཀའི་ཐོག་མཐའ་ཆོད་ཅིང་མ་ཆོད་པ། མཛེས་ལྡན་མགོན་པོའི་ཞལ་གྱི་དཀྱིལ་འ
ཀའ་ཕག་མ་
མཛེས། །མཛེས་པའི་དབུ་སྐྱེས་མཐོན་ཀའི་མདངས་ཀྱིས་མཛེས། །མཛེས་པའི་སེན་མོ་ཟངས་འོད་
འབར་བས་མཛེས །མཛེས་ཤིང་རྣམ་མང་ལོངས་སྐུའི་ཆས་ཀྱིས་མཛེས །རྐང་པ་བཞི་ཀའི་ཐོག་
28

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
མཐར་ཆོད་ཅིང་མ་ཆོད་པ། དཔལ་ལྡན་འགྲོ་བའི་ལྷ་ཁྱོད་ཚོགས་གཉིས་བྱེ་བའི་དཔལ་ལྡན། །
དཔལ་ལྡན་གསུང་གི་དབང་ཕྱུག་ཞི་བསིལ་གཏེར་གྱི་དཔལ་ལྡན། །དཔལ་ལྡན་སྤྲུལ་པའི་རོལ་གར་
གྲངས་མེད་དགྱེས་པའི་དཔལ་ལྡན། །དཔལ་ལྡན་ཐུགས་རྗེའི་འོད་ཀྱིས་འགྲོ་ཁམསགསལ་བའི་
དཔལ་ལྡན།།
རྐང་པ་བཞི་ཀའི་གནས་གསུམ་དུ་ཆོད་པ མཛེས་བརྗིད་ཆུ་སྐྱེས་མཛེས་ལྟར་བཞིན་རས་
མཛེས །མཛེས་སྒེག་དཔལ་འབར་མཛེས་ལྡན་གང་སྐུ་མཛེས། །མཛེས་བྱེད་ཡིད་འོང་མཛེས་པའི་
རྒྱན་གྱིས་མཛེས །མཛེས་སོ་ཟླ་བཞིན་མཛེས་པ་ཡིད་མཚོར་མཛེས། །རྐང་པ་བཞི་ཀའི་གནས་
གསུམ་དུ་ཡོད་ཅིང་ཆོད་ཅིང་མ་ཆོད་པ། མཛེས་མཛེས་ཟླ་བའི་བཞིན་མཛེས་མཛེས་ལྡན་མཚན་མས་
མཛེས་མཛེས །མཛེས་མཛེས་རང་གི་འོད་མཛེས་མཛེས་པ་རྒྱང་ནས་མཛེས་མཛེས །མཛེས་
མཛེས་སྐབས་གསུམ་གྲོང་མཛེས་མཛེས་ལྡན་ཞིང་ཁམས་མཛེས་མཛེས །མཛེས་མཛེས་ངོ་མཚར་
བཀོད་མཛེས་མཛེས་སོ་འོག་མིན་མཛེས་མཛེས། །
མཐའ་ཐོག་སྦྱར་བའི་ཟུང་ལྡན། སཱ་ལའི་ལྗོན་པ་རླུང་གིས་བསྐྱོད་ལྡེམ་ལྡེམ། །ལྡེམ་ལྡེམ་
གཞོན་ནུའི་ལང་ཚོ་ཆེར་རྒྱས་རྒྱས། །རྒྱས་རྒྱས་ཕྲིན་ལས་དབྱར་གྱི་མཚོ་འཕེལ་འཕེལ །འཕེལ་
འཕེལ་འཇིག་རྟེན་དགའ་བའི་དགའ་སྟོན་དཔལ། །ཕྱེད་བཟླས་ལས་ཐོག་བར་གཉིས་བར་མཐའ་
གཉིད་བཟླས་པ། །རབ་མཛེས་བལྟ་བས་མི་བཟོད་འོད་འབར་བ། །སྲིད་པའི་ཁྲི་མུན་འཇོམས་བྱེད་
མིག་གཅིག་པུ། །རབ་མཛེས་བལྟ་བས་མི་བཟོད་འོད་འབར་བ། །སྲིད་པའི་ཁྲི་མུན་འཇོམས་བྱེད་
མིག་གཅིག་པུ།།
དང་པོ་གཉིས་པ་དང་གསུམ་པ་བཞི་པར་བཟླས་པ།དྲི་མེད་དཀོན་མཆོག་གྱུར་འགྱུར་
མེད་པ། །དྲི་མེད་དཀོན་པའི་མཆོག་གྱུར་འགྱུར་མེད་པ།།འགྲོ་བའི་རེ་སྐོང་ཡིད་བཞིན་ནོར་བུ་གང༌། །
འགྲོ་བའི་རེ་སྐོང་ཡིད་བཞིན་ནོར་བུ་གང༌། །དང་པོ་བཞི་པར་གཉིས་པ་གསུམ་པར་བཟླས་། ཆ་
ཤས་ཡོངས་རྫོགས་ཞི་བསིལ་འོད་དཀར་ཆ།ཉོན་མོངས་གདུང་སེལ་འགྲོ་བློ་དགའ་བགྱིད་པའི། །
ཉོན་མོངས་གདུང་སེལ་འགྲོ་བློ་དགའ་བགྱིད་པའི །ཆ་ཤས་ཡོངས་རྫོགས་ཞི་བསིལ་འོད་དཀར་ཆ། །
29

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རྐང་པ་བཟླས་པ་ལས་དང་པོ་གཉིས་པར་བཟླས་པ།རབ་ཀར་རི་དྭགས་མཚན་མས་མཛེས་པའི་ལྷ། །
རབ་དཀར་རི་དྭགས་མཚན་མས་མཛེས་པའི་ལྷ། །འོད་དཀར་ཅན་དེ་འཆི་མེད་ལྷ་ལམ་དང༌། །
འཕགས་པ་ཁྱེད་ནི་གདུལ་བྱའི་ཡིད་ཀྱི་མཁར། །དང་པོ་གསུམ་པར་བཟླས་པ། གར་གྱི་ཉམས་ལྡན་
རོལ་པའི་འཇོ་སྒེག་ཅན། །འཆི་མེད་བུ་མོ་སུམ་རྩེན་གནས་སུ་སྟེ། །གར་གྱི་ཉམས་ལྡན་རོལ་པའི་
འཇོ་སྒེག་ཅན། །གསུང་གི་དབང་ཕྱུག་རྒྱལ་སྲས་དབུས་ན་འགྱིང༌། །དང་པོ་བཞི་པར་བཟླས་པ། །
འགྲོ་བའི་ཚ་གདུང་སེལ་བའི་བསིལ་འོད་ཅན། །ཧ་རི་ཙནྡན་ལྗོན་པ་བཟང་པོ་དེ། །འཇིག་རྟེན་
མགོན་པོ་ཕྱག་ན་པདྨ་ཡང༌།།འགྲོ་བའི་ཚ་གདུང་སེལ་བའི་བསིལ་འོད་ཅན། །གཉིས་པ་གསུམ་པར་
བཟླས་པ།འབྲུ་བཅུད་མེ་ཏོག་འཕེལ་བྱེད་དབྱར་སྐྱེས་རྩི། །ཆུ་འཛིན་བསྐྱོད་པའི་ཟེགས་མ་འཐོར་པ་
གང༌། །ཆུ་འཛིན་བསྐྱོད་པའི་ཟེགས་མ་འཐོར་པ་གང༌། །བྱང་སེམས་མྱུ་གུ་རབ་ཏུ་རྒྱས་པར་བྱེད། །
གཉིས་པ་བཞི་པར་བཟླས་པ། མཚན་མོའི་ནོར་བུ་འོད་ལྡན་དཀྱིལ་འཁོར་ཡང༌། །རབ་
དྭངས་ཡིད་མཚོའི་མཁའ་ལ་རྟག་ཏུ་ཤར། །གསུང་སྤྲུལ་རྒྱལ་རྒྱས་སྲས་གཞོན་ནུ་གསར་པ་ཡང༌། །
རབ་དྭངས་ཡིད་མཚོའི་མཁའ་ལ་རྟག་ཏུ་ཤར། །གསུམ་པ་བཞི་པར་བཟླས་པ། སྟེང་འཐུང་འདབ་
སྟོང་བཞད་པའི་མཛེས་སྡུག་དང༌། །རང་འོང་ཀུན་ཁྱབ་གདུང་སེལ་ཟེར་ཕུང་ཅན།།སྐར་ཚོགས་ལྟར་
བཀྲའི་དབུས་ན་རྣམ་པར་བརྗིད། །སྐར་ཚོགས་ལྟར་བཀྲའི་དབུས་ན་རྣམ་པར་བརྗིད། །རྐང་པ་དང་
པོ་གཉིས་པ་དང་གསུམ་པར་བཟླས་པ། རབ་སྙན་བརྗིད་པའི་དཔལ་ལྡན་ཡིད་འཕྲོག་པ། །རབ་
སྙན་བརྗིད་པའི་དཔལ་ལྡན་ཡིད་འཕྲོག་པ། །རབ་སྙན་བརྗིད་པའི་དཔལ་ལྡན་ཡིད་འཕྲོག་པ། །
ཚངས་དབྱངས་སྤྲིན་སྒྲ་དྲི་ཟའི་ཏམྦུར། །དང་པོ་གསུམ་བཞིར་བཟླས་པ། དྲན་པས་འདོད་སྦྱིན་
བསོད་ནམས་མཐུ་ལས་གྲུབ། །མགོན་པོ་རིན་ཆེན་དཔག་བསམ་རྐང་འཐུང་ཡང༌། །དྲན་པས་འདོད་
སྦྱིན་བསོད་ནམས་མཐུ་ལས་གྲུབ། །དྲན་པས་འདོད་སྦྱིན་བསོན་ནམས་མཐུ་ལས་གྲུབ །གཉིས་པ་
གསུམ་པ་དང་བཞི་པར་བཟླས་པ། གང་སྐུ་ནོར་བུ་རིན་ཆེན་རྡུལ་བརྩེགས་རི། །བརྟན་ཅིང་འགྱུར་
ན་རྡུལ་བརྩ་
མེད་འགྲོ་ཁམས་བརྟེན་པའི་གཞི། །བརྟན་ཅིང་འགྱུར་མེད་འགྲོ་ཁམས་བརྟེན་པའི་གཞི། །བརྟན་
ཅིང་འགྱུར་མེད་འགྲོ་ཁམས་བརྟེན་པའི་གཞི། །རྐང་པ་དང་པོ་ཉིད་མ་གསུམ་ལ་བཟླས་པ།སྤྱན་
30

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ།
རས་གཟིགས་འོད་ལྡན་འཇིག་རྟེན་རྒྱན་གཅིག་མུན་པ་འཇོམས། །འོད་ཉི་མ།ལྡན་འཇིག་རྟེན་རྒྱན་གཅིག་
མུན་པ་འཇོམས། །ཟླ་བའོད་ལྡན་འཇིག་རྟེན་རྒྱན་གཅིག་མུན་པ་འཇོམས། །ནོར་བུ་འོད་ལྡན་འཇིག་
རྟེན་རྒྱན་གཅིག་མུན་པ་འཇོམས། །ཚིགས་བཅད་བཟླས་པ།མངོན་སུམ་སྤྱན་རས་གཟིགས་དབང་པོའི་ཡུལ་དུ་
འབྱུང་དཀའ་ཞིང༌། །མི་གཙང་ལྷད་དང་ར་རིའི་དྲིས་མ་གོས། །གཞན་དོན་འབད་མེད་སྒྲུབ་པའི་མཐུ་
དང་ལྡན། །རྒྱུ་སྐར་དབུས་ན་ལྟར་མཆོག་ཏུ་གྱུར།།ནོར་བུ་རིན་ཆེན།མངོན་སུམ་དབང་པོའི་ཡུལ་དུ་
འབྱུང་དཀའ་ཞིང༌། །མི་གཙང་ལྷད་དང་ར་རིས་དྲིས་མ་གོས། །གཞན་དོན་འབད་མེད་སྒྲུབ་པའི་མཐུ་
དང་ལྡན།།རྒྱུ་སྐར་དབུས་ན་ཉི་ལྟར་མཆོག་ཏུ་གྱུར།།
རྐང་པ་དང་པོ་དང་མ་གསུམ་ལ་བཟླས་པ་ཟུང་ལྡན་ཆེན་པོ།ལོངས་སྤྱོད་རབ་རྒྱས་སྤྱན་
རས་གཟིགས ལོངས་སྤྱོད་རབ་རྒྱས་པ། །ལོངས་སྤྱོད་རབ་རྒྱས་ལྷ་དབང་། ལོངས་སྤྱོད་རབ་རྒྱས་པ། །
ལོངས་སྤྱོད་རབ་རྒྱས་རྒྱལ་པོ་ལོངས་སྤྱོད་རབ་རྒྱས་པ། །ལོངས་སྤྱོད་རབ་རྒྱས་སངས་རྒྱས་རྣམས་ཀྱི་ལོངས་
སྤྱོད་རབ་རྒྱས་པ། །འདྲེས་པའི་ཟུང་ལྡན།མཛེས་མཛེས་ཟླ་བ་ལས་མཛེས་མཛེས་པའི་ཕུལ་བྱུང༌། །
ཕུལ་བྱུང་བསིལ་ལྡན་འོད་ཟེར་བསིལ་ལྡན་འོད་ཟེར་བསིལ་ལྡན་ལས་ལྷག །ལྷག་པར་བརྗིད་ལྡན་
གཟི་བརྗིད་ཉི་མ་ལ་འགྲན། །འགྲན་བྲལ་དམ་པའི་ཡོན་ཏན་བྲལ་སྨིན་ཆོས་བྱུག།རྐང་པ་བཟློག་པ།
དཔལ་ལྡན་ཆོས་བཟང་གྲགས་པའི་ཁྱབ། །ཁྱབ་པའི་གྲགས་བཟང་ཚེས་ལྡན་དཔལ །གནས་
མཆོག་རྒྱས་མཛེས་བརྗིད་ལྡན་འོད། །འོད་ལྡན་བརྗིད་མཛེས་རྒྱན་མཆོག་གནས། །ཚིགས་བཅད་
ཕྱེད་བཟློག་པ། རྫུན་ཕྱིར་དེ་མེད་དངོས་བྲལ་སྟོད། །ཁྱབ་འོད་བསིལ་འོད་དཀར་བཞིན་མཛེས། །
མཛེས་བཞིན་དཀར་ཟླུམ་བསིལ་འོད་ཁྱབ། །སྟོང་བྲལ་དངོས་མེད་ཕྱིར་རྫུན། །ཚིགས་བཅད་
བཟློག་པ། སྙན་གྲགས་འོད་དཀར་གདུགས་འཁོར་དཔལ། །མངོན་མཐོ་ངེས་ལེགས་ལམ་ལྡན་
དགའ། །རྩེར་སོན་མཆོག་མཛེས་བསིལ་ཟེར་ཤང༌། །བརྟན་ཟབ་ཡངས་བཞིན་དེ་རྒྱས་ཁྱབ །ཁྱབ་
རྒྱས་དེ་བཞིན་ཡངས་ཟབ་བརྟན། །གང་ཟེར་བསིལ་མཛེས་མཆོག་གསོན་རྩེར། །དགའ་ལྡན་ལམ་
ལེགས་ངེས་མཐོ་མངོན།།དཔའ་འཁོར་གདུགས་དཀར་འོད་གྲགས་སྙན།།
དབྱངས་བཞིར་ངེས་པ།ཀ་མ་ལ་ལྟར་དཀར་འཇམ་ལྷ། །ཞི་ཞིང་བསིལ་བའི་ཉིད་ཀྱི་བྱིན། །
31

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཆུ་ཁུར་གདུགས་སུ་ཀུན་ཏུ་། །འགྲོ་ཚོགས་བློ་གྲོས་མཚོ་ཡོངས་སྐོར། །དབྱངས་ཨི་ཨ་ཨེ་གསུམ་དུ་
ངེས་པ།བསིལ་ཞིང་གཟི་བརྗིད་ཉི་བཞིན་འཁྱིལ། །རབ་ཡངས་པད་དཀར་འདྲ་ཞལ་ནས། །འདྲེན་
བྱེད་གཡེལ་མེད་འཚེར་བྱེད་དེས། །དགེ་ལེགས་བྱེ་སྙེད་ལེགས་བྱེད་རྗེ། །དབྱངས་ཨི་ཨེ་གཉིས་སུ་
ངེས་པ། ཉི་བཞིན་བརྗིད་ཅིང་སྒྲིབ་རིང་བསྲིངས། །ཇི་བཞིན་གཟིགས་ཤིང་ཉིད་དྲིན་གྱིས །ཤེས་
ལེགས་མི་བསྐྱོད་བདེན་ཞེན་སྲེག །དགེ་ལེགས་ཡེ་ཤེས་ཟེར་ཆེན་འགྱེད། །ཨ་གཅིག་པུར་ངེས་པ།
རབ་ཡངས་ཞལ་རས་པདྨ་ལྟར། དཀར་དམར་མདངས་ལྡན་ཆགས་ཉམས་རྒྱས། །ཐམས་ཅད་
དགའ་མཛད་རྒྱན་དང་ལྡན། །དྲན་པས་སངས་རྒྱས་སར་རབ་གནས། །སྐྱེ་གནས་མཆུ་སོ་མགྲིན་
རྐན་བཞིར་ངེས་པ། གང་གི་བཞིན་རས་པད་དཀར་མཛེས། །འདྲེན་བྱེད་ཨུཏྤལ་གསར་བ་བཞིན། །
སྒྲ་ཅོག་བུང་བའི་མདངས་ལ་འགྲན། །ཞབས་སོར་ངང་པའི་དྲ་བར་མཚུངས། །
གབ་ཚིག་རྒྱན་ཟོར་ཙམ་བཀོད་པར། ཀུན་ཏུ་ཚོགས་པའི་གབ་ཚིག །བདག་མ་མི་ཤེས་མ་རིག་
པ་ཅན་གྱི་གྲོགས་ངན་གབ་བྱ།གབ་བྱེད་མ་རིག་པ་ཅན། རིག་པ་ཅན་དུ་ནི། །ནམ་ཡང་འགྲོགས་པ་མ་ཡིན་ན། །ཅི་
ཕྱིར་བཞིན་ཉིད་རྣམ་པར་འགྱུར། །ཀྱེ་ཀྱེ་གྲུ་འཛིན་རིར་དགྱེས་པ། །རབ་བཅོམ་གྱི་གབ་ཚིག །མུན་
པ་འགྲོ་བའི་འཇོམས་བྱེད་པའི །ཚ་ཟེར་མ་རིག་ཐུགས་རྗེའི་འོད། །དེ་ཡིས་གཅོད་པར་མཛད་ཅིང་
དག །བཞད་པ་ཀུནྡུའི་ཚལ་བློ་གྲོས། །མཐུན་གཟུགས་ཀྱི་གབ་ཚིག །མིག་སྟོབས་གངས་རི་དང་སྤྱན་རས་
གཟིགས བསིལ་ལྡན་སྣང་བྱེད་འོད་འཁྱུགས་དཔལ། །ཞི་གསུང་ཆུ་སྒྲ་བསིལ་ལྡན་ལྷང་ལྷང་སྙན་སྒྲོག་
ཅིང༌། །མགུལ་པའི་ཕྱོགས་སུ་གནམ་བལ་སྟོད་གཡོགས་སྤྲིན་དང་དར་དཀར་སྟོད་གཡོགསབགོས། །ཆུ་
འབབ་རྒྱུད་དུ་མཚམས་འཛིན་སྤང་གཤོང་ལྗང་གུ་དང་སྐེད་ཆིངས་དར་དབྱངས་ལྗང་གུ།མརྒད་བཞིན། །འདིར་རྒྱན་
ཕྱི་མ་གཉིས་མཁོ་ཆེར་མེད་སྟབས་ས་བཅད་མ་སྟོང་ཙམ་དུ། དཔེར་བརྗོད་འགའ་ཟུང་ལས་མ་
བྲིས་སོ།། །།སརྦ་སྭསྟི་སིདྡྷི་ར་སྟུ
ངག་གི་དབང་ཕྱུག་སློབ་དཔོན་དཎྜིའི་ཞབས། །གང་གི་ལེགས་བཤད་ཆུ་གཏེར་ཆེ་དག་
ལས །ཟེགས་མ་ཙམ་ཞིག་མྱོང་བའི་གཏམ་བཟང་པོ། །འཇིག་རྟེན་མགོན་པོ་རྡོ་རྗེ་ཉི་མ་ཆེའི། །
ཞབས་ཀྱི་པདྨོར་ཅུང་ཟད་བསྔགས་པ་འདིའི །གཅིག་ཏུ་དཀར་བའི་བསོད་ནམས་མཻ་ན་ཀའི། །ལང་
32

མེ་ལོང་མའི་སརྒ་གསུམ་གྱིས་བསྟན་དོན་དཔེར་བརྗོད་ཀྱི་སྒོ་ནས་འཇིག་རྟེན་དབང་ཕྱུག་སྤྱན་རས་གཟིགས་ལ་བསྔགས་པ
ཚོ་གསར་དུ་བརྟས་པའི་འཇོ་སྒེག་ལས། །འགྲོ་ཀུན་རྫོགས་ལྡན་དཔལ་ཡོན་རྒྱས་ཕྱིར་སྨོན། །བཀྲ་
ཤིས་གཟི་ལྡན་ཚོགས་གཉིས་སྟོབས་ལས་ལེགས་གྲུབ་རྒྱལ་བ་ཉི་མའི་གཉེན། །བཀྲ་ཤིས་ཞི་བསིལ་
སྤྲོས་པའི་མཐའ་བྲལ་དམ་ཆོས་གདུང་སེལ་བདུད་རྩིའི་གཏེར། །བཀྲ་ཤིས་བཀོད་མཛེས་ཡོན་ཏན་
དཔལ་འབར་དགེ་འདུན་རྒྱུ་སྐར་དཀྱིལ་འཁོར་རྒྱས། །བཀྲ་ཤིས་རབ་འབར་མཆོག་གསུམ་མཐུ་
ཡིས་མི་མཐུན་ཕྱོགས་ལས་རྒྱལ་གྱུར་ཅིག །
དེ་ལྟར་ཚིག་རྒྱན་གྱི་བསྟན་བཅོས་ཆེན་པོ་མེ་ལོང་མའི་ལེའུ་གསུམ་གྱི་དཔེར་བརྗོད་པ་འདི་
བཞིན་གཞུང་འདི་ཉིད་འཆད་པའི་སློབ་དཔོན་རིག་པའི་གནས་ལ་མི་རྨོངས་པའི་བློ་གྲོས་མཆོག་ཏུ་
གྱུར་པ་ཀརྨ་སྨོན་ལམ་འོད་ཟེར་ལྷག་བསམ་བསྟན་པའི་རྒྱན་མཚན་གྱི་ཞལ་སྔ་ནས་ཇི་ལྟར་ཐོས་པའི་
གྱུརབཀརྨ་སྨནལམའདན
དོན་དང་མཐུན་པར དཔལ་ཀརྨ་པའི་མཚན་གྱི་བྱིན་རླབས་ཙམ་ཐོབ་པ་ཀུན་བཟང་མཁའ་ཁྱབ་
རྗེའམ། དཔལ་ལྡན་མཆོག་གི་བློ་གྲོས་ལུང་རྟོགས་ཆོས་ཀྱི་ཉིན་བྱེད་ཕྲིན་ལས་གཟི་བརྗིད་རབ་ཏུ་
རྒྱས་པའི་སྡེ་ཞེས་འབོད་པས་རང་ལོ་བཅོ་བརྒྱད་པས་བྱི་ལོའི་ནག་པ་ཟླ་བའི་ཚེས་བཅུ་ནས་མགོ་
བརྩམས་ཏེ་ས་ཟླ་བའི་འཕེལ་ཕྱོགས་ཀྱི་དགའ་བ་གཉིས་པ་རྒྱལ་ཕུར་འགྲུབ་སྦྱོར་ཉིན་ལེགས་པར་
གྲུབ་བོ། །ཤུ་བྷ་མ་སྟུ་སརྦ་ཛ་ག་ཏཾ།། །།
33

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
༄༅།།ཨཤྩརྱཀཝིབིདྷཱུཏྠཱལངྐརསྱཏྱཐཱསུབྷཱཥིཏོཏྲལཱཝམིཧཱམབིཧརཏིསྨ།
༄༅། །ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་
ཨུཏྤལ་ཕྲེང་བ་ཞེས་བྱ་བ་བཞུགས་སོ །
མདོ་མཁར་ཚེ་རིང་དབང་རྒྱལ།
སྡེབ་སྦྱོར་མཉམ་པའི་བྲིཏྟ་ལས་ཡི་གེ་ཉེར་གསུམ་པ་རྣམ་པར་བྱེད་ལྡན་གྱི་ནང་མཚན་ཨུཌིཥྚ་ས་ཡ་ལྔ་ཉིས་འབུམ་ཆིག་སྟོང་
བརྒྱ་དང་ཉེར་དགུ་པའི་པྲསྟཱ་རས་ལེགས་པར་མཚར་དུ་མངར་བ་ལགས་སོ།།
༄༅། །ཏྲཾཀཱལསརྦཛཀེཏྭནྟུབྷཝཤ ནྟནཱཡ ཀབརཤིནྡྷོདནཾ། །
༄༅། །དུས་གསུམ་རྒྱལ་བ་ཀུན་གྱི་ཏོག་གྱུར་སྲིད་ཞིའི་འདྲེན་མཆོག་ཟས་གཙང་སྲས། །
༄༅། །ཤཱསམྨུནོགྷཏནདྷཱིབྷདྲརཏིདཱིགྷཔཱུརྞཔ རིནཀུམྦྷ མྲྀཏཾ། །
༄༅། །ཐུབ་བསྟན་སྲོལ་འབྱེད་བློ་བཟང་རིང་ལུགས་བདུད་རྩིས་ཡོངས་གཏམས་ཀེ་ལ་ཤ །
༄༅། །གཽཊ ཀྐིཀལྤསུཋིནྱཱསཛཡ མསྟིདཀྵནབརསཾཝརྞཡཾ།།
༄༅། །ཐར་འདོད་སྐལ་བཟང་གཙུག་ཏུ་འགོད་མཁས་རྒྱལ་བ་རྒྱ་མཚོས་རབ་བསྔགས་པ། །
༄༅། །སརྦཛྙདྲྀཥྚཤ རཎདཱིཔརམདེཤབོདྷིཤིཥིནཔཱུཛཱརཾ། །
༄༅། །ཐམས་ཅད་མཁྱེན་གཟིགས་སྐྱབས་ཡུལ་མཆོག་ཟུང་བྱང་ཆུབ་བར་དུ་སྤྱི་བོས་མཆོད།།
34

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
དྲི་མེད་མཁྱེན་བརྩེ་འོད་སྟོང་འབར་བའི་གཟིས། །རྨོངས་པའི་མུན་རུམ་མཐའ་དག་དྲུང་
ཕྱུངས་ཏེ།།བློ་གྲོས་འདབ་བརྒྱ་བཞད་མཛད་ལྷག་པའི་ལྷ། །འཇམ་དཔལ་དབྱངས་ཁྱོད་བདག་བློའི་
རྒྱན་དུ་རོལ། །ཉམས་དང་འགྱུར་བག་སྟོང་ལྡན་སྙན་ཚིག་གླུ། །བཻ་ཌཱུར་རྒྱུད་ལས་ཉེར་དྲངས་ངག་གི་
དཔྱིད། །འབད་མེད་འཇོ་བ་རྒྱལ་ཡུམ་དབྱངས་ཅན་མ། །མགྲིན་པར་བཞུགས་ལ་སྨྲ་བའི་མཆོག་
སྩོལ་ཅིག །སྔོན་མེད་ཚིག་རྒྱན་ནོར་བུའི་དོ་ཤལ་གྱིས། །སྐལ་བཟང་མགུལ་བ་མཛེས་པའི་བྱེད་པོ་
མཆོག །སྨྲ་བའི་ཁྱུ་མཆོག་མཁས་དབང་དཎྜི་དང༌། །ཤོང་དཔང་བརྒྱུད་པར་བཅས་རྣམས་ཕྱག་གི་
ཡུལ། །ཁྱད་པར་བདག་བློ་རྨོངས་པའི་བ་ཀུ་ལ། །འབྱེད་མཛད་ལུས་ཕྲའི་འགྲམ་ཆང་དགེ་བའི་
བཤེས །ཕྲིན་ལས་རྣམ་རྒྱལ་བསོད་ནམས་མཆོག་གྲུབ་ཞབས། །བཀའ་དྲིན་མཚུངས་མེད་ཡོངས་
འཛིན་རྣམ་གཉིས་རྒྱལ །ཨེ་མ་ཤེས་བྱ་ཐ་སྙད་རིག་པའི་སྲོལ། །མཐའ་ཀླས་ཆུ་གཏེར་ཟབ་མོའི་
ཀློང་ཡངས་ལས། །དགོས་འདོད་འབད་མེད་སྩོལ་བ་དབང་གི་རྒྱལ། །སྙན་ཚིག་ལེགས་བཤད་བློ་
གསལ་གཙུག་གི་རྒྱན། །ངོ་མཚར་དཎྜིའི་བཞེད་དོན་འདབ་སྟོང་ཅན། །ཉམས་འགྱུར་བདུད་རྩིའི་
ཟིལ་དངར་རྟག་འབྱུང་ཡང༌། །དོན་གཉེར་རྐང་དྲུག་གཞོན་ནུ་མི་ལྡན་པའི། །ཕྱོགས་འདིར་འདྲེན་
བྱེད་ཡུལ་གྱི་ལྟད་མོར་ཟད། །འོན་ཏེ་ཅུང་ཟད་ལམ་འདིར་མོས་པའི་བློ། །བློ་ལྡན་དགའ་བ་སྐྱེད་བྱེད་
ཟབ་དོན་རྒྱན། །རྒྱན་ལྡན་དཔེར་བརྗོད་ལེགས་བཤད་ཨུཏྤལ་ཕྲེང༌། །ཕྲེང་བར་སྤེལ་འདི་མགུལ་
བའི་རྒྱན་དུ་ལོངས། །
ཞེས་ཉམས་འགྱུར་སྟོང་གི་ང་རོའི་ཤིས་པ་བརྗོད་པས་ལམ་ཡངས་པར་བྱས་ཏེ སྐབས་
དོན་གླེང་བར་བྱ་བ་ནི།མདོ་སྡེ་བསྐལ་པ་བཟང་པོ་ལས།དེ་བཞིན་གཤེགས་པ་དུས་མཁྱེན་རྒྱལ་
པོ་ནི། །སྙན་ངག་མཁན་ཏེ་བདེ་གཤེགས་རྩྭ་མཆོག་ལ། །ཚིགས་སུ་བཅད་པའི་དབྱངས་ཀྱི་བསྟོད་
ནས་ཀྱང༌། །དང་པོར་བྱང་ཆུབ་མཆོག་ཏུ་སེམས་བསྐྱེད་དོ། །ཞེས་དང༌། མེ་ལོང་གཞུང་ལས། སྙན་
ངག་ཆུང་ངུ་ལ་ཡང་ངལ་བྱས་མི། །མཁས་པའི་འདུན་ས་དག་ཏུ་འདུག་ལ་དབང༌། །ཞེས་སོགས་
གསུངས་པ་ལྟར། འབྲས་བུ་ཀུན་མཁྱེན་གྱི་གོ་འཕངས་དོན་དུ་གཉེར་བའི་བློ་དང་ལྡན་པས་རྒྱུ་རིག་
པའི་གནས་སྤྱི་དང་བྱེ་བྲག་ལེགས་པར་བཤད་པ་ཀུན་གྱི་འཇུག་ངོགས་མཁས་ཀུན་དགའ་བའི་རྩེ་
35

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དགའ་ཁོངས་ནས་རྒོད་པར་བྱེད་པ་སྙན་ཚིག་རིག་པའི་ལམ་འདིར་འཇུག་པར་རིགས་སོ། །
དེ་ལ་ལེའུ་གཉིས་པ་ཐུན་མོང་བའི་རྒྱན་ལ་དོན་རྒྱན་སྒྲ་རྒྱན་གབ་ཚིག་གི་རྒྱན་དང་གསུམ་
དུ་བཤད་པའི་དང་པོ་དོན་རྒྱན་བཤད་པར་བྱ་བ་ལ། གཞུང་གི་འབྲུ་འགྲེལ་སོགས་མཁས་དབང་
གོང་མ་ན་རིམ་གྱིས་མཛད་པའི་འགྲེལ་ཊཱིཀ་གྲངས་ལས་འདས་པར་ཤེས་ལྡན་རྣམས་ཀྱི་བློ་གྲོས་
རྩལ་གྱིས་དཔག་ཅིང་། འདིར་འཇུག་བདེ་བའི་ཕྱིར་གཞུང་དང་གོ་རིམ་འབྲེལ་བའི། དཔེར་བརྗོད་
ཁ་གསལ་དུ་བཀོད་པར་བྱ་སྟེ།དོན་རྒྱན་སྤྱི་སྡོམ་མེ་ལོང་མའི་གཞུང་ལས། རང་བཞིན་བརྗོད་དང་
དཔེ་དང་ནི། །གཟུགས་ཅན་གསལ་བྱེད་བསྐོར་བ་དང༌། །འགོག་དང་དོན་གཞན་བཀོད་པ་དང་། །
ལྡོག་པ་ཅན་དང་སྲིད་པ་ཅན། །བསྡུས་དང་ཕུལ་བྱུང་རབ་བརྟགས་དང༌། །རྒྱུ་དང་ཕྲ་མོ་ཆ་དང་རིམ། །
དགའ་དང་ཉམས་ལྡན་གཟི་བརྗིད་ཅན། །རྣམ་གྲངས་བརྗོད་དང་ཀུན་ཏུ་ཕན། །རྒྱ་ཆེ་སྨྱོན་དོར་སྦྱར་
བ་དང༌། །ཁྱད་པར་མཚུངས་པར་སྦྱོར་བ་དང༌། །འགལ་དང་སྐབས་མིན་བསྟོད་པ་དང༌། །ཟོལ་
བསྟོད་ངེས་པར་བསྟན་པ་དང༌། །ལྷན་ཅིག་བརྗོད་དང་ཡོངས་རྗེས་ཤིས །རབ་སྤེལ་དེ་ནས་
དགོངས་པ་ཅན། །ཞེས་དོན་རྒྱན་ལ་ནང་གསེས་སུམ་ཅུ་རྩ་ལྔར་བསྟན་པའི། དང་པོ་རང་བཞིན་
བརྗོད་པར་བཞི་སྟེ།རིགས་དང་བྱ་བ་ཡོན་ཏན་རྫས་དང་བཞི། །རང་བཞིན་བརྗོད་པའི་རྒྱན་དུ་ཤེས་
པར་བྱ།།ཞེས་པ་རྣམས་རིམ་བཞིན་དཔེར་བརྗོད་ན།
དང་པོ་རིག
དང་པོ་རིགས་ཀྱི་རང་བཞིན་བརྗོད་པ་ནི།དྲི་མེད་གསེར་སྦྱངས་བཙོ་མའི་འོད་འཕྲོ་ཞིང་། །
ཕྱག་ཞབས་འཁོར་ལོའི་རི་མོ་རྣམ་པར་བཀྲ། །ཐག་བཟང་ཚེམ་དཀར་བཞི་བཅུ་ལྡན་པའི་ཞལ། །
བསྐལ་བཟང་མིག་ངོར་འཛུམ་པ་ཤཱཀྱའི་ཏོག །ཅེས་པ་ལྟ་བུ། གཉིས་པ་བྱ་བའི་རང་བཞིན་བརྗོད་པ་ནི།
ལུས་ཅན་ཀུན་ལ་བརྩེ་བ་མི་ལྷོད་པའི །ཐབས་མཁས་ཐུགས་རྗེའི་འཇུག་པས་གངས་ཅན་འགྲོ། །
རྗེས་སུ་འཛིན་ཕྱིར་འཕགས་མཆོག་འཇིག་རྟེན་མགོན། །མི་ཡི་ཟོལ་བརྟེན་རྒྱལ་དབང་ཐམས་ཅད་
མཁྱེན། །ཞེས་པ་ལྟ་བུ། གསུམ་པ་ཡོན་ཏན་གྱི་རང་བཞིན་བརྗོད་པ་ནི། བགྲངས་ཡས་རྒྱལ་བ་ཀུན་
གྱི་ཡབ་གྱུར་པ། །སྟོབས་བཅུ་མི་འཇིགས་བཞི་ཡི་བདག་ཉིད་ཅན། །ཇི་སྙེད་ཆོས་ཀུན་གཟིགས་པའི་
མཁྱེན་རབ་ཀྱིས། །མི་ཟད་བློ་གྲོས་དཔལ་སྟེར་འཇམ་པའི་དབྱངས། །ཞེས་པ་ལྟ་བུ།
36

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
བཞི་པ་རྫས་ཀྱི་རང་བཞིན་བརྗོད་པ་ནི། གནག་སྣུམ་དབུ་སྐྱེས་ལན་བུ་ཟླ་ཚེས་ཀྱི། །ཅོད་
པན་རབ་གསལ་རིན་ཆེན་གདུབ་སིལ་འཁྲོལ། །བཻ་ཌཱུར་རྒྱུད་དང་ལྡན་པའི་ཏམྦུ་རས། །ཕྱག་ཟུང་
མཚན་དེ་ངག་དབང་དབྱངས་ཅན་ལྷ།།ཞེས་པ་ལྟ་བུའོ།།
༈གཉིས་པ་དཔེ་རྒྱན་ལ་སུམ་ཅུ་རྩ་གཉིས་ཏེ།ཆོས་དངོས་བཟློག་དང་ཕན་ཚུན་ངེས་ངེས་
མེད། །བསྡུས་དང་ཕུལ་བྱུང་རབ་བརྟགས་རྨད་བྱུང་རྨོངས། །ཐེ་ཚོམ་གཏན་འབེབས་སྦྱར་བ་མཉམ་
ཉིད་དང༌། །སྨད་བསྔགས་བརྗོད་འདོད་འགལ་དགག་མཛེས་པའི་དཔེ། །དེ་ཉིད་བརྗོད་དང་ཐུན་
མོང་མིན་པ་དང༌། །འབྱུང་མིན་སྲིད་མིན་མང་བ་རྣམ་འགྱུར་ཕྲེང༌། །ངག་དོན་བཞིན་སྒྲ་གཅིག་དང་དུ་
མ་ཟུང༌། །ཟླ་དངོས་པོ་མཚུངས་སྦྱོར་རྒྱུ་དཔེ་བཅས །སུམ་ཅུ་རྩ་གཉིས་སྐྱོན་སེལ་རྣམ་གསུམ་མོ། །
ཞེས་པ་ལྟར་གྱི་དང་པོ་ཆོས་དཔེ་ནི། བསྐལ་བཟང་འགྲོ་ལ་འཆི་མེད་ཡེ་ཤེས་དཔལ། །སྩོལ་མཛད་
བདེ་ལྡན་མགོན་དེའི་མཚན་དཔེའི་སྐུ། །པདྨ་རཱ་གའི་ལྷུན་པོར་ཉིན་བྱེད་ཀྱི། །འོད་སྣང་འབུམ་གྱིས་
འཁྱུད་བཞིན་རབ་ཏུ་དམར།།ཞེས་པ་ལྟ་བུ།
གཉིས་པ་དངོས་པོའི་དཔེ་ནི། ཡིད་འོང་ལང་ཚོའི་དཔལ་ལྡན་ལུས་ཕྲ་མའི། །དཀར་
གསལ་བཞིན་རས་ཉ་རྒྱས་ཟླ་བ་བཞིན། །རྣ་རྒྱན་ཨུཏྤལ་ལ་འགོང་འདྲེན་བྱེད་ཟུང༌། །རི་དྭགས་
མཚན་མའི་རང་བཞིན་ཡང་དག་གསལ། །ཞེས་པ་ལྟ་བུ།
གསུམ་པ་ཟློག་པའི་དཔེ་ནི། འཇམ་མགོན་བླ་མ་བློ་བཟང་གྲགས་པའི་དཔལ། །བསླབ་
གསུམ་ངུར་སྨྲིག་གོས་ཀྱིས་བཀླུབས་པ་ལྟར། །དྲི་མེད་ག་བུར་རྡུལ་བརྩེགས་ས་འཛིན་དབང༌། །ཐུན་
མཚམས་སྤྲིན་གྱིས་འཁྱུད་འདི་མངོན་པར་བརྗིད།།ཅེས་པ་ལྟ་བུ
བཞི་པ་ཕན་ཚུན་གྱི་དཔེ་ནི།ངོ་མཚར་སྙན་ཚིག་རིག་པའི་ཉམས་འགྱུར་དབྱངས། །གནྡྷབྷ་
ཡི་རྒྱུད་མངས་རྗེས་སུ་འགྲོ །རབ་སྙན་དྲི་ཟའི་པི་ཝང་སྒྲ་ལྟ་བུར། །རྒྱན་ལྡན་ལེགས་བཤད་རྣ་བའི་
དཔལ་དུ་འཇེབས། །ཞེས་པ་ལྟ་བུ།
ལྔ་པ་ངེས་པའི་དཔེ་ནི། བློ་གསལ་ཡིད་ཀྱི་རེ་བ་རྟག་འཇོ་བ །ཁོ་བོའི་ཡོངས་འཛིན་
བསོད་ནམས་མཆོག་གྲུབ་ཞབས །དགོས་འདོད་དཔག་བསམ་ཡོངས་འདུའི་ཁྲི་ཤིང་དང༌། །
37

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མཚུངས་མོད་དཔེ་ཟླར་འོས་པ་གཞན་ན་གང༌། །ཞེས་པ་ལྟ་བུ
དྲུག་པ་ངེས་མེད་ཀྱི་དཔེ་ནི། སྙན་ཚིག་གཞུང་བརྒྱ་སྨྲ་ལ་ཤོང་སྟོན་རྗེ། །འཕགས་ཡུལ་
མཁས་མཆོག་དཎྜིའི་རྗེས་སུ་འགྲོ། །གཞན་ཡང་ཉམས་འགྱུར་མགྲིན་པའི་མདུད་གྲོལ་བ། །མཆིས་
ན་མཁས་དབང་ཁྱོད་ཀྱི་དཔེ་ཟླར་རིགས།།ཞེས་པ་ལྟ་བུ།
བདུན་པ་བསྡུས་པའི་དཔེ་ནི།སྐྱེ་དགུའི་འདྲེན་མཆོག་སྐལ་བཟང་རྒྱ་མཚོའི་ཞབས།།རྒྱལ་
བསྟན་འཛིན་པའི་བྱེད་པོར་གྱུར་ཁོ་ནས། །རྣམ་འདྲེན་ཟས་གཙང་སྲས་དང་མཚུངས་མིན་རུང༌། །
སྙིགས་འགྲོར་རྗེས་བརྩེའི་ཐུགས་བསྐྱེད་དག་འདིས་ཀྱང༌། །ཞེས་པ་ལྟ་བུ།
བརྒྱད་པ་ཕུལ་བྱུང་གི་དཔེ་ནི། ཡིད་འཕྲོག་སྒེག་མོའི་ལང་ཚོ་རྣམ་མང་གི །སྐྱེ་བོའི་དབུས་
དང་པད་དཀར་ཆུན་པོ་དག །སྐྱེད་ཚལ་རྫིང་བུའི་རྒྱན་དུ་འགྱུར་ཁོ་ནའི། །ཐ་དད་ཙམ་ལས་མཚར་
སྡུག་ཁྱད་པར་ཅི། །ཞེས་པ་ལྟ་བུ།
དགུ་པ་རབ་བཏགས་ཀྱི་དཔེ་ནི། ཟུར་ཕུད་ལྔ་པའི་མཁྱེན་རབ་ང་ཉིད་ལ། །ཡོད་ཅེས་ས་
སྐྱ་པཎ་ཆེན་སྙེམ་མི་འཚལ །ཐམས་ཅད་མཁྱེན་གཟིགས་བློ་བཟང་རྒྱ་མཚོས་ཀྱང༌། །ཇི་སྙེད་ཤེས་
བྱའི་ཆོས་ཀུན་གཟིགས་ཕྱིར་རོ།།ཞེས་པ་ལྟ་བུ།
བཅུ་པ་སྨད་བྱུང་གི་དཔེ་ནི། མཚར་སྡུག་ལང་ཚོ་དར་བབ་སྨིན་ལེགས་འགས། །གལ་ཏེ་
སྙན་ཚིག་ལེགས་བཤད་ཌཱུར་ཡའི། །རྒྱུད་མངས་སྒྲ་ལས་དབྱངས་སུ་འཁྲོལ་ནུས་ན། །ངག་དབང་
ཚངས་སྲས་ལྷ་མོའི་དཔལ་རབ་འཛིན། །ཞེས་པ་ལྟ་བུ།
བཅུ་གཅིག་པ་རྨོངས་པའི་དཔེ་ནི།ཆོས་ཕུང་ནཱ་དའི་རང་སྒྲར་འཁྲོལ་བའི་དབྱངས། །སྙན་
འཇེབས་པི་ཝང་གླིང་བུའི་འགྱུར་ཁུགས་དང་། །མ་ཕྱེད་ངེས་གསང་ཆོས་འཁོར་དོན་གཉེར་སླད། །
འགའ་ཞིག་གླུ་གར་རོལ་མོ་ཉན་ཕྱིར་རྒྱུག།ཅེས་པ་ལྟ་བུ།
བཅུ་གཉིས་པ་ཐེ་ཚོམ་གྱི་དཔེ་ནི། དཔའ་བརྟུལ་དྲེགས་པའི་རྩལ་ལྡན་རཱ་མ་ཎས །མི་
བསྲུན་བདེན་བྲལ་དཔུང་ཚོགས་བརླག་པའམ། །ཡང་ན་བསོད་ནམས་སྟོབས་རྒྱས་མིའི་དབང་པོས། །
ལོག་འདྲེན་དགྲ་སྡེ་བཅོམ་སྙམ་འཕྱང་མོ་ཉུག །ཅེས་པ་ལྟ་བུ།
38

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
བཅུ་གསུམ་པ་གཏན་ལ་འབེབས་པའི་དཔེ་ནི། སྲིད་གསུམ་གྲགས་པས་ཁྱབ་པའི་དཔའ་
བོ་དེ། །ཐབས་མཁས་ཧ་ནུ་མནྠའི་རྫུ་འཕྲུལ་ལ། །རྟེན་ཕྱིར་ར་མ་ཎ་མིན་གངས་ཅན་འགྲོ། །སྐྱོངས་
འདིས་ས་སྤྱོད་ཐོ་རྒྱུན་སའི་ལིར་ངེས། །ཞེས་པ་ལྟ་བུ།
བཅུ་བཞི་པ་སྦྱར་བའི་དཔེ་ནི།མཐའ་ཡས་འགྲོ་བའི་རེ་བ་བསྐོང་བ་དང༌། །སྲིད་པ་གསུམ་
ན་རྙེད་པར་དཀའ་བ་ཡི། །དྲེགས་ལྡན་ཀུན་གྱི་གཙུག་ཏུ་མཆོད་འོས་པས། །ཤཱཀྱའི་ཏོག་འདི་ཡིད
བཞིན་ནོར་བུ་བཞིན། །ཞེས་པ་ལྟ་བུ།
བཅོ་ལྔ་པ་མཉམ་ཉིད་ཀྱི་དཔེ་ནི། གདོད་ནས་ལྷུན་གྲུབ་རང་སེམས་རིག་པའི་རྩལ། །མ་
རིག་རྣམ་པར་རྟོག་པའི་འཁྲུལ་སྣང་འདི། །སྣ་ཚོགས་དབང་པོའི་གཞུ་ཡི་གུར་ཁྱིམ་བཞིན། །སྣང་
སྟོང་འཛིན་མེད་ཅི་ཡང་རྣམ་བཀྲའི་མདངས།།ཞེས་པ་ལྟ་བུ།
བཅུ་དྲུག་པ་སྨད་པའི་དཔེ་ནི། ཆུ་གཏེར་གཏིང་དཔག་དཀའ་ཡང་འཛིན་ཁྲིའི་གནས། །
ན་གསལ་ཕ་མཐའ་བྲལ་ཡང་སྟོང་པའི་གཤིས། །འོད་གསལ་བདེ་སྟོང་རྒྱལ་བའི་དགོངས་པ་དང༌། །
དེ་མཚུངས་ལས་ཀྱང་ཟབ་དོན་ཁྱད་པར་མཆིས།།ཞེས་པ་ལྟ་བུ།
བཅུ་བདུན་པ་བསྔགས་པའི་དཔེ་ནི། ལྗང་མཉེན་དཔལ་གྱི་ལྗོན་པས་ཚ་གདུང་སྐྱོབ། །
འདབ་སྟོང་ཆུན་པོས་རོ་བརྒྱའི་ཟིལ་དངར་སྟེར །འདོད་ལྡན་སྙིང་གི་གདུང་སེལ་དེ་དག་དང༌། །ཕྲ་
ལྡེམ་ཡིད་འོང་སྒེག་མོའི་ལུས་འདི་མཚུངས། །ཞེས་པ་ལྟ་བུ།
བཅོ་བརྒྱད་པ་བརྗོད་འདོད་ཀྱི་དཔེ་ནི། དར་དྲག་ལང་ཚོ་རྒྱས་པའི་དཔལ་འཛིན་ནམ། །
མི་རྟག་དུས་ཀྱི་བ་མོས་སྙིགས་བྱེད་ཀྱང༌། །སྨིན་ལེགས་ཁྱོད་གདོང་ཆུ་སྐྱེས་གཞོན་ནུ་དང༌། །མཚུངས་
ཞེས་བརྗོད་འདོད་ཁོ་བོའི་ཡིད་ལ་གནས།།ཞེས་པ་ལྟ་བུ
བཅུ་དགུ་པ་འགལ་བའི་དཔེ་ནི། སྙིང་ནས་བྱང་ཆུབ་སྒྲུབ་པའི་ལྟ་སྒོམ་དང༌། །ལྟོ་ཕྱིར་
གཞན་མགོ་བསྐོར་བ་ཟོག་རྫུའི་ཆོས། །འདིར་སྣང་འཁོར་བར་ཞེན་པའི་སྡུག་ཁུར་ལས། །འབད་པ་
འདི་གསུམ་འགལ་བའི་ཚུལ་འདིར་གསོལ།།ཞེས་པ་ལྟ་བུ།
ཉི་པ་དགག་པའི་དཔེ་ནི། པདྨའི་རྩ་ལག་འོད་སྟོང་རྟག་སྤྲོ་ཡང༌། །ཤེས་རིག་དང་བྲལ་
39

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འཕྲོག་བྱེད་གྲིབ་མས་འཚེ། །བློ་གྲོས་རྨོངས་པ་དྲུང་འབྱིན་སྨྲ་བའི་ལྷའི། །མཁྱེན་བརྩེའི་དཔལ་ལ་ཉི
མས་བསྒྲུན་ནུས་ཅི། །ཞེས་པ་ལྟ་བུ།
ཉེར་གཅིག་པ་མཛེས་པའམ་ངོ་བསྟོད་གྱི་དཔེ་ནི། ལེགས་བྲིས་སྒྲོ་ཅན་མདོངས་མཐའི་སྤུ་
སྡུག་བཀྲ། །རླུང་གི་རྒྱལ་མཚན་སྣ་ཚོགས་འོད་སྣང་བཀྲ། །ཚུལ་དེས་རྣམ་བཀྲའི་མདངས་ལ་ཁྱད་ཅི་
ཡང༌།།དབང་གཞུས་དགའ་བའི་ཟློས་གར་བསྒྱུར་ནུས་མིན།།ཞེས་པ་ལྟ་བུ
ཉེར་གཉིས་པ་དེ་ཉིད་བརྗོད་པའི་དཔེ་ནི། རབ་སྙན་རྣ་བར་འཇེབས་འདི་གནྡྷརྦྷའི། །རྒྱུད་
མངས་སྒྲ་མིན་སྙན་ཚིག་ལེགས་བཤད་དེ། །ཤེས་ལྡན་ཡི་གར་འོངས་འདི་མཻ་ན་ཀའི། །རོལ་གར་མ་
ཡིན་བློ་གསལ་སོར་མོའི་འཕྲུལ།།ཞེས་པ་ལྟ་བུ།
ཉེར་གསུམ་པ་ཐུན་མོང་མིན་པའི་དཔེ་ནི།ཉ་རྒྱས་རི་བོང་འཛིན་པའི་དཀྱིལ་འཁོར་དང་། །
ག་བུར་རྡུལ་མང་བརྩེགས་པའི་ལྷུན་པོ་ལས། །ཆེས་ཆེར་དཀར་བ་དྲི་མེད་ལྷག་བསམ་གྱི། །དཔེ་
ཟླར་རང་ཉིད་འོས་སོ་ཁོ་བོའི་སེམས། །ཞེས་པ་ལྟ་བུ།
ཉེར་བཞི་པ་འབྱུང་མིན་གྱི་དཔེ་ནི། རྒྱ་ཆེན་སྲིད་པ་གསུམ་གྱི་དགེ་མཚན་ཀུན། །མ་ལུས་
གཅིག་ཏུ་བསྡུས་ནས་སྤུངས་པ་བཞིན། །གངས་ལྗོངས་ལྟེ་བ་ལྷ་ལྡན་རྒྱལ་ཁབ་ཆེ །སྡེ་བཞིའི་ཡོན་
ཏན་མཐའ་དག་རྫོགས་པའི་ཡུལ།།ཞེས་པ་ལྟ་བུ།
ཉེར་ལྔ་པ་སྲིད་པ་མིན་པའི་དཔེ་ནི།དྲི་མེད་སྟོན་གྱི་པད་མཚོར་རྙོག་པ་དང༌། །དྭངས་ཤེལ་
ཨ་དརྴ་ངོས་གཡའ་རྡུལ་བཞིན། །དབྱིངས་རིག་བཀའ་དག་ཆོས་སྐུའི་རང་ཞལ་ལ། །མ་རིག་འཁྲུལ་
རྟོག་འབྱུང་བ་ཅི་ལ་སྲིད། །ཅེས་པ་ལྟ་བུ།
ཉེར་དྲུག་པ་མང་བའི་དཔེ་ནི། རབ་ཡངས་འཆི་མེད་ལམ་དང་ན་ཀྲའི་གྲོང༌། །ཁམས་
གསུམ་སྲིད་པའི་ཁྱོན་ལྟར་གནམ་སའི་བདག །གདོང་དྲུག་སྙེམས་པའི་ལང་ཚོ་གསར་པ་ཡི། །རྒྱ་
ཆེན་མཁྱེན་པའི་ཟབ་དཀྱེལ་གཞལ་ནུས་སུ །ཞེས་པ་ལྟ་བུ།
ཉེར་བདུན་པ་རྣམ་འགྱུར་གྱི་དཔེ་ནི། ཁོ་བོའི་ཡོངས་འཛིན་ཕྲིན་ལས་རྣམ་པར་རྒྱལ། །
ཆོས་བཟང་འདུན་སའི་རྒྱན་ལས་འཕོས་པ་བཞིན། །རྒྱ་ཆེན་གནས་ལྔ་རིག་པའི་རྣམ་དཔྱོད་ཀྱང་། །
40

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
བློ་ལྡན་ཕུར་བུའི་ཡིད་ལས་ཕྱུང་བ་བཞིན། །ཞེས་པ་ལྟ་བུ།
ཉེར་བརྒྱད་པ་ཕྲེང་བའི་དཔེ་ནི། ལེགས་བྱས་མཐུ་ལས་དལ་འབྱོར་རྟེན་བཟང་བཞིན། །
རྙེད་དཀའི་ལུས་འདིས་འདུལ་བའི་ཁྲིམ་ལྡན་བཞིན། །གཉེན་པར་རྫོགས་པས་རྣམ་འདྲེན་གོ་
འཕངས་བཞིན། །སྙན་ཚིག་རིག་པས་མཁས་པའི་གོ་ས་ཐོབ། །ཅེས་པ་ལྟ་བུ།
ཉེར་དགུ་པ་ངག་དོན་དཔེ་ལས། བཞིན་སྒྲ་གཅིག་པ་ནི། ངག་དབང་ལྷ་མོའི་ཕྱག་སོར་
ལྡེམ་པའི་རྩེར། །ཉམས་འགྱུར་སྟོང་གི་རྒྱུད་མངས་འཁྲོལ་བ་འདི། །ཁྱོན་ཡངས་ཡོངས་འདུའི་ལྗོན་
པའི་ཡལ་འདབ་དབུས།།དཔྱིད་ཀྱི་ཕོ་ཉའི་མགྲིན་དབྱངས་བསྒྱུར་བཞིན་སྙན།།ཞེས་པ་ལྟ་བུ།
བཞིན་སྒྲ་དུ་མ་ཡོད་པ་ནི། འདབ་སྟོང་བཞད་བཞིན་ཐ་སྙད་རིག་པའི་སྲོལ། །གེ་སར་རྒྱས་
བཞིན་སྙན་ཚིག་གཞུང་ལུགས་མཆོགན་སྙན་ཚིག་གཞུང་ལུགས་མཆོག །རྐང་དྲུག་གཞོན་ནུས་སྦྲང་རྩིའི་བཅུད་མྱང་བཞིན། །བློ་ལྡན་
ཚོགས་ཀྱིས་ལེགས་བཤད་དཔལ་ལ་སྤྱོད། །ཅེས་པ་ལྟ་བུ
སུམ་ཅུ་པ་ཟླ་བོ་དངོས་པོའི་དཔེ་ནི། འཁྲུལ་སྣང་སེམས་ཀྱི་ལུས་རྟེན་བགྲང་ཡས་ཀྱང༌། །
དལ་འབྱོར་མི་ལུས་རིན་ཆེན་ལྟ་བུ་གང༌། །འཛུམ་ལྡན་ཤིང་གི་ལང་ཚོ་མཐའ་ཀླས་མོད། །ཨུ་དུམྺཱ་
རའི་མེ་ཏོག་སྲིད་ན་དཀོན།།ཞེས་པ་ལྟ་བུ
སོ་གཅིག་པ་མཚུངས་སྦྱོར་གྱི་དཔེ་ནི། ཆུ་ཤེལ་དབང་པོ་འཆི་མེད་ལམ་ཡངས་དང༌། །སྟོན་
གྱི་དབྱངས་སྙན་པདྨའི་རྫིང་བུར་། །ཟླ་གཞོན་བདུད་རྩིའི་འོད་དཀར་བ་བཞིན། །མགྲིན་པའི་
རྫ་རྔ་ལུས་དཀར་འདབ་གཤོག་ངོམ།།ཞེས་པ་ལྟ་བུ
སོ་གཉིས་པ་རྒྱུའི་དཔེ་ནི།འཇམ་མགོན་མཚན་དཔེའི་འོད་སྣང་མཐུན་མཚམས་སྤྲིན། །རྒྱ་
ཆེན་མཁྱེན་པ་རབ་ཡངས་ལྷས་བརྩེན་དང༌། །བརྩེ་ལྡན་ཐུགས་རྗེ་འགོག་མེད་སྲིད་པའི་མིག །ནུས་
པ་མཆོག་སྩོལ་ཡོངས་འདུའི་རྗེས་སུ་འགྲོ །ཞེས་པ་ལྟ་བུ
དཔེའི་སྐྱོན་སེལ་ལས རྟགས་ཚིག་ཐ་དད་བྱུང་ཀྱང་སྐྱོན་མེད་པ་ནི། པད་དཀར་བཞད་
འདི་ཉ་རྒྱས་ཟླ་བ་བཞིན །བསིལ་བྱེད་ཟེར་འདི་མ་ལ་ཡ་རླུང་ལྟར། །རབ་དཀར་མདངས་འདི་
གངས་རིའི་ཚོགས་རྣམས་བཞིན།།མཚར་སྡུག་ཀུན་རྫོགས་སྨིན་ལེགས་ཡོངས་ཀྱི་སྤུན།།ཞེས་པ་ལྟ་བུ།
41

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དཔེ་དོན་མཆོག་དམན་བྱུང་ཀྱང་སྐྱོན་མེད་པ་ནི། མདོངས་ལྡན་ཡིད་འཕྲོག་རྨ་བྱའི་བུ་མོ་
བཞིན། །ཆོས་བཟང་རྒྱན་གྱུར་འཆི་མེད་དབང་མོ་མཛེས། །སྲབ་འཇམ་པཉྩ་ལི་ཀའི་གོས་བཟང་ལ། །
Vསོ་གཤོག་རེ
ལེགས་བྲིས་སྒྲོ་གཤོག་རེག་བྱས་འགོང་བར་ནུས། །ཞེས་པ་ལྟ་བུ། སྦྱོར་མ་ཤེས་ན་གོང་གསལ་
རྣམས་ཀྱང་སྐབས་འགར་སྐྱོན་ཅན་དུ་འགྱུར་ཏེ། སྐྱེད་མོས་ཚལ་ལྟར་མཐའ་བྲལ་ལྷ་ལམ་ཡངས། །
བུང་བའི་སྒྲ་བཞིན་དབྱར་སྐྱེས་རྔ་གསང་གསལ། །ན་ཀུ་ལི་བཞིན་རྒྱ་སྟག་ངར་སྐད་སྒྲོག །མཁའ་
ལྡིང་དབང་ལྟར་སྐད་རིངས་ནམ་འཕངས་སྙེག ཅེས་པ་ལྟ་བུའོ།།
༈ མཚུངས་པ་གསལ་བྱེད་ཀྱི་སྒྲ་གཞུང་འདིར་གསལ་བ་དྲུག་ཅུ་རྩ་ལྔར། སྡེ་ཚན་བཞིར་
དབྱེ་བའི་དང་པོ་དཔེ་དོན་གསལ་བར་བྱེད་པའི་ཚིག་ཉི་རྩ་གཉིས་ཏེ།གཞུང་ལས།བཞིན་ལྟར་ལྟ་
བུ་ཇི་ལྟར་སྒྲ། །མཐུན་མཚུངས་ཡང་དག་མཚུངས་དང་མཉམ། །ཡང་དག་གསལ་དང་ངེས་པར་
གསལ། །རབ་གསལ་གཟུགས་ཀྱི་ཟླ་བོ་དང༌། །གཉེན་པོ་དང་ནི་དགྲ་ཟླ་དང༌། །སོ་སོར་རྟོག་དང་
འགལ་དང་འདྲ །ལྟ་བཅས་དང་ནི་བསླུ་བ་དང༌། །རིགས་མཐུན་རྗེས་སུ་སྨྲ་བ་དང༌། །ཞེས་བཤད་
པ་རྣམས་རིམ་པར་དཔེར་བརྗོད་ན། ལྷག་པའི་ལྷ་མཆོག་རྗེ་བཙུན་འཇམ་དཔལ་དབྱངས། །མཚན་
དཔེའི་རང་མདངས་ཐུན་མཚམས་སྤྲིན་གཞོན་བཞིན། །འདབ་སྟོང་རྒྱས་ལྟར་མཛེས་པའི་འཛུམ་
ཞལ་གྱི། །མཆུ་སྒྲོས་བིམ་པ་གཞོན་ནུའི་ཚལ་ལྟ་བུ། །སྲབ་འཇམ་པདྨའི་འདབ་ཡངས་ཇི་ལྟ་བུའི། །
ལྗགས་དཀྱིལ་ལས་འོངས་ལེགས་བཤད་ནཱ་དའི་། །མུ་ཏིག་ཕྲེང་བར་ཆོས་མཐུན་ཐག་བཟང་གི །
ཚེམ་དཀར་བཞི་བཅུ་མཚར་དུ་དངར་དང་མཚུངས། །མཐོན་མཐིང་ཟུར་ཕུད་ཨིནྡྲ་ནཱི་ལའི་མདངས། །
ཡང་དག་མཚུངས་ཕྱིར་རིན་ཆེན་ཅོད་པན་མཉམ། །ཟབ་ཡངས་མཁྱེན་པས་མཁའ་དབྱིངས་ཡང་
དག་གསལ། །ཀུན་ལ་བརྩེ་བས་ཉི་འོད་ངེས་པར་གསལ། །ནུས་པས་བསྐལ་བཟང་བློ་གྲོས་རྒྱས་
པའི་དཔལ། །སྩོལ་འདིས་གཏེར་གྱི་བུམ་བཟང་རབ་ཏུ་གསལ། །བརྒྱད་ཟུང་ལང་ཚོའི་དཔལ་གྱིས་
སྒེག་པའི་སྐུ །ལེགས་བྲིས་གྲགས་པའི་མུ་འཁྱུད་གཟུགས་ཀྱི་ཟླ། །ཕྱག་གཡས་ཤེས་རབ་འབར་
བའི་རལ་གྲི་འདི །འཇོམ་བྱེད་ཕ་ལམ་རྡོ་རྗེའི་གཉེན་པོར་གྲུབ། །སྙན་རྒྱན་དགྲ་ཟླར་ཆས་པའི་
ཨུཏྤ་ལ། །གཡོན་པས་འཛིན་སྟེང་ཤེར་ཕྱིན་གླེགས་བམ་དང༌། །ཆོས་ཕུང་བརྒྱད་ཁྲི་བཞི་སྟོང་སོ་སོར་
42

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
རྟོག།རིན་ཆེན་གདུབ་སིལ་ཉི་ཟླའི་འོད་དང་འགལ། །ལྷ་རྫས་གོས་ཀྱི་སྟོད་གཡོགས་རྣམ་བཀྲ་བ།།
རླུང་གི་རྒྱལ་མཚན་གཡོ་བའི་གུར་ཁྱིམ་འདྲ། །སྣ་ཚོགས་སྤེལ་ལེགས་ནོར་བུའི་དོ་ཤལ་དང༌། །
༸གསེར་གྱི་འོག་ད
གསེར་གྱི་འོག་དཔག་ཕན་ཚུན་སུ་མཛེས་། །ཕུལ་བྱུང་སྙིང་སྟོབས་འཛིན་མའི་ཁྱོན་ལ་བཅས། །
མཁྱེན་རབ་རྒྱལ་ཀུན་བསླུ་བའི་རྣམ་དཔྱོད་ཀྱིས །བློ་ལྡན་རེ་སྐོང་ཡོངས་འདུའི་རིགས་སུ་མཐུན། །
མི་གཡེལ་གཙུག་ཏུ་མཆོད་པས་མཆོག་ཐུན་གྱི། །དཔལ་ཡོན་མ་ལུས་འབད་མེད་སྩོལ་བས་ན། །ལྷ་
ཁྱོད་དགོས་འདོད་གཏེར་ཆེན་ཡིད་ནོར་གྱི། །རྗེས་སུ་སྨྲའོ་གཞོན་ནུའི་ངང་ཚུལ་ཅན། །དེ་ལྟར་དཔེ་
དོན་གསལ་བྱེད་དང་པོའི་སྡེས། །འཇམ་མགོན་དཔའ་བོར་བསྔགས་པའི་བསྟོད་དབྱངས་འཁྲོལ། །
ཞེས་པ་ལྟ་བུའོ །
༈ སྡེ་ཚན་གཉིས་པ་འདྲ་བའི་དོན་གསལ་བར་བྱེད་པ་བཅོ་བརྒྱད་དེ། གཞུང་ལས། ༡
གཟུགས་བརྙན་དང་ནི་༢སོ་སོར་སྡེབ། །༣གཟུགས་མཚུངས་༤མཉམ་དང་༥ཡང་དག་གཞལ། །
༦མཚན་ཉིད་༧མཐུན་འདྲ་༨མཚུངས་པ་དང༌། །༩མཐུན་ཕྱོགས་༡༠དཔེར་བྱས་༡༡དཔེ་དང་
༡༢རྟོག༡༣དམན་དང་༡༤ཅུང་ཟད་སྨན་སོགས་དང༌།༡༥རབ་ཏུ་སྨྲ་དང་༡༦སོ་སོར་
བཟློག༡༧རིགས་མཐུན་མཉམ་བྱས་སྒྲ་དག་དང༌། །༡༨གང་ཡང་དམན་མིན་དོན་ཅན་ཚིག །ཅེས་
འབྱུང་བ་རྣམས་དཔེར་བརྗོད་ན། རྒྱལ་ཀུན་སྤྱི་གཟུགས་པདྨ་ཀ་རའི་སྐུ། །དྲི་མེད་དྭངས་ཤེལ་ལྷུན་
འབྱུངབན
པོའི་གཟུགས་བརྙན་འཛིན། །ངེས་གསང་རྡོ་རྗེའི་གསུང་གི་ཚངས་དབྱངས་དང༌། །རབ་སྙན་དྲི་ཟའི་
གླིང་བུ་སོ་སོར་སྡེབ། །རིས་མེད་འགྲོ་ལ་བརྩེ་བ་ཐུགས་རྗེའི་གཏེར །བསམ་འཕེལ་དབང་གི་རྒྱལ་
པོའི་གཟུགས་མཚུངས་ཤིང༌། །ཁྱོན་ཡངས་དཔལ་གྱི་ལྗོན་པར་གཟུགས་མཉམ་པའི །ཁྱོད་ཀྱི་ཡོན་
ཏན་སྲིད་པ་གསུམ་ན་མཚར། །བགྲང་ཡས་གདུལ་བྱ་སྐྱོང་བའི་ཕྲིན་ལས་མཐའ། །ནོར་འཛིན་
དཔལ་མོའི་རང་གཟུགས་ཡང་དག་གཞལ། །གཉེན་ཞུ་རྒོད་ལྡེམ་རྒྱན་དང་རྣམ་མང་གི། །རིན་ཅེན་
མཛེས་པའི་ཅོད་པན་མཚན་ཉིད་མཐུན། །སྔོ་སངས་འཆི་མེད་ལམ་གྱི་རང་མདངས་ཀྱི། །མཚན་ཉིད་
ཅད་ཕན
འདྲ་བའི་གསང་གོས་མཐིང་ག་དང༌། །སྲབ་འཇམ་ལྷ་གོས་མཚན་ཉིད་མཚུངས་གྱུར་བའི། །ཆོས་
གོས་ཟབ་ཆེན་བེར་སྨུག་གང་སྐུར་བཀླུབས། །ཐུགས་ཀར་མཚན་པའི་གཡས་ཀྱི་རྡོ་རྗེ་ཡི། །མཐུན་
43

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཕྱོགས་གཙང་བྱེད་མགོན་པོའི་རྩེ་བརྒྱ་པ། །རབ་དཀར་དུང་གི་ཡོལ་གོར་བཅུད་གཏམས་པ།།བདུད་
རྩིས་ཡོངས་གངས་ཀ་པ་ལའི་དཔེར་བྱས། །མཆན་ཁུང་གཡོན་དུ་ཉེར་བརྟེན་ཁ་ཊཱཾ་གར། །དར་
མཚོན་སྣ་ལྔས་རྒྱན་འདི་དབང་གཞུའི་དཔེ། །རྣམ་མང་རིན་ཆེན་རྒྱན་གྱིས་ཡོངས་སྤྲས་པ། །བདེ་ཆེན་
ལོངས་སྤྱོད་རྫོགས་པའི་སྐུ་ལ་ཏོག །ཤེས་རིག་དང་བྲལ་ཀཽ་བི་ད་རའི་ལྗོན། །ཁྱོད་ཐུགས་བརྩེ་བའི་
དཔལ་ལས་ཤིན་ཏུ་དམན། །ཐུན་མོང་རེ་བ་སྐོང་ཡང་མཆོག་དབེན་པས། །ཡིད་བཞིན་ནོར་བུ་ཁྱོད་
ལས་ཅུང་ཟད་དམན། །སྤྱི་དང་གངས་ཅན་འགྲོ་ལ་རྗེས་ཆགས་པའི། །ཐུགས་རྗེས་ཕྱག་ན་པདྨར་
རབ་ཏུ་སྨྲ། །ནུས་པའི་མཐུ་དང་རྟ་གདོང་ཚ་གདུང་དང༌། །རྔམ་བརྗིད་དྲག་པོའི་དབལ་གྱིས་སོ་སོར་
བཟློག །སྣང་སྲིད་དྲེགས་པ་ཡོངས་ཀྱི་གཙུག་ཏོར་རྩེར། །ཞབས་སེན་འགོད་ཁྱོད་ཀྱའི་རིགས་སུ་
མཐུན། །རྩེ་གཅིག་གདུང་བས་གསོལ་བ་འདེབས་བྱེད་ན། །མཆོག་ཐུན་དངོས་གྲུབ་སྩོལ་མཛད་ཨོ་
རྒྱན་གྱི། །རྒྱལ་དང་བསླུ་མེད་དཀོན་མཆོག་རིན་ཆེན་གསུམ། །ལུས་ཅན་འདོད་པ་འཇོ་ལ་མཆོག་ཏུ་
དཔའ། །དེ་སྐད་སློབ་དཔོན་ཆེན་པོར་གཉིས་པའི་སྡེ །འདྲ་གསལ་སྤེལ་ལེགས་ཚིག་གིས་བསྔགས་
པའོ། །ཞེས་པ་ལྟ་བུའོ། །
༈ སྡེ་ཚན་གསུམ་པ་དཔེ་རྒྱན་གསལ་བར་བྱེད་པ་བཅོ་ལྔ་ནི། གཞུང་ལས། ༡རི་བོང་
མཚན་མའི་གདོང་ཅན་སོགས། །འབྲུ་མང་པོ་ཡི་ཚིག་བསྡུད་དང༌། །༢འགྲན་དང་༣རྒྱལ་དང་༤སྡང་
བ་དང༌། །༥འཁུ་དང་མི་མཐུན་༦སྒྲོག་པ་དང༌། །༧འཐབ་པ་དང་ནི་༨འཕྱ་བ་དང༌། །༩དམའ་
འབེབས་བྱེད་དང་༡༠མོད་པ་དང༌། །༡༡ཅོ་འདྲི་བ་དང་༡༢འགོག་པ་དང༌། །༡༣རྒོད་དང་༡༤ཕྲག་
དོག་༡༥མི་བཟོད་དང༌། །ཞེས་བསྟན་པ་རྣམས་རིམ་བཞིན་དཔེར་བརྗོད་པ་ནི། ནམ་མཁའི་ཁྱོན་
ཡངས་ཤེས་བྱའི་འོད་སྟོང་གསལ །བསིལ་བྱེད་བརྩེ་བའི་ཟིལ་མངར་རྟག་སྤྲོ་ཞིང༌། །དྲི་ཟའི་
དབྱངས་ཀྱི་གསུང་སྙན་ཆོས་སྒྲ་ཆེ། །འཆད་མཁས་འགྲོ་བའི་བླ་མ་ཙོང་ཁ་པ། །གང་ཁྱོད་རྒྱལ་བསྟན་
ཡོངས་ཀྱི་སྲོལ་འབྱེད་པས །བསྐལ་བཟང་སྒྲོན་མ་དོན་ཀུན་གྲུབ་པར་འགྲན། །གསུང་རབ་ཀུན་གྱི་
ཚིག་དོན་ལྷུར་བཞེས་པའི། །འབད་བརྩོན་རྣམ་དཔྱོད་མཁས་གྲུབ་ཀུན་ལས་རྒྱལ། །ཐ་སྙད་རྟོག་
གེའི་རིག་པའི་རྩོད་ངག་གིས། །པཎ་ཆེན་ཆོས་ཀྱི་གྲགས་པའི་གསུང་ལ་སྡང༌། །བརྡའ་སྤྲོད་གཞུང་
44

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཏྤལ་ཕྲེང་།
མང་སྟོན་པའི་སྤོབས་པ་ཡིས། །ཙནྡྲ་གོ་མིའི་ངང་ཚུལ་ལ་རབ་འཁུ། །སྙན་ཚིག་སྨྲ་ལ་འཕགས་ཡུལ་
དཎྜི་དང༌། །སུ་མཁས་གྲགས་པའི་གཏམ་གྱི་མི་མཐུན་སྒྲོག །ངེས་དོན་དབུ་མའི་ལྟ་བ་མཐའ་བྲལ་
ལམ། །རྟོགས་འདིས་ནཱ་གརྫུ་ན་ཁྱོད་དང་འཐབ། །འཇམ་མགོན་གསུང་གིས་ངོམས་པའི་ལེགས་
བཤད་ཀྱིས །འཕགས་བོད་མཁས་པའི་གཞུང་ལུགས་ཀུན་ལ་འཕྱ །མཐའ་ཡས་ཤེས་བྱའི་ཆོས་
ཀུན་གཞལ་བའི་བློས། །རབ་ཡངས་འཛིན་མའི་ཁྱོན་ལ་དམའ་འབེབས་བྱེད །བསླབ་གསུམ་
ཁྲིམས་ལྡན་ངུར་སྨྲིག་བླ་གོས་མདངས། །གུར་གུམ་མེ་ཏོག་རྒྱས་པའི་ཚལ་ལ་དམོད། །གསེར་སྦྱང་
བཙོ་མའི་དཔལ་ལ་ཅོ་འདྲི་བའི། །ཞྭ་སེར་ཅོད་པན་གང་གི་གཙུག་ན་མཛེས། །རླབས་ཆེན་མཛད་པ་
བཞི་སོགས་ངོ་མཚར་གྱིས། །གངས་ཅན་བླ་ཆེན་ཕལ་གྱི་འཁེང་བ་འགོག །དགའ་ལྡན་རིང་ལུགས་
ནོར་འཛིན་ཁྱོན་ཡངས་ཀུན། །ཁྱབ་པའི་གྲགས་པས་འབྲུག་གི་སྒྲ་ལ་རྒོད། །རྒྱལ་བསྟན་གྱེན་དུ་
འདེགས་པའི་སྙིང་སྟོབས་ཀྱིས །གྱད་ལྡན་ས་ཆེན་འཛིན་པར་ཕྲག་དོག་བྱེད། །རྗེ་བཙུན་བླ་མ་བློ་
བཟང་གྲགས་པའི་དཔལ། །གང་གི་གསང་གསུམ་རྣམ་པར་ཐར་པ་ཡི། །ཕུན་ཚོགས་སྒྱུ་འཕྲུལ་མི་
བཟོད་ལེགས་བྲིས་ཚོགས། །མི་མངོན་དབྱིངས་སུ་རྣམ་འགྱུར་ཅི་ཡང་སྟོན། །དཔེ་རྒྱན་གསལ་བྱེད་
སྡེ་ཚན་གསུམ་པ་ཡིས། །འཇམ་མགོན་བླ་མར་བསྟོད་ན་དེ་སྐད་ལོ། །
སྡེ་ཚན་བཞི་པ་དེ་ལྟ་བུ་ལ་སོགས་པའི་སྒྲ་བཅུ་ནི།གཞུང་ལས།༡དེ་ཡི་སྐལ་བཟང་འཕྲོག་
བྱེད་དང༌། །༢དེ་ཡི་མཛེས་པ་ཟུམ་བྱེད་དང༌། །༣དེ་དང་འགྲན་ལས་ཚར་གཅོད་དང་། །༤དེ་དང་
མཚུངས་ལས་ལྷག་པར་མཛེས། །༥དེ་ཡི་རྗེས་སུ་རྐང་འཇོག་དང༌། །༦དེ་ཡི་ནུས་པ་ལ་འཇུག་དང༌། །
༧དེ་ཡི་རྗེས་འགྲོ་༨རྗེས་སུ་འཆིང༌། །༩དེ་ཡི་ངང་ཚུལ་དེ་འགོག་དང༌། །༡༠དེ་ཡི་རྗེས་སུ་བྱེད་ཅེས་
པའི །སྒྲ་རྣམས་མཚུངས་པ་གསལ་བྱེད་ཡིན། །ཞེས་གསུངས་པ་རྣམས་དཔེར་བརྗོད་ན། ཕུན་
ཚོགས་རྣམ་པར་དཔྱོད་པ་ངག་གི་དཔལ། །སྟེར་མཁས་ལྷག་པའི་ལྷ་མོ་དབྱངས་ཅན་མའི། །ཡིད་
འོངས་མཚར་སྡུག་ཡོངས་རྫོགས་མཚན་དཔེའི་སྐུས། །རབ་མཛེས་ཐིག་ལེ་མཆོག་མའི་སྐལ་བཟང་
འཕྲོག །སྟོང་གསལ་ཡིད་ངོར་རོལ་པའི་བཞིན་རས་ཀྱིས། །འདམ་སྐྱེས་པད་དཀར་གཞོན་ནུའི
མཛེས་པ་ཟུམ། །ཟླ་ཚེས་བརྒྱན་པའི་གནག་སྣུམ་དབུ་སྐྱེས་ཀྱིས། །མིག་སྨན་འགྲན་ལས་ཚར་བཅད་
45

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཀུ་མུད་ཉམས། །རབ་དཀར་གཡས་སུ་འཁྱིལ་བའི་བཀྲ་ཤིས་དུང༌། །མཚུངས་ལས་ལྷག་པར་མཛེས་
པའི་ནུ་འབུར་ཟུང༌། །མི་ཤེས་རྨོངས་པ་དྲུང་ནས་འབྱིན་པ་ལ། །སྣང་བའི་བདག་པོའི་རྗེས་སུ་རྐང་པ་
འཇོག །མཉེན་ལྕུག་སོར་མོས་བསྐུལ་བའི་རྒྱུད་མངས་སྒྲ། །ཚངས་དབྱངས་ཡན་ལག་དྲུག་ཅུའི་ནུས་
པར་འཇུག །ཆུ་གཏེར་རྗེས་འགྲོ་ཟབ་ཡངས་མཁྱེན་བརྩེའི་དཔལ། །བསྐལ་བཟང་འདོད་འཇོ་ནོར་
བུའི་རྗེས་སུ་འཆིང༌། །སྲེད་ལྡན་ལུས་ཕྲ་བཞད་མའི་ངང་ཚུལ་གྱིས། །སྨྲ་མཁས་ལྷ་ཡི་བླ་མའི་འཁེང་
བ་འགོག མདོར་ན་འདི་ཕྱིའི་རེ་བ་ཡོངས་བསྐོང་བས། །རྒྱལ་ཀུན་རྗེས་སུ་བྱེད་དོ་མཚོ་བྱུང་མ། །དེ་
ལྟར་སྡེ་ཚན་བཞི་པས་ལྷག་པའི་ལྷ། །ཚངས་སྲས་དཔལ་མོར་བསྔགས་པའི་ལེགས་བྱས་ཀྱི །དགེ་
མཚན་ཉ་གང་ཟླ་བའི་རྗེས་འགྲོ་བས། །བློ་གྲོས་ཨུཏྤལ་དཀར་པོ་ལྟར་རྒྱས་ཤོགཅེས་པ་ལྟ་བུའོ།།
༈ གཞུང་འདིར་མི་གསལ་བ་ངག་གི་དབང་ཕྱུག་གི་འགྲེལ་པ་ནས་བཤད་
གསལ་གྱི་འགྱུར་ཚིག་བཅུ་གཅིག་སྟེ ༡ཆ་༢གྲོགས་༣སྤུན་ཟླ་༤མཐོང་༥ཐོས་༦དྲན་༧རེག་དང༌། །
༨འཕམ་༩འཛེག་༡༠སྙེག་དང་༡༡སེམས་པས་བཅུ་གཅིག་གོ།ཞེས་པ་རྣམས་རིམ་པར་དཔེར་བརྗོད་ན།
རྟག་ཏུ་ཡི་གར་འོང་བ་སྨིན་ལེགས་མའི། །དཀར་གསལ་བཞིན་རས་ཉ་རྒྱས་ཟླ་བའི་ཆ། །རྣ་རྒྱན་
ཨུཏྤལ་ཆུན་པོའི་གྲོགས་གྱུར་པའི། །འདྲེན་བྱེད་ཟུར་མདའ་དགའ་བྱེད་ཉག་ཕྲན་སྤུན། །གནག་སྣུམ་
མགོ་སྐྱེས་ལན་བུ་གཡོན་འཕྱངས་བ། །ཀྲྀཥྞ་ས་རའི་ཁ་དོག་དངོས་སུ་མཐོང༌། །རྒྱུད་མངས་སོར་མོས་
བསྐུལ་བའི་འཕྲུལ་དབྱངས་དེ། །ཡིད་འོང་སྙན་འཇེབས་མགྲིན་པའི་འགྱུར་ལས་ཐོས །ཕྲ་ལྡེམ་
པད་དཀར་བཞད་པའི་སྡོང་བུ་ལ། །ཉེ་བར་བརྟགས་ཀྱིན་སྒེག་མོའི་རང་གཟུགས་དྲན། །འཇམ་ཞིང་
མཉེན་པས་པཉྩ་ལི་ཀར་རེག །མཆུ་སྒྲོས་འཛུམ་པས་བྱུ་རུའི་བཀྲག་མདངས་ཕམ། །སོ་དཀར་ཕྲེང་
མཛེས་མུ་ཏིག་ཆུན་འཕྱང་དང༌། །སོ་སོར་མ་ཕྱེད་འགྲམ་པའི་ངོས་ལ་འཛེག །རབ་མངར་དབུགས་
ལས་འཐུལ་བའི་ཁྱབ་བྱེད་དྲི །བསུང་ཞིམ་ཙན་དན་ལྗོན་པའི་ཚལ་ལ་སྙེག །ཟོལ་མེད་སྙིང་ནས་
ཕྱུངས་པའི་བརྩེ་དུང་གིས། །ལས་འགྲེལ་ལྷན་ཅིག་སྐྱེས་པའི་ལྷ་དེར་སེམས། །འཁྲུལ་སྣང་བདེ་བར་
ཆགས་པའི་གང་ཤར་གཏམ། །མཚུངས་གསལ་འགྱུར་ལས་དྲངས་ན་དེ་ལྟར་།།
༈གསུམ་པ་གཟུགས་ཅན་གྱི་རྒྱན་ལ་ཉི་སྟེ།༡བསྡུས་གཟུགས་༢མ་བསྡུས་༣བསྡུས་
46

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ།
ཤིང་མ་བསྡུས་པ། །༤མཐའ་དག་༥ཆ་ཤས་གཟུགས་དང་༦ཆ་ཤས་ཅན། །༧ཡན་ལག་གཅིག་སོགས་
༨ལྡན་དང་༩མི་ལྡན་པ། །༡༠མི་མཉམ་༡༡ཁྱད་པར་དང་བཅས་༡༢འགལ་བ་༡༣རྒྱུ །༡༤སྦྱར་བ་
༡༥དཔེ་དང་༡༦ལྡོག་པ་༡༧འགོག་༡༨མཉམ་འཇོག །༡༩འཕར་མ་༢༠སྙོན་དོར་གཟུགས་བཅས་ཉི་
ཤུའོ །ཞེས་པའི་དང་པོ་བསྡུས་པའི་གཟུགས་ཅན་ནི།དྲི་མེད་གཟུགས་སྐུ་ག་བུར་རྡུལ་རྩེགས་ལ། །
ངུར་སྨྲིག་བླ་གོས་མཐུན་མཚམས་སྤྲིན་གྱིས་མཛེས། །མཁྱེན་བརྩེ་གསེར་ལྡན་ཀླུང་རྒྱུན་ཆད་མེད་
པས།།ཆེར་སྙིགས་ཚ་གདུང་ཡོངས་བཅིལ་རྒྱལ་བའི་དབང༌། །ཞེས་པ་ལྟ་བུ། །
གཉིས་པ་མ་བསྡུས་པའི་གཟུགས་ཅན་ནི། ཕུན་ཚོགས་ཡོན་ཏན་འབུམ་སྡེའི་འདབ
བརྒྱ་པ། །ཕན་བདེའི་གེ་སར་རྩི་བཅུད་རྒྱས་པའི་གཉེན། །བློ་བཟང་བསྟན་པའི་ཉིན་བྱེད་གསར་པ་
ཞིག།བསིལ་ལྡན་ལྗོངས་ཀྱི་སྐྱེད་མོས་ཚལ་འདིར་ཤར།།ཞེས་པ་ལྟ་བུ
གསུམ་པ་བསྡུས་ཤིང་མ་བསྡུས་པའི་གཟུགས་ཅན་ནི།ཐུབ་བསྟན་དགོས་འདོད་རིན་ཆེན
དབང་གི་རྒྱལ། །ཐུགས་བསྐྱེད་རྫིང་རླབས་ཀྱིས་ཉེར་བླང་ནས། །དགེ་ལེགས་ཕན་བདེའི་ཟོང་
གིས་སྐལ་བཟང་བློའི།།བང་མཛོད་འགེངས་མཛད་ཆོས་རྒྱལ་མེས་དབོན་ཚོགས། །ཞེས་པ་ལྟ་བུ
བཞི་པ་མཐའ་དག་གཟུགས་ཅན་ནི། ཇི་སྙེད་ཤེས་བྱའི་འོད་སྣང་མཁྱེན་རབ་ཀྱི། །དྲི་
བཞོན་ཤིང་རྟས་བསྐྱོད་ལས་རྨོངས་པའི་མུན། །ཉེར་བཅོམ་ལེགས་བཤད་པད་ཚལ་བཞད་མཛད་པ། །
སྔོན་བྱོན་ལོ་པཎ་འགྲོ་བའི་སྒྲོན་མ་ཆེ། །ཞེས་པ་ལྟ་བུ
ལྔ་པ་ཆ་ཤས་གཟུགས་ཅན་ནི། དཀར་གསལ་ལང་ཚོ་རབ་རྒྱས་མཚན་དཔེའི་སྐུར། །
དཀྱུས་རིང་འདྲེན་བྱེད་ཨུཏྤལ་རྣམ་བདུན་གཡོ། །སྐྱབས་སྦྱིན་ཕྱག་གི་ལོ་འདབ་ཕང་ཕུང་ཅན། །ཡིད་
བཞིན་འཁོར་ལོ་འཆི་མེད་དཔལ་སྟེར་མ།།ཞེས་པ་ལྟ་བུ།
དྲུག་པ་ཆ་ཤས་ཅན་གྱི་གཟུགས་ཅན་ནི།རབ་དམར་ཁྲོ་ཆགས་འཛུམ་ཞལ་ཀེདྷུ་ཀའི། །ཆུ་
སྐྱེས་བཞད་ལས་ཡེ་ཤེས་སྤྱན་གསུམ་གསལ།།ཐབས་ཤེས་མདའ་གཞུའི་འཕྲུལ་གྱིས་སྲིད་པ་གསུམ།
དབང་དུ་བསྡུད་པའི་ལྷ་དེ་རིག་བྱེད་མ། །ཞེས་པ་ལྟ་བུ།
བདུན་པ་ཡན་ལག་གཟུགས་ཅན་ལས་གཅིག་གཟུགས་ནི། དམར་སེར་ཡིད་འོང་བརྒྱད་
47

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཟུང་ལང་ཚོའི་དཔལ། །རབ་གསལ་མཚན་དཔེའི་ཉི་གཞོན་འོད་སྣང་གིས །སྐལ་ལྡན་རེ་བ་ཡོངས་
སྐོང་སྨྲ་བའི་རྒྱལ །ཡེ་ཤེས་མེ་ལོང་ཁོ་བོའི་ལྷག་པའི་ལྷ །ཞེས་པ་ལྟ་བུ། ཡན་ལག་གི་སོགས་
ཁོངས་ལས་བྱུང་བའི་གཉིས་གཟུགས་ནི།གཙུག་ལག་བརྡའ་སྤྲོད་གཞུང་དང་ཡི་གེའི་སྲོལ །སྔོན་
མེད་མ་ལ་ཡ་ཡི་རླུང་གཞོན་གྱིས། །ངོ་མཚར་ལེགས་བཤད་བསུང་ཞིམ་ག་བུར་དྲི། །འཐུལ་བའི་
བྱེད་མཚུངས་མེད་སམྦྷོ་ཊ །ཞེས་པ་ལྟ་བུ། གསུམ་གཟུགས་ནི།ཤེས་བྱ་ཐ་སྙད་རིག་པའི་འཆི་
མེད་ལམ། །མཁྱེན་རབ་ལུས་འདེགས་རླབས་ཆེན་གྱིས་གཞལ་བས། །སྲིད་ན་མངོན་མཐོ་ཁོ་བོའི་
ཡོངས་འཛིན་མཆོག །མཁའ་འགྲོའི་དབང་ཕྱུག་བསོད་ནམས་མཆོག་གྲུབ་ཞབས །ཞེས་པ་ལྟ་བུ
བརྒྱད་པ་ལྡན་པའི་གཟུགས་ཅན་ནི།ཟབ་ཡངས་ཤེས་བྱ་རིག་པའི་ཆུ་གཏེར་ཆེ། །ཐོས་
བརྩོན་རྫིང་རླབས་ཀྱིས་ཉེར་བསྐྱོད་པས། །ངོ་མཚར་ལེགས་བཤད་ཡིད་བཞིན་དབང་གི་རྒྱལ། །
ཤེས་ལྡན་མགྲིན་པའི་རྒྱན་དུ་མཛེས་འདིར་གཟིགས།།ཞེས་པ་ལྟ་བུ།
དགུ་པ་མི་ལྡན་པའི་གཟུགས་ཅན་ནི།ལྔ་རིག་ཕ་མཐའ་ཡོངས་བྲལ་འཆི་མེད་ལམ། །སྙན་
ཚིག་སྦྲང་རྩིའི་རྒྱལ་མཚན་བཞད་པ་ལས། །ཉམས་འགྱུར་འོད་དཀར་བསིལ་བའི་ཟེར་ཕྲེང་གིས། །
བློ་གསལ་དགའ་བའི་སྤུ་ལོང་ངང་གིས་གཡོ།།ཞེས་པ་ལྟ་བུ
བཅུ་པ་མི་མཉམ་པའི་གཟུགས་ཅན་ནི། གསང་གསུམ་མཚར་དཔལ་ཡོན་ཀུན་རྫོགས་
ཤིང་། །མཁྱེན་ཡངས་ནམ་མཁའི་འཛིན་མ་ཕ་མཐའ་ཡས །ཟབ་གསལ་ཐུགས་ཀྱི་པད་མཚོའི་ཨཱ་
དརྴར། །ཆོས་ཀུན་སྒྲིབ་མེད་ཤར་དེ་ཡོངས་འཛིན་ཟུང་། །ཞེས་པ་ལྟ་བུ
བཅུ་གཅིག་པ་ཁྱད་པར་དང་བཅས་པའི་གཟུགས་ཅན་ནི། ཐམས་ཅད་མཁྱེན་གཟིགས་
སྐལ་བཟང་རྒྱ་མཚོའི་སྡེའི། །ཞབས་སེན་ཡིད་ནོར་ཆེ་དགུའི་གཙུག་ཏོར་རྩེར། །བརྟེན་པས་གཞན་
སྡེའང་རེ་དོགས་བྲལ་ཕྱིར་བདེ།།གངས་ལྗོངས་རྫོགས་ལྡན་དཔལ་ལ་འགོད་ཁྱོད་རྒྱལ།།ཞེས་པ་ལྟ་བུ།
བཅུ་གཉིས་པ་འགལ་བའི་གཟུགས་ཅན་ནི།སྐྱེད་ཚལ་ནགས་མའི་ལྗོངས་སུ་མ་སྐྱེས་ཤིང༌། །
ལྗང་མཉེན་ལོ་མའི་འཁུར་དང་མི་ལྡན་རུང༌། །མཛེས་ལྡན་གང་གཟུགས་སཱ་ལའི་ལྗོན་པ་དེས། །
མཛའ་བོའི་སྙིང་གི་ཚ་གདུང་ཅི་ཡང་བསྐྱེད། །ཅེས་པ་ལྟ་བུ།
48

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
བཅུ་གསུམ་པ་རྒྱུའི་གཟུགས་ཅན་ནི། ལྷ་ཁྱོད་མཚན་དཔེ་རབ་བརྗིད་གསེར་གྱི་རི། །
མཁྱེན་བརྩེའི་འོད་སྣང་གསལ་བས་འགྲོ་བའི་སྒྲོན །ལས་ཉོན་དྲི་མ་འཁྲུད་པས་གངྒཱའི་རྒྱུན། །
མཆོག་སྩོལ་གཏེར་ཆེན་བུམ་བཟང་འཇམ་པའི་དཔལ། །ཞེས་པ་ལྟ་བུ།
བཅུ་བཞི་པ་སྦྱར་བའི་གཟུགས་ཅན་ནི། དྭངས་གསལ་རྫིང་བུའི་ལྷས་རྩེན་རོལ་པའི་ངོས། །
སྒྲིབ་མེད་རྣམས་པར་གསལ་བའི་རྒྱ་མཚོ་སྐྱེསསྦྱར་གཞི་ཟླ་བ་དང་པདྨ།། །རབ་དཀར་བདུད་རྩིའི་ཟིལ་
མངར་འབྱུང་བའི་གནས། །ལུས་ཅན་ཀུན་གྱི་འདྲེན་བྱེད་ཡུལ་དུ་བཀྲ། །ཞེས་པ་ལྟ་བུ།
བཅོ་ལྔ་པ་དཔེའི་གཟུགས་ཅན་། ཕུན་ཚོགས་དགེ་ལེགས་ཀུན་གྱི་གཞིར་གྱུར་པའི། །
རྨད་བྱུང་ཐུབ་བསྟན་པདྨའི་རྩ་ལག་འདི། །སྒྲིབ་བྲལ་ཀརྚའི་ཁྱིམ་ནང་འོད་འབར་བའི། །བཅུ་གཉིས་
བདག་པོའི་དཔལ་ལ་རབ་ཏུ་འགྲན།།ཞེས་པ་ལྟ་བུ
བཅུ་དྲུག་པ་བཟློག་པའི་གཟུགས་ཅན་ནི། སྟོན་གྱི་དབྱངས་སྙན་རྟོག་བྲལ་རྫིང་བུ་དང༌། །
ཚངས་སྲས་མགྲིན་པའི་པད་མཚོར་རྟག་རོལ་ཀྱང༌།།ཆུ་རླབས་རླུང་གི་ཆལ་ཆིལ་གཡོ་བྱེད་ཀྱི།།ཚིག་
རྒྱན་ལེགས་བཤད་འགྱུར་མེད་རྣ་བའི་དཔྱིད། །ཅེས་པ་ལྟ་བུ།
བཅུ་བདུན་པ་འགོག་པའི་གཟུགས་ཅན་ནི། ལེགས་བཤད་རི་ཥིའི་དུས་བཟང་ཆུ་ཀླུང་གི །
བླུན་རྨོངས་ཟོག་རྫུའི་རང་རྒྱུད་མནར་བྱེད་ན། །དྭངས་བསིལ་ཡན་ལག་བརྒྱད་ཀྱི་དཔལ་ལྡན་པའི། །
ཟ།ཇུའ་རར་གྱད
འཚིམ་བྱེད་བདུད་རྩིའི་རྒྱུན་དུ་ཅི་ཞིག་སེམས།།ཞེས་པ་ལྟ་བུ
བཅོ་བརྒྱད་པ་མཉམ་འཇོག་གི་གཟུགས་ཅན་ནི། མཐའ་ཡས་སྲིད་པར་འཁོར་བའི་ལུས་
ཅན་ལ །རྗེས་ཆགས་རྒྱལ་ཀུན་ཐུགས་རྗེའི་མཐུ་དཔུང་གིས། །མི་སྐྱོབ་རྩོད་ལྡན་དུཿཁར་སྦྱོར་
བྱེད་པ།།ཆེར་སྙིགས་སྐྱེ་འགྲོའི་ངང་ཚུལ་དག་གིའང་སྐྱོན།།ཞེས་པ་ལྟ་བུ།
བཅུ་དགུ་པ་འཕར་མའི་གཟུགས་ཅན་ནི། ཐ་སྙད་རིག་བྱེད་རྒྱ་མཚོའི་དགའ་ཚལ་དབུས། །
སྙན་ཚིག་ཙིནྟ་མ་ཎིའི་དཔག་བསམ་ལྗོན། །ལེགས་བཤད་འདོད་འཇོའི་འབྲས་བཟང་གཡུར་ཟ་བ།།
ཤེས་ལྡན་ཀླུ་དབང་ལེགས་བྲིས་ཚོགས་ཀྱི་དཔལ། །ཞེས་པ་ལྟ་བུ། ཉི་པ་བསྙོན་དོར་གཟུགས་ཅན་།
བག་ཕེབས་གནས་འདི་ཁྱིམ་མིན་རིན་ཆེན་ཚལ། །ཡིད་འོངས་ལུས་ཕྲ་མ་ཡིན་ཚངས་སྲས་ལྷ། །དྲུག་
49

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
སྐྱེས་སྙན་པའི་དབྱངས་འདི་ཏམྦུ་ར།།འཁྲོལ་བར་ངེས་ཀྱི་མགྲིན་པའི་རྒྱང་གླུ་མིན།།ཞེས་པ་ལྟ་བུའོ། །
༈ བཞི་པ་གསལ་བྱེད་ཀྱི་རྒྱན་ལ་ནང་ཚན་བཅུ་གཉིས་ཏེ། རང་བཞིན་བརྗོད་བཞི་
༡༢༣༤དང་པོར་གསལ་བ་དང༌། །༥རིགས་དང་༦བྱ་བ་༧བར་༨མཐར་གསལ་བས་བརྒྱད། །གནས་
གསུམ་གསལ་བྱེད་མིང་དུ་མཁས་རྣམས་བཞེད།།༩འཕྲེང་བ་༡༠འགལ་དོན་༡༡དོན་གཅིག་༡༢སྦྱར་
བ་བཞི །བསྡོམས་པས་བཅུ་གཉིས་གསལ་བྱེད་རྒྱན་དུ་ངེས །ཞེས་པའི་ནང་གསེས་གནས་གསུམ་
གསལ་བྱེད་ལ་བརྒྱད་ཀྱི་དང་པོ་རིགས་བརྗོད་ཐོག་མའི་གསལ་བྱེད་ནི། སྔོན་བསགས་རྣམ་པར་
དཀར་བའི་ལེགས་བྱས་མཐུས། །དལ་བའི་རྟེན་བཟང་དར་དྲག་ལང་ཚོ་རྒྱས། །ཕུན་ཚོགས་དབང་
པོའི་སྒོ་ཀུན་ལེགས་ཚང་ཞིང༌།།ཡིད་འོང་བཞིན་གྱི་དཀྱིལ་འཁོར་འཛུམ་བག་ལྡན། །ཞེས་པ་ལྟ་།
གཉིས་པ་བྱ་བརྗོད་ཐོག་མའི་གསལ་བྱེད་ནི། འད༵ད་ཐ་མལ་སྐྱེ་བོས་རྣམ་གཡེང་ལས། །
ཤེས་ལྡན་ཐ་སྙད་རིག་པའི་ལུགས་བཟང་ལ། །ཐར་པ་དོན་གཉེར་གཏན་འདུན་ལྷུར་ལེན་ཚོགས། །
སྣང་སྟོང་སེམས་ཀྱི་རང་ཞལ་ལྟ་བ་ལ།།ཞེས་པ་ལྟ་བུ།
གསུམ་པ་ཡོན་ཏན་བརྗོད་པ་ཐོག་མའི་གསལ་བྱེད་ནི།དྲི་མེད་དྭངས་སོ་ལེགས་ལྡན་སྟོན་
གྱི་མཚོ། །ཆུ་འཛིན་བྲལ་བའི་ཀུན་གསལ་ལྷ་ཡི་ལམ། །དཔྱད་གསུམ་རྣམ་པར་དག་པའི་རུ་པྱ་ཀ །
རང་བྱུང་མན་ཤེལ་བརྩེགས་པའི་ས་འཛིན་དབང༌། །ཞེས་པ་ལྟ་བུ
བཞི་པ་རྫས་བརྗོད་ཐོག་མའི་གསལ་བྱེད་ནི། གདོང་ལྔ་གངས་རིའི་སྤོ་ལ་ཆེར་འགྱིང་བས། །
ཐེག་ཆེན་གཉིས་འཐུང་ཚོགས་ཀྱི་ཀླད་འགེམ་ཞིང༌། །སྡེར་ཆགས་མ་ལུས་ཟིལ་གྱིས་མནན་པ་དང༌། །
གཅན་གཟན་དྭགས་ཡོངས་ལ་བདག་གིར་བྱས།།ཞེས་པ་ལྟ་བུ།
ལྔ་པ་རིགས་བར་གསལ་ནི།བཅུ་དྲུག་ལང་ཚོ་རབ་རྒྱས་མཚན་དཔེའི་སྐུ། །མཐོན་མཐིང་
ཟུར་ཕུད་གྱིས་མཛེས་འཇམ་པའི་དབྱངས། །བགྲང་ཡས་རྒྱལ་བ་ཀུན་གྱི་ཡབ་གྱུར་བས། །སྐལ་
བཟང་བློ་གྲོས་རྒྱས་པའི་དཔལ་སྟེར་མཁན།།ཞེས་པ་ལྟ་བུ།
དྲུག་པ་བྱ་བ་བར་གསལ་ནི། མཆོད་སྦྱིན་བརྒྱ་པས་བགྲང་ཡས་རྣམ་སད་དང༌། །འཇམ་
དབྱངས་གོང་མས་ཙི་ནའི་རྒྱལ་ཁམས་སྐྱོང་། །མི་རྗེ་ཆོས་རྒྱལ་བསོད་ནམས་སྟོབས་རྒྱས་ཀྱིས །བྷོ་
50

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཏྤལ་ཕྲེང་བ
ཊའི་ལྗོངས་ཀྱི་སྐྱེ་དགུ་མ་ལུས་པ།།ཞེས་པ་ལྟ་བུ།
བདུན་པ་རིགས་མཐའ་གསལ་ནི། དུས་ཀྱིས་རིམ་བསྐྱོད་དཔྱིད་དཔལ་དྲོད་གཤེར་དང༌། །
མཁའ་དབྱིངས་ཆུ་འཛིན་འཁྲིགས་པའི་ཟིམ་བུའི་ཆར། །ཞིང་པས་ངལ་བརྒྱར་འབད་པའི་ཆུ་ལུད་
སོགས།།སྣ་ཚོགས་འབྲུ་སྣ་སྨིན་པའི་ཐབས་ཀྱི་མཆོག།ཅེས་པ་ལྟ་བུ
བརྒྱད་པ་བྱ་བ་མཐའ་གསལ་ནི། ལེགས་བྲིས་སྒྲོ་ཅན་དགའ་བའི་ཟློས་གར་དང༌། །རྐང་
དྲུག་གེ་སར་རྩི་བཅུད་མྱང་བ་ལ། །བློ་གསལ་གཞོན་ནུ་གནས་ལྔ་རིག་པའི་སྲོལ །ཐོས་བསམ་བྱ་
བར་ངལ་མེད་རྟག་ཏུ་བརྩོན།།ཞེས་པ་ལྟ་བུ།
དགུ་པ་ཕྲེང་བའི་གསལ་བྱེད་ནི མཐའ་མེད་ཀུན་གསལ་དབྱིངས་ལས་མཁའི་རྒྱལ་
མཚན། །བསིལ་བྱེད་འཁྲིགས་པའི་ཀློངས་ལས་གློག་འོད་འབྱུང༌། །བདེ་འཐུང་གཡོ་ལས་དབྱར་
སྐྱེས་རྔ་གསང་སྒྲ། །སྤྲིན་དབྱངས་འཁྲོལ་མོད་འཇོམ་བྱེད་རྡོ་རྗེའི་ཆར།།ཞེས་པ་ལྟ་བུ།
བཅུ་པ་འགལ་དོན་གསལ་བྱེད་ནི། རྙེད་དཀའི་དལ་འབྱོར་ལུས་འདིར་སྣང་བའི་སེམས། །
མ་རིག་འཁྲུལ་དབང་སྲིད་པའི་ཕུན་ཚོགས་ཀྱི། །བདེ་བར་ཞེན་པས་འཁོར་བ་ཇི་སྲིད་བར། །མི་
བཟོད་ངན་འགྲོའི་སྡུག་བསྔལ་དྲག་པོས་མནར། །ཞེས་པ་ལྟ་བུ
བཅུ་གཅིག་པ་དོན་གཅིག་གསལ་བྱེད་ནི། བསུང་ཞིམ་བཅུད་ལྡན་སྦྲང་རྩིའི་རྒྱལ་མཚན་
འདིས། །རྭ་ཡིག་གཉིས་པའི་ཁྱུ་རྣམས་འཚོ་བྱེད་ཅིང༌། །ཕྱོགས་ཀྱི་བུ་མོའི་ཅོད་པན་ཕྲེང་བ་དང༌། །
སྐྱེད་ཚལ་རྫིང་བུ་མཛེས་པའི་རྒྱན་དུ་བྱས། །ཞེས་པ་ལྟ་བུ
བཅུ་གཉིས་པ་སྦྱར་བའི་གསལ་བྱེད་ནི། བརྟེན་མེད་རླུང་གི་ལམ་ཡངས་ལ་རྒྱུ་ཞིང༌། །
གཉིས་སྐྱེས་ས་བོན་ལས་འོངས་ཀཽ་ཀཏྱ་རོག་དང་འུག་པ།།འཁྲིག་སྦེད་ནག་མཉེན་འདབ་གཤོག་གར་
སྟབས་བསྒྱུར།།མུན་པའི་མིག་ཅན་གོས་སེར་སྤུ་སྡུག་། །ཞེས་པ་ལྟ་བུའོ།།
༈ ལྔ་པ་བསྐོཪ་རྒྱན་ལ་བྱེ་བྲག་གསུམ་སྟེ། ༡ དོན་བསྐོར་༢ཚིག་བསྐོར་༣ཚིག་དོན་
གཉིས་ཀ་ལ། །བསྐོར་བའི་རྒྱན་གྱི་རྣམ་གྲངས་གསུམ་དུ་བསྟན། །ཞེས་པའི་དང་པོ་དོན་བསྐོར་ནི།
ཤེས་ལྡན་མཁས་པའི་གོ་ས་སྙེག་པའི་ཕྱིར།།ཡོངས་འཛིན་ལོ་པཎ་མའི་ཞབས་བརྟེན་ནས། །ཐོས་
51

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བསམ་དཀའ་དཔྱད་ངལ་བརྒྱས་ལྷུར་བླངས་ཏེ། །རྒྱ་བོད་གཞུང་ལུགས་ཀུན་ལ་སྦྱང་བར་བྱ། །ཞེས་
པ་ལྟ་བུ།
གཉིས་པ་ཚིག་བསྐོར་ནི། སྣང་བའི་བདག་པོ་རབ་ཡངས་བྱ་ལམ་རྒྱན། །བདེ་སོགས་
བདག་པོ་གནས་ཡངས་སུམ་རྩེན་རྒྱན། །བསྟན་པའི་བདག་པོ་ཟབ་ཡངས་སྲིད་ཞིའི་རྒྱན །
དགུའི་བདག་པོ་ཁྱོན་ཡངས་ནོར་འཛིན་རྒྱན། །ཞེས་པ་ལྟ་བུ
གསུམ་པ་ཚིག་དོན་གཉིས་ཀ་བསྐོར་བ་ནི། རྒྱལ་དབང་ཐམས་ཅད་མཁྱེན་གཟིགས་འགྲོ་
བའི་མགོན། །བློ་བཟང་རྒྱ་མཚོ་ལྷར་བཅས་སྐྱེ་དགུའི་མགོན། །འཇིགས་མེད་གོ་ཆ་ལུས་ཅན་ཡོངས་
ཀྱི་མགོན། །ཐུབ་བསྟན་ལང་ཚོའི་སྡེ་ཉིད་སྲིད་གསུམ་མགོན།།ཞེས་པ་ལྟ་བུའོ། །
༈དྲུག་པ་འགོག་པ་ཅན་གྱི་རྒྱན་ལ་ཉེར་གསུམ་སྟེ། ༡ ༢ ༣དུས་གསུམ་༤ཆོས་དང་
༥ཆོས་ཅན་༦རྒྱུ་༧འབྲས་དང༌། །༨རྗེས་༩དབང་༡༠མ་གུས་༡༡ཤིས་༡༢རྩུབ་༡༣གྲོགས་༡༤འབད་
༡༥གཞན། །༡༦ཐབས་དང་༡༧ཁྲོ་བ་༡༨མྱ་ངན་༡༩འགྱོད་༢༠ཐེ་ཚོམ །༢༡སྦྱོར་བ་༢༢དོན་གཞན་
༢༣རྒྱུ་འགོག་ཉི་ཤུ་གསུམ །ཞེས་པའི་དང་པོ་འདས་པའམ་སྔོན་གྱུར་འགོག་པ་ནི། མང་བསྐུར་
རིགས་ཀྱི་ས་སྤྱོད་ང་ལས་ནུས །གླིང་བཞི་ལྷ་ཡུལ་བཅས་ལ་དབང་བསྒྱུར་ཞེས །མི་སྲིད་འོན་ཀྱང་
རྩིབས་སྟོང་འཁོར་ལོ་ཡི།།ཤུགས་དྲག་འགོག་པ་མེད་ལ་ཚད་གཟུང་དཀའ །ཞེས་པ་ལྟ་བུ།
གཉིས་པ་ད་ལྟར་བའི་འགོག་པ་ནི།ཡིད་འོངས་སྒེག་མོ་ནོར་བུའི་དོ་ཤལ་དང༌། །རིན་ཆེན་
རྒྱན་མང་སྤྲས་པས་ཅི་ཞིག་བྱ། །ཡིད་ལྡན་ལྟ་བྱེད་ཡུལ་དུ་ངོམ་མེད་པའི། །བཞིན་རས་ལང་ཚོའི་
དཔལ་ལས་མཆོག་གྱུར་གང༌།།ཞེས་པ་ལྟ་བུ།
གསུམ་པ་འབྱུང་འགྱུར་རམ་མ་འོངས་པའི་འགོག་པ་ནི། གནས་སྐབས་གླུ་གར་རྩེད་
འཇོར་རྟག་རོལ་བའི། །ཁེངས་ལྡན་ལང་ཚོ་དར་ལ་བབ་པའི་ཚོགས། །རྒྱུ་འབྲས་མི་བསམ་སྲིད་པའི་
བདེ་བ་ལ།།ཞེན་འདིས་ནམ་ཞིག་ངན་འགྲོར་མནར་བར་ངེས།།ཞེས་པ་ལྟ་བུ།།
a
བཞི་པ་ཆོས་འགོག་པ་ནི། རྒྱལ་ཀུན་སྤྱི་གཟུགས་པདྨ་སམྦྷ་ཝ། །འཆི་བ་མེད་པའི་རིག་
འཛིན་བརྙེས་ཞེས་རྫུན། །བདེན་ན་ཡར་ངོ་ཚེས་བཅུར་དངོས་འབྱོན་པར། །ཞལ་ཆེས་ཆུ་བུར་མིག་
52

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཏྤལ་ཕྲེང་བ
ངོར་མི་སྣང་། །ཞེས་པ་ལྟ་བུ
ལྔ་པ་ཆོས་ཅན་འགོག་པ་ནི། ཟབ་གསང་སྔ་འགྱུར་ཐེག་པ་ཆེན་པོའི་ལམ །ཉེར་བསྟེན་
ཀུན་བཟང་གོ་འཕངས་ཚེ་གཅིག་ལ། །བགྲོད་ཅེས་བཀའ་གཏེར་ཆོས་ལས་མང་ཐོས་ཀྱི །མངོན་
སུམ་ཉམས་སུ་བསྟར་བ་མཐོང་མ་ཡིན།།ཞེས་པ་ལྟ་བུ།
དྲུག་པ་རྒྱུའི་འགོག་པ་ནི། མདའ་མདུང་གྲི་སོགས་རྣོ་ངར་དབལ་ལྡན་མཚོན། །ཐོགས་པ་
འཇིགས་རུང་གཤིན་རྗེའི་གཡུལ་དང༌། །ཚ་གྲང་གསོད་གཅོད་དུཿཁས་ཆེར་དངངས་ཀྱང༌། །
འཁྲུལ་བྲལ་སེམས་ཀྱི་ངོ་བོར་འཇིགས་སྐྲག་དབེན།།ཞེས་པ་ལྟ་བུ
བདུན་པ་འབྲས་བུའི་འགོག་པ་ནི།ཐུབ་དབང་ཞི་བའི་དབྱིངས་གཤེགས་རིངས་ཤིག་ལོན། །
སྙིགས་མ་ལྔ་ཡི་རང་རྟགས་ཆེས་ཆེར་རྒྱས། །དུས་ངན་ལྔ་བརྒྱའི་ཐ་མར་སླེབ་ཉེ་ཡང༌། །རྒྱལ་བསྟན་
མི་ནུབ་གོང་དུ་འཕེལ་འདི་། །ཞེས་པ་ལྟ་བུ།
བརྒྱད་པ་རྗེས་སྣང་འགོག་པ་ནི། ཚ་ཟེར་འོད་སྟོང་སྤྲོ་བ་ནམ་མཁའི་ནོར། །ནུབ་གླིང་
དབྱིངས་སུ་བསྐྱོད་འདོད་ཅི་བདེར་བཞུད། །པད་དཀར་འདབ་བརྒྱ་བཞད་པའི་སྐྱེད་མོས་ཚལ། །
ཉེར་ཟུམ་མུན་པའི་ཁུང་བུར་ངལ་བ་བསྟེན།།ཞེས་པ་ལྟ་བུ།
དགུ་པ་དབང་གིས་འགོག་པ་ནི། པདྨ་ཀ་ར་རྔ་ཡབ་གླིང་གཤེགས་། །རིག་འཛིན་མཁའ་
འགྲོའི་ཚོགས་དབུས་གསང་ཆེན་གྱི། །ཆོས་འཁོར་བསྐོར་ཞིང་བདེན་བྲལ་གཡུལ་འཇོམ་ཡང༌། །
བོད་འབངས་སྲིད་མཐར་སྐྱོང་སླད་ཡུན་དུ་བཞུགས། །ཞེས་པ་ལྟ་བུ།
བཅུ་པ་མ་གུས་པས་འགོག་པ་ནི། དཔྱིད་དཔལ་དྲོད་གཤེར་འཛོམ་པའི་དགའ་སྟོན་གྱིས །
བདེར་འཚོ་དགུན་གྱིས་གྲང་བའི་རེག་བྱས་མནར། །སོས་དུས་ཡུན་དུ་གནས་སམ་བསྐྱོད་ཀྱང་རུང་། །
རང་སེམས་སྣང་ཚུལ་གསོང་པོར་སྨྲས་པ་ལགས །ཞེས་པ་ལྟ་བུ། བཅུ་གཅིག་པ་ཤིས་བརྗོད་ཀྱིས་
འགོག་པ་ནི།ཆུ་འཛིན་འཆི་མེད་ལམ་དུ་གཤེགས་ན་བཞུད། །ཤུགས་དྲག་རླུང་གིས་འཐོར་བར་མ་
གྱུར་ཅིག །ནམ་མཁའི་རྒྱལ་མཚན་གང་དུ་བསྐྱོད་པ་དེར། །མདོངས་ལྡན་དགའ་བའི་ཟློས་གར་
བསྒྱུར་བར་སྨོན། །ཞེས་པ་ལྟ་བུ
53

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བཅུ་གཉིས་པ་རྩུབ་མོས་འགོག་པ་ནི།སྤྲིན་སྐྱེས་དུས་བཟང་མི་གནས་ཡོལ་ངེས་ན།།གླིང་
གཞན་རྩྭ་ལྗང་ལོ་མ་བསྐྱེད་བྱེད་པས །འདམ་སྐྱེས་ཚལ་འདི་མྱུར་བར་སྙེགས་འགྱུར་ཕྱིར། །དེངས་
ཉིད་དག་ཏུ་གཡོ་བའི་སྐབས་བསྐྱུང་ཞིག །ཅེས་པ་ལྟ་བུ།
བཅུ་གསུམ་པ་གྲོགས་ཀྱིས་འགོག་པ་ནི།འདོད་པའི་ཕོ་ཉ་ལྷོ་རོང་ལྗོན་པའི་གསེབ། །སྙིང་
ནས་སེམས་ན་མྱུར་དུ་བསྐྱོད་པར་རིགས། །ཕྱི་ནས་འདབ་ཆགས་ཡོངས་ཀྱི་རྗེར་བཀུར་བས། །ལྕང་
གླིང་བྱ་ཕྲན་ཚོགས་པའི་དབང་དུ་འགྱུར། །ཞེས་པ་ལྟ་བུ
བཅུ་བཞི་པ་འབད་པས་འགོག་པ་ནི། ཉིན་བྱེད་རླུང་འགྲོས་དབང་གིས་ནུབ་རིའི་ཕག །
བཞུད་པར་བརྗོད་འདོད་དགའ་བས་ཉེར་བསྐུལ་། །གེ་སར་རྩི་བཅུད་ལ་ཆེལ་བྷྱཿམ་རས། །
གཤེགས་པར་མི་རིགས་ཐལ་ལ་བྱ་ཐབས་ཅི།།ཞེས་པ་ལྟ་བུ།
བཅོ་ལྔ་པ་གཞན་དབང་འགོག་པ་ནི། ས་མོས་འདབ་ཡངས་གྲོལ་ཕྱིར་འོད་དཀར་ཅན། །
ཉ་གང་ཆ་ཤས་རྫོགས་པར་བཞུགས་ཤིག་ལོ། །འཕེལ་བྱེད་དཀར་པོའི་ཕྱོགས་ལ་སྡོད་པར་སྨྲོས །
བདུད་རྩིའི་འབྱུང་གནས་དེ་ཡི་རྗེས་འགྲོར་འདོད། །ཅེས་པ་ལྟ་བུ།
བཅུ་དྲུག་པ་ཐབས་ཀྱིས་འགོག་པ་ནི། དལ་འབད་བདུད་རྩིའི་རྒྱུན་དུ་བསྒྱུར་བའི་ཕྱིར། །
ཆུ་ལྷའི་བུ་ཡི་དཀྱིལ་འཁོར་འཆར་རུང་གི །ལྗང་མཉེན་ལོ་འདབ་ཡིད་འོང་དགའ་སྟོན་ཅན། །སྤྲིན་
རྒྱུ་ལྷའི་བུ་ཡ་
སྐྱེས་དུས་བཟང་མི་ཡོལ་ཐབས་ཤིག་སྩོལ། །ཅེས་པ་ལྟ་བུ།
བཅུ་བདུན་པ་ཁྲོ་བས་འགོག་པ་ནི།དྲོད་གཤེར་དཔལ་ལས་འོངས་པའི་ཆུ་སྐྱེས་ཚལ། །མི་
རྟག་སྐྱིན་ཐང་ཉེར་འཚེས་ངེས་པར་འཇིག །རོ་བརྒྱའི་ཟིལ་དངར་མི་ལྡན་མེ་ཏོག་ཕལ། །གནས་ཀྱང་
སྦྲང་རྩིའི་བུ་དེར་ཅི་ཞིག་བྱ།།ཞེས་པ་ལྟ་བུ།
བཅོ་བརྒྱད་པ་མྱ་ངན་གྱིས་འགོག་པ་ནི། དར་དྲག་ལང་ཚོའི་དཔལ་ཡོན་མ་ཉམས་ཤིང༌། །
ན་ཚོད་བགྲང་བྱའི་མཐའ་རུ་མ་འཁྱོལ་ལ། །འདུས་ཕུང་ཟུག་རྔུའི་ནད་ཀྱིས་མ་མནར་ཡང༌། །དལ་
འབྱོར་མི་རྟག་ལྔ་པའི་ལམ་དུ་འགྱུར།།ཞེས་པ་ལྟ་བུ།
བཅུ་དགུ་བ་འགྱོད་པས་འགོག་པ་ནི། གཏན་འདུན་སྙིང་པོའི་ཐོས་སྒོམ་མ་འབད་ཅིང་། །
54

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ།
ཐ་སྙད་རིག་བྱེད་དོན་དུ་མ་གཉེར་ལ། །འདིར་སྣང་སྲིད་བདེ་ཙམ་ཡང་སྤྱོད་མིན་པར། །བྲེལ་གཡེང་
ངལ་དུབ་ངང་ལ་མི་ཚེ་འཁྱོལ།།ཞེས་པ་ལྟ་བུ།
ཉི་པ་ཐེ་ཚོམ་གྱིས་འགོག་པ་ནི། འབྲལ་མེད་གཙུག་གི་རྒྱན་འདི་ཡིད་ནོར་རམ། །ཡང་
ན་བསླུ་མེད་དཀོན་ཅོག་རྣམ་གསུམ་སྟེ། །གཏན་གྱི་བདེ་བ་སྩོལ་བའི་ངོ་མཚར་ལ། །བསམ་གྱིན་
དགོས་འདོད་དབང་གི་རྒྱལ་པོ་མིན། །ཞེས་པ་ལྟ་བུ།
ཉེར་གཅིག་པ་སྦྱར་བས་འགོག་པ་ནི། ལྷར་བཅས་འགྲོ་བ་ཀུན་གྱི་ཡིད་འཕྲོག་ཅིང༌། །
ཤེས་ལྡན་མགྲིན་པ་མཛེས་པའི་རྒྱན་གཅིག་པུ། །སྙན་ཚིག་ནོར་བུའི་དོ་ཤལ་འདི་ཡོད་བཞིན། །རིན་
ཆེན་ཕྲེང་བ་གཞན་གྱིས་ཅི་ཞིག་བྱ། །ཞེས་པ་ལྟ་བུ།
ཉེར་གཉིས་པ་དོན་གཞན་འགོག་པ་།བཅུ་ཕྲག་རིག་བྱེད་མཐར་སོན་ཡོངས་འཛིན་རྗེ། །
ད་དུང་ཐོས་བསམ་བྱ་བས་བྲེལ་འདི་ཅི། །འོན་ཀྱང་མི་ཟད་གཏེར་འཆང་དེད་དཔོན་རྣམས། །སླར་
ཡང་རིན་ཆེན་གླིང་དུ་འགྲོ་ལ་ལྟོས། །ཞེས་པ་ལྟ་བུ།
ཉེར་གསུམ་པ་རྒྱུས་འགོག་པ་ནི། ཕུལ་བྱུང་བློ་གྲོས་སྩོལ་བའི་མཁྱེན་བརྩེ་ཞེས །འཇམ་
དཔལ་རྡོ་རྗེར་བསྟོད་དབྱངས་འཁྲོལ་མིན་ཏེ། །གང་ཕྱིར་ཁྱོད་སྒྲུབ་ལ་བརྩོན་ཤེས་ལྡན་དག །རྣམ་
དཔྱོད་རང་རིག་རྩལ་དུ་སེམས་ཕྱིར་།།ཞེས་པ་ལྟ་བུའོ། །
༈ བདུན་པ་དོན་གཞན་བཀོད་པའི་རྒྱན་ལ་ནང་གསེས་བརྒྱད་དེ། ༡ ཀུན་ཁྱབ་༢ ཁྱབ་
པར་ལ་གནས་༣སྦྱར་བ་ཅན། །༤འགལ་ཅན་༥མི་འོས་བྱེད་དང༦འོས་པའི་བདག །༧འོས་ཤིང་༨མི་
འོས་དེ་ལས་དེ་ལས་ལྡོག་པ་སྟེ་འོས་ཤིང་འོས་པ་།ལྡོག་དང་བརྒྱད། །ཅེས་པའི་དང་པོ་ཀུན་ཁྱབ་གྱི་དོན་
གཞན་བཀོད་པ་ནི། གནས་སྐབས་ཙམ་གྱི་བདེ་བ་འཁྲུལ་བའི་གར། །སྲིད་པའི་ཕུན་ཚོགས་སུ་ཞིག་
རྟག་པར་འཛིན། །མཐའ་ཀླས་སྲིད་གསུམ་ཡངས་པའི་སྣོད་བཅུད་ཀུན། །ནམ་ཞིག་ངེས་པར་འཇིག་
པའི་ཚུལ་ལ་སོམ། །ཞེས་པ་ལྟ་བུ།
གཉིས་པ་ཁྱད་པར་ལ་གནས་པའི་དོན་གཞན་བཀོད་པ་ནི། ཡིད་འོངས་ལང་ཚོས་སྒེག་
པའི་གཡོན་མིག་མས །སྲེད་ལྡན་སྐྱེས་བུའི་སྙིང་གི་གདུང་བ་སེལ། །ཆུ་སྐྱེས་ཟེའུ་འབྲུ་ལ་ཆགས་
55

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཟིལ་དངར་གྱིས།།རྐང་དྲུག་གཞོན་ནུའི་རེ་བ་ཡོངས་སུ་སྐོངས། །ཞེས་པ་ལྟ་བུ།
གསུམ་པ་སྦྱར་བའི་དོན་གཞན་བཀོད་པ་ནི། ཐུགས་རྗེའི་གཏེར་ཆེན་འཇིག་རྟེན་དབང་
ཕྱུག་གིས། །རིགས་དྲུག་འཁོར་བའི་ལུས་ཅན་བདེ་ལ་འགོད། །བརྒྱ་ཕྲག་བཅུ་ཡི་འདྲེན་བྱེད་གཡོ་
བའི་ལྷ། །ཀུན་གྱི་སྐྱབས་གྱུར་ཞབས་སེན་བླ་ན་མཐོ། །ཞེས་པ་ལྟ་བུ།
བཞི་པ་འགལ་བའི་དོན་གཞན་བཀོད་པ་ནི། ཆུ་སྐྱེས་འདམ་སྙིགས་དབུས་སུ་གནས་
བཅས་ཀྱང༌། །དྲི་མེད་འདབ་སྟོང་སྦྲང་རྩིའི་ཟིལ་དངར་ལྡན། །མ་དག་སྲིད་ལས་བལྟམས་ཀྱང་
ཐམས་ཅད་མཁྱེན།།སྐལ་བཟང་རྒྱ་མཚོ་རྒྱལ་ཀུན་སྤྱི་གཟུགས་ཆེ། །ཞེས་པ་ལྟ་།
ལྔ་པ་མི་འོས་པའི་དོན་གཞན་བཀོད་པ་ནི།དབྱར་དུས་ཆུ་འཛིན་ལང་ལོང་གཡོ་བ་ལས། །
འཆི་མེད་རྔ་གསང་སྙན་པར་སྒྲོག་བྱེད་ཀྱང༌། །མི་བཟོད་འཇིགས་སྐྲག་དུཿཁས་ཆེར་དངངས་པ། །མི་
བསྲུན་གནམ་ཐེའི་ཚོགས་ཀྱི་ལས་འདི་ཅི། །ཞེས་པ་ལྟ་བུ
དྲུག་པ་འོས་པའི་དོན་གཞན་བཀོད་པ་ནི། སྣང་སྲིད་གསལ་བ་པདྨའི་རྩ་ལག་གིས། །
འབྱུང་པོའི་བྱ་ཚོགས་ལྟ་བྱེད་ཉམས་འགྱུར་ཕྱིར །མི་སྣང་ཐིབས་བུའི་མུན་རུམ་སྟུག་པོ་དང༌། །
མཚུངས་པའི་ཆོས་སུ་རིགས་པ་མ་ཡིན་ནམ། །ཞེས་པ་ལྟ་བུ།
བདུན་པ་འོས་ཤིང་མི་འོས་པའི་དོན་གཞན་བཀོད་པ་ནི།མཁའ་ལྡིང་དབང་ཕྱུག་རླབས་
ཀྱིས་སྲིད་པའི་རྩེར །ཕྱིན་པར་ནུས་གྱི་འདབ་ཆགས་ཕལ་གྱིས་མིན། །དུག་ཅན་སྦྲུལ་གྱིས་ལུས་
སྲེགས་བཻ་ཌཱུར་སྙིང༌། །གཞན་ལུས་རིན་ཆེན་མཆོག་ཏུ་ག་ལ་འགྱུར། །ཞེས་པ་ལྟ་བུ།
བརྒྱད་པ་བཟློག་པ་སྟེ་མི་འོས་ཤིང་འོས་པའི་དོན་གཞན་བཀོད་པ་ནི། སྐྱེས་སྦྱངས་བསླབ་
ལྡན་སྲིད་བདེར་མངོན་ཞེན་ན། །བདག་ལྟའི་ཐ་མལ་སོ་སྐྱེ་ཅིས་མི་རིགས །དམ་པའི་རྣམ་ཐར་
འཁོར་བར་རྒྱབ་ཕྱོགས་ཀྱི།།འཇིག་རྟེན་འདིར་སྣང་ལྷུར་ལེན་ཆོས་ཉིད་ཡིན།།ཞེས་པ་ལྟ་བུའོ། །
༈ བརྒྱད་པ་ལྡོག་པ་ཅན་གྱི་རྒྱན་ལ་བྱེ་བྲག་བཞིར་ནང་གསེས་དབྱེ་བ་བཅུ་སྟེ། ༡ སྒྲས་
ཟིན་མཚུངས་དང་༢རྟོགས་པས་མཚུངས་པ་དང༌། །༣འབྱེད་བྱེད་མཚུངས་དང་༤རིགས་མཐུན་
འབྱེད་བྱེད་བཞིར། །༡དང་པོར་༢གཅིག་གཉིས་༣སྦྱར་༤འགོག་༥གཏན་ཚིགས་ལྔ། །གཉིས་པར་
56

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ།
༦བརྟེན་དང་༧དཔེ་ལས་དཔེ་ཅན་ལྷག །གསུམ་པར་༨མཚུངས་འབྱེད་གཉིས་ཀ་སྒྲས་ཟིན་དང༌། །
༩མཚུངས་ཆོསཤུགས་དང་འབྱེད་བྱེད་སྒྲས་དངོས་ཟིན། །བཞི་པར་༡༠རིགས་མཐུན་གཅིག་པུས་
རྣམ་པ་བཅུ། །ཞེས་པའི་དང་པོ་སྒྲས་ཟིན་མཚུངས་པའི་ལྡོག་པ་ཅན་ལ་ལྔར་དབྱེ་བའི་ཐོག་མ་གཅིག་
གི་ལྡོག་པ་ཅན་ནི། བགྲངས་ཡས་ཤེས་བྱ་ཐ་སྙད་རིག་པའི་སྲོལ། །འཛིན་ལ་ཞ་ལུ་ལོ་ཆེན་ཆོས་སྐྱོང་
བཟང༌། །དྲང་སྲོང་ལྷ་ཡི་བླ་མ་དང་མཚུངས་ཀྱང༌། །བསླབ་གསུམ་འདུལ་ཁྲིམ་ལྡན་པས་རྣམ་པར་
དབྱེ། །ཞེས་པ་ལྟ་བུ
གཉིས་པ་གཉིས་ཀྱི་ལྡོག་པ་ཅན་ནི། སྒྲ་དབྱངས་ལྷ་དང་ཤོང་སྟོན་ལོ་ཙཱ་བ། །སྙན་ཚིག་
གཞུང་ལུགས་འཛིན་པའི་གཏེར་ཆེན་ཏེ། །དྲི་ཟའི་ན་ཆུང་ལྷ་མོའི་ངང་ཚུལ་ལྡན། །རྡོ་རྗེ་རྒྱལ་མཚན་
ཚངས་སྤྱོད་བརྟུལ་ཞུགས་འཛིན། །ཅེས་པ་ལྟ་བུ།
གསུམ་པ་སྦྱར་བའི་ལྡོག་པ་ཅན་ནི།ཨོ་རྒྱན་དུས་གསུམ་མཁྱེན་དང་ནམ་མཁའི་ནོར།།གཽ་
གོ་ཞེས་པ་ནི་རྡོ་རྗེ་དང་འོད་ཟེར།མཚན་ཧ་གཤིན་རྗེ་དང་ཟླ་བ།རི་ཟིལ་གནོན་མནྟ་ལྷ་ལྕམ་དང་མེ་ཏོགརར། །རྗེས་སུ་
བརྩེ་ཡང་པད་འབྱུང་རྔ་ཡབ་གླིང༌། །རྟ་ལྗང་དཀྱིལ་འཁོར་གོ་ལའི་ལམ་དུ་རྒྱུ །ཞེས་པ་ལྟ་བུ
བཞི་པ་འགོག་པའི་ལྡོག་པ་ཅན་ནི།དྲི་མེད་དཀར་གསལ་ཡིད་འོངས་བདུད་རྩིའི་གཏེར། །
དར་དྲག་ལང་ཚོ་རྒྱས་ཀྱང་མར་ངོའི་དུས། །ཉམས་པར་བྱེད་པའི་ཆ་རྫོགས་ཀུན་ཕན་དེས། །ཡིད་
འདྲགཔར རྒྱས
འཕྲོག་ལུས་ཕྲའི་དཔལ་ལ་བསྒྲུན་དུ་ཅི། །ཞེས་པ་ལྟ་བུ
ལྔ་པ་གཏན་ཚིགས་ཀྱི་ལྡོག་པ་ཅན་ནི། མང་ཐོས་ལུང་རིགས་ཡོན་ཏན་རྩལ་རྫོགས་ཤིང༌། །
ཟག་བཅས་རྫུ་འཕྲུལ་ནུས་པའི་དཔལ་ལྡན་ཀྱང༌། །ལྟ་ངན་ལོག་པའི་ལམ་ཞུགས་འཕྲོག་བྱེད་དགའ། །
ཀུན་དགའི་རྒྱལ་མཚན་དཔལ་ལས་དམན་མིན་ནམ།།ཞེས་པ་ལྟ་བུ།
དྲུག་པ་རྟོགས་པས་མཚུངས་པའི་ལྡོག་པ་ཅན་ལ་གཉིས་ལས་རྟེན་གྱི་ལྡོག་པ་ཅན་ནི།རིན་
ཆེན་ལོ་འབྲས་གཡུར་ཟའི་ཡོངས་འདུ་དང༌། །ལྗང་མཉེན་ལོ་འདབ་ཁུར་ལྡན་ནི་ཙུ་ལའི། །ཁྱད་པར་
ང་མཉན་ལ་འདང་
ཀོ་བི་ད་ར་ཆོས་བཟང་ཚལ།།སྐྱེ་ལེགས་ལྗོན་པ་ལྕང་གླིང་མཛེས་པའི་རྒྱན།།ཞེས་པ་ལྟ་བུ།
བདུན་པ་དཔེ་ལས་དཔེ་ཅན་ལྷག་པའི་ལྡོག་པ་ཅན་ནི། དགོས་འདོད་དབང་གི་རྒྱལ་འདི་
57

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རྣམ་དཀར་གྱིས། །ལེགས་བྱས་ཐོས་བསམ་སྒོམ་པའི་དཔལ་མི་མངའ། །སྲིད་གསུམ་འགྲོ་བའི་བླ་
མ་ཙོང་ཁ་པ།།འཆད་རྩོད་རྩོམ་སོགས་དགེ་ལེགས་བྱེ་བའི་གཏེར།།ཞེས་པ་ལྟ་བུ།
བརྒྱད་པ་འབྱེད་བྱེད་མཚུངས་པའི་ལྡོག་པ་ཅན་ལ་གཉིས་ལས། མཚུངས་ཆོས་འབྱེད་བྱེད་
གཉིས་ཀ་སྒྲས་ཟིན་པའི་ལྡོག་པ་ཅན་ནི། མཚུངས་མེད་ཨ་ཏི་ཤ་དང་འགྲོ་བའི་སྒྲོན། །ཕུན་ཚོགས་
ཡོན་ཏན་མཐའ་དག་གསལ་བྱེད་དེ། །དི་པམ་ཀ་རས་ཐུབ་བསྟན་སྒོ་འཕར་འབྱེད། །རྟ་ལྗང་ཟེར་
གྱིས་པད་དཀར་འདབ་མ་བརྒྱ། །ཞེས་པ་ལྟ་བུ།
དགུ་པ་མཚུངས་ཆོས་ཤུགས་དང་འབྱེད་བྱེད་དགྲས་དངོས་སུ་ཟིན་པའི་ལྡོག་པ་ཅན་།
ལང་ལོང་ཆུ་འཛིན་གཡོ་འདི་ལྷས་བརྩེན་རྒྱན། །རྒྱལ་བའི་དབང་པོ་ཞྭ་སེར་བསྟན་པའི་དཔྱིད། །
ནམ་མཁའི་རྒྱལ་མཚན་སྦྲང་ཆར་བསྐྱེད་པའི་གཞི། །སྐལ་བཟང་རྒྱ་མཚོ་ལུང་རྟོགས་གདམ་པའི་
མཛོད། །ཅེས་པ་ལྟ་བུ།
བཅུ་པ་རིགས་མཐུན་ལྡོག་པ་ཅན་ནི། མཐུན་གསུམ་མུན་རུམ་སྟུག་པོས་མི་སྒྲིབ་ཅིང༌། །
འཕྲལ་རྐྱེན་འབྱུང་བའི་གནོད་པས་འཚེ་མིན་པའི། །རབ་གསལ་བློ་གྲོས་རྒྱས་པའི་ཤེས་རབ་ཀྱིས །
ཇི་སྙེད་ཤེས་བྱའི་ཆོས་ཀུན་མཐོང་ལ་དབང་། །ཞེས་པ་ལྟ་བུའོ།།
༈དགུ་པ་སྲིད་པ་ཅན་གྱི་རྒྱན་ལ་གསུམ་སྟེ། ༡ཕྱི་༢ནང་དག་ཅུང་ཟད་སྟོན་པ་དང༌། །
༣འབྲས་བུ་རང་གི་ངོ་བོ་སྟོན་པས་གསུམ།།ཞེས་པའི་དང་པོ་ཕྱི་རོལ་གྱི་རྒྱུ་ཅུང་ཟད་སྟོན་པའི་སྲིད་པ་
ཅན་ནི། མ་བསྒྲིགས་ཚར་དུ་དངར་བའི་སྐྱེད་མོས་ཚལ། །མ་རྒྱན་ཡིད་འོང་ལྗང་མཉེན་ལོ་འདབ་
གཡོ།།མ་བྱུགས་སྤོས་དང་བསུང་རྟག་འཐུལ་བའི། །མ་བསྲངས་དྲང་པོར་སྐྱེས་པ་སཱ་ལའི་ལྗོན། །
ཞེས་པ་ལྟ་བུ
གཉིས་པ་ནང་གི་རྒྱུ་ཅུང་ཟད་སྟོན་པའི་སྲིད་པ་ཅན་ནི། མཚན་དཔེས་མ་སྤྲས་མཛེས་སྡུག་
ཡོངས་རྫོགས་ལུས །མཚོན་གྱིས་མ་བསྒྱུར་དཀར་གསལ་བཞིན་རས་ངོས། །རི་མོར་མ་བྲིས་རྣམ་
བཀྲའི་གཡོན་མིག་མས།།རྣོ་དང་ལྕགས་ཀྱུ་མ་ཐོགས་ཀུན་ཡིད་འགུགས། །ཞེས་པ་ལྟ་བུ།
གསུམ་པ་འབྲས་བུ་རང་གི་ངོ་བོ་ཉིད་སྟོན་པའི་སྲིད་པ་ཅན་ནི། ཤེས་རིག་བྲལ་ཡང་དུས་
58

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
ཀྱི་དབྱེ་བ་འབྱེད། །རྐང་པ་མེད་ཀྱང་དལ་མེད་གླིང་བཞི་བསྐོར། །འཁོན་འཛིན་བ་སྤངས་ཀྱང་ཀུ་
མུད་དགྲ། །རིགས་རུས་ཆོ་འབྲང་མི་གཅིག་པདྨའི་གཉེན།།ཞེས་པ་ལྟ་བུའོ།།
༈ བཅུ་པ་བསྡུས་བརྗོད་ཀྱི་རྒྱན་ལ་བཞི་སྟེ། ༡ སྤྱི་དང་༢ཁྱད་གཞི་ཐ་དད་ཁྱད་ཆོས་
མཚུངས།།༣ཐ་དད་ཁྱད་ཆོས་མཚུངས་ཤིང་མི་མཚུངས་དང༌། །༤སྔོན་མེད་བསྡུས་བརྗོད་དང་བཅས་
རྣམ་བཞིར་བཤད། །ཅེས་པའི་དང་པོ་སྤྱིའི་བསྡུས་བརྗོད་ནི།ཐིབས་བུའི་མུན་རུམ་འཇོམས་པའི་ཚ་
ཟེར་ཅན། །མངོན་སུམ་དབྱིངས་སུ་རྒྱུ་བར་རྒྱབ་ཕྱོགས་ཏེ། །མེ་ཁྱེར་སྲིན་བུའི་ཁ་ཡི་དམར་འོད་ལ།།
མུན་སེལ་རེ་ཕྱིར་འབད་པས་སྙེག་པ་མང༌། །ཞེས་པ་ལྟ་བུ
གཉིས་པ་ཁྱད་གཞི་ཐ་དད་ལ་ཁྱད་ཆོས་མཚུངས་པའི་བསྡུས་བརྗོད་ནི། མཐོང་བས་ཀུན་
གཞིར་བདེ་བའི་དཔལ་བསྐྱེད་ཅིང༌། །རེག་པས་མཉེན་འཇམ་ལྷ་གོས་འཁེང་བ་འགོག །དོན་གཉེར་
རོ་བརྒྱས་ངོམས་པའི་མ་ལི་ཀ།ལེགས་བྱས་བསྐལ་བས་ཡིད་ཀྱི་གསོས་སུ་ཐོབ། །ཅེས་པ་ལྟ་བུ
གསུམ་པ་ཁྱད་གཞི་ཐ་དད་ལ་ཁྱད་ཆོས་མཚུངས་ཤིང་མི་མཚུངས་པའི་བསྡུས་བརྗོད་ནི།
ཟབ་ཡངས་ཕ་མཐའ་བྲལ་བའི་ཀློང་ཆེན་དུ།།ཕུན་ཚོགས་དགོས་འདོད་གཏེར་གྱིས་ཡོངས་གང་བའི། །
རིན་ཆེན་དུ་མའི་འབྱུང་གནས་རྒྱ་མཚོ་ཆེ། །འདི་ཉིད་བདག་གིས་རྙེད་པ་སྔོན་དགེའི་དཔལ། །ཞེས་པ་
ལྟ་བུ།
བཞི་པ་སྔོན་མེད་བསྡུས་བརྗོད་ནི། འཁོར་ཡུག་གླིང་བཞིའི་ལྟེ་བར་མི་གནས་ཤིང༌། །1
གཟུགས་ཁམས་འདོད་ལྷའི་བརྟེན་གནས་བཅས་མིན་པའི། །མི་འགྱུར་རིན་ཆེན་བརྩེགས་པའི་ལྷུན་
པོ་།།ཀྱེ་མ་བསྐལ་པའི་རླུང་གིས་འཐོར་བར་བྱེད།།ཅེས་པ་ལྟ་བུའོ།།
༈བཅུ་གཅིག་པ་ཕུལ་བྱུང་གི་རྒྱན་ལ་བཞི་སྟེ། ༡ཁྱད་འཕགས་༢ཐེ་ཚོམ་༣ངེས་༤གྲགས་
ཕུལ་བྱུང་བཞི། །ཞེས་པའི་དང་པོ་ཁྱད་འཕགས་ཕུལ་བྱུང་ནི། རྣམ་དཔྱོད་བློ་གྲོས་མཆོག་སྩོལ་ལྷག་
པའི་ལྷ། །འཇམ་དཔལ་རྡོ་རྗེའི་མཚན་དཔེའི་གཟི་འོད་ལ། །རབ་གསལ་ཉིན་མོར་བྱེད་པའི་དཀྱིལ་
འཁོར་འབུམ།།གཅིག་ཏུ་བསྡུས་ཀྱང་བསྒྲུན་པའི་གོ་སྐབས་ཞན།།ཞེས་པ་ལྟ་བུ།
གཉིས་པ་ཐེ་ཚོམ་ཕུལ་བྱུང་ནི མཚུངས་མེད་ཁོ་བོའི་ཡོངས་འཛིན་དགེ་བའི་བཤེས། །
59

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཕྲིན་ལས་རྣམ་རྒྱལ་མཁྱེན་པའི་གུར་ཁྱིམ་དུ། །མི་གསལ་ཤེས་བྱ་ཐ་སྙད་རིག་པའི་སྲོལ། །ཡོད་དམ་
མེད་ཅེས་བདག་ཡིད་འཕྱང་མོ་ཉུག །ཅེས་པ་ལྟ་བུ།
གསུམ་པ་ངེས་པ་ཕུལ་བྱུང་ནི། མགོན་ཁྱོད་འཆད་རྩོད་རྩོམ་ལ་མི་གཡེལ་ངང་། །ད་དུང་
ལེགས་བཤད་འཚོལ་བའི་མཛད་བཟང་ལ། །ཉེ་བར་བརྟགས་ཀྱིན་བགྲང་ཡས་ཤེས་བྱའི་མཐའ། །
ཡུལ་ལས་བསྐལ་པར་ངེས་པའི་ངོ་མཚར་རྙེད།།ཅེས་པ་ལྟ་བུ།
བཞི་པ་མཚར་ཕུལ་བྱུང་ནི། རྒྱལ་དབང་ཕྱག་ན་པདྨའི་གསང་གསུམ་གྱི། །བཀོད་པའི་
རོལ་གར་བློ་ཡི་རྭ་བ་ལས། །རིངས་པོར་བརྒལ་ན་ལྗོངས་འདིར་ཤོང་གྱུར་པ། །ཨེ་མ་བསིལ་འཛིན་
རི་བོའི་ཁོངས་འདི་མཚར།།ཞེས་པ་ལྟ་བུའོ། །
༈བཅུ་གཉིས་པ་རབ་རྟོག་གི་རྒྱན་ལ་དཔེར་བརྗོད་དངོས་གསུམ་དང་རབ་རྟོག་གསལ
བྱེད་ཀྱི་སྒྲ་དྲུག་བཅས་ཏེ། ༡ སེམས་ལྡན་༢ སེམས་མེད་༣ ཏིང་ངེ་འཛིན་དང་གསུམ། །༡སྙམ་
༢དགོས་༣ངེས་༤.འདྲ་༥མིན་ནམ༦བཞིན་དང་དྲུག །རབ་རྟོག་གསལ་བར་བྱེད་པའི་སྒྲ་རུ་གསུངས། །
ཞེས་པའི་དང་པོ་སེམས་ལྡན་རབ་རྟོག་སྙམ་སྒྲ་ཅན་ནི། བསོད་ནམས་སྟོབས་རྒྱས་ས་སྐྱོངས་མི་ཡི་
རྗེས །དཔའ་བརྟུལ་དྲེགས་པའི་ཤུགས་ཀྱིས་བོད་ཁམས་ལ། །མངའ་དབང་བསྒྱུར་ཚེ་རང་གནས་
ཤོར་དོགས་ཕྱིར།།བརྒྱ་བྱིན་མིག་སྟོང་བསྒྲད་ནས་ལྟའམ་སྙམས། །ཞེས་པ་ལྟ་བུ
པ་སེམས་མེད་རབ་རྟོག་འ
གཉིས་པ་སེམས་མེད་རབ་རྟོག་འདྲ་སྒྲ་ཅན་ནི། མཐའ་དབུས་བྲལ་བ་རབ་ཡངས་ལྷ་ཡི་
ལམ། །ཁོར་ཡུག་བཅུ་གཉིས་ཁྱིམ་དུ་མིང་གསལ་བ། །བགྲང་ཡས་སྐར་ཚོགས་རང་རང་བརྟེན་
གནས་ལ། །མ་འཆམ་ཉི་ཟླས་སོ་སོར་བགོས་པ་འདྲ །ཞེས་པ་ལྟ་བུ།
གསུམ་པ་ཏིང་ངེ་འཛིན་གྱི་རབ་རྟོག་བཞིན་སྒྲ་ཅན་ནི།ཉིན་བྱེད་ཚ་ཟེར་འཕྲོ་བའི་མདངས་
གསལ་ལ། །འདབ་སྟོང་གཞོན་ནུ་དགའ་བས་རྒོད་པ་བཞིན། །སྟོན་མཚན་ཟླ་ཤེལ་གསར་པའི་
མཛེས་སྡུག་གི །ངང་ཚུལ་མ་བཟོད་སླར་ཡང་ཟུམ་པ་བཞིན། །ཞེས་པ་ལྟ་བུ།
རབ་རྟོག་གསལ་བྱེད་ཀྱི་སྒྲ་གོང་དུ་མ་འཐུས་པ་དོགས་སྒྲ་ཅན་ནི།དྲི་མེད་ཐུབ་བསྟན་དར་
བ་བྷོ་ཊའི་ལྗོངས །བསིལ་འཛིན་རྭ་བ་དཀར་པོས་བསྐོར་བ་འདི། །རྨད་བྱུང་ཕན་དང་བདེ་བའི་
60

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
དགེ་ལེགས་དཔལ། །རྒྱ་ཧོར་ཡུལ་གྲུ་གཞན་དུ་ཤོར་གྱི་དོགས། །ཞེས་པ་ལྟ་བུ
ངེས་སྒྲ་ཅན་ནི།རབ་དཀར་ཆུ་འཛིན་འཁྲིགས་པའི་མཁའ་དབྱིངས་ཀློང༌། །དབྱར་སྐྱེས་རྔ་
གསང་ཐོག་མར་སྒྲོག་པ་འདི། །དཔྱིད་ཀྱི་དཔལ་མོས་འདི་ན་སླེབ་བོ་ཞེས །ཞིང་པའི་སོ་ནམ་
བསྐུལ་མ་བྱེད་པར་ངེས། །ཞེས་པ་ལྟ་བུ།
མིན་ནམ་སྒྲ་གཅན་ནི། ཉམས་དང་འགྱུར་བག་སྟོང་ལྡན་སྙན་ཚིག་རྒྱན། །ངེས་དོན་དཔེ་
རུ་བརྗོད་པའི་ལེགས་བཤད་འཕྲེང༌། །ཚར་དངར་འདི་ཙིཏྟའིཤུན་པ་རུ །མ་ཤོང་མགྲིན་པའི་ལམ་
ནས་སྐྱུགས་མིན་ནམ། །ཞེས་པ་ལྟ་བུའོ། །
༈ བཅུ་གསུམ་པ་རྒྱུའི་རྒྱན་ལ་བྱེ་བྲག་གསུམ་དང་ནང་གསེས་སུ་དབྱེ་བ་བཅུ་དྲུག་སྟེ།༡
དངོས་པོ་༢དངོས་མེད་༣མཚར་བའི་རྒྱུ་གསུམ་ལས། །དང་པོར་༡དགའ་༢བསྐྱེད་༣ཉམས་བྱེད་
༤རྣམ་འགྱུར་ཐོབ། །༥ཕྱི་༦ནང་༧ཤེས་དྲུག་གཉིས་པར་སྔ་ན་མེད། །༨ཞིག་ནས་མེད་དང་༩ཕན་ཚུན་
མེད་བྱེད་རྒྱུ། །༡༠སྤངས་ནས་མེད་དང་༡༡བཟློག་པ་བསྐྱེད་བྱེད་ལྔ། །གསུམ་པར་༡༢རིང་འབྲས་
༡༣ལྷན་ཅིག་༡༤འབྲས་བུ་སྔ། །༡༥རིགས་མིན་༡༦རིགས་པའི་དང་རྣམ་ལྔ་སྟེ །སྡོམ་པས་རྒྱུ་
རྒྱན་དྲུག་ལྷག་བཅུ་ཕྲག་གོ།ཞེས་པའི་དང་པོ་དངོས་པོ་རྒྱུ་དྲུག་གི་ནང་ཚན་དགའ་བ་བསྐྱེད་བྱེད་ཀྱི་
རྒྱུ་ནི། དཔྱིད་དཔལ་དྲོད་གཤེར་ལས་འོངས་དཔལ་གོས་ཅན། །ཉི་གཞོན་སྣང་བས་སྐྱངས་པ་ཀེ་ས་
རའི། །རྩི་བཅུད་རོ་བརྒྱར་ལྡན་པའི་ཟིལ་དངར་འདིས། །མེ་ཏོག་ཟས་ཅན་ཚོགས་ཀུན་དགའ་བ་
བསྐྱེད། །ཅེས་པ་ལྟ་བུ།
གཉིས་པ་ཉམས་བྱེད་ཀྱི་རྒྱུ་ནི། འདོད་ལྡན་བརྩེ་དགའི་དཔལ་སྟེར་དྲི་ཞིམ་ལྡན། །ཆུར་
ཉལ་ལང་ཚོ་རྒྱས་བྱེད་འོད་བརྒྱ་པས། །རིང་ནས་བཀུག་པའི་བདེ་བསྐྱེད་དུས་བཟང་འདིས། །མི་
བཟོད་གྲང་རེག་ཚོགས་ཀུན་ཉམས་པར་འགྱུར། །ཞེས་པ་ལྟ་བུ
གསུམ་པ་རྣམ་འགྱུར་གྱི་རྒྱུ་།ངོ་མཚར་བརྡ་སྤྲོད་གཞུང་དང་སྐར་ནག་རྩིས །སྙན་ཚིག་
སྡེབ་སྦྱོར་མངོན་བརྗོད་ཟློས་གར་སོགས། །གཙུག་ལག་ཟབ་དོན་རྣ་བའི་དཔྱིད་གྱུར་ཚེ། །རྣམ་
གཡེང་རྒྱབ་ཕྱོགས་ཐོས་བསམ་བྱ་བར་བརྩོན། །ཞེས་པ་ལྟ་བུ།
61

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བཞི་པ་འཐོབ་བྱེད་ཀྱི་རྒྱུ་ནི།རིན་ཆེན་གོ་ཁྲབ་ཁྱད་ནོར་སྐྱེས་བཟང་དང༌། །མི་རྗེའི་གསུང་
འཕྲིན་བློན་པོའི་འཕྲུལ་ཐབས་ཀྱིས །མཛེས་ལྡན་ལྷ་ཅིག་འུན་ཤིང་ཀོང་ཇོ་དེ། །བོད་ཡུལ་ཆོས་ཀྱི་
རྒྱལ་པོའི་སྲིད་དུ་ཐོབ། །ཅེས་པ་ལྟ་བུ།ལྔ་པ་ཕྱི་ཤེས་བྱེད་ཀྱི་རྒྱུ་ནི།སྤང་ལྗོངས་ནེའུ་གསིང་མར་གད་
མདངས་འཛིན་ཅིང་། །རྩི་ཤིང་ནགས་ཚལ་ལོ་འདབ་གསར་པ་རྒྱས། །སྐྱེད་ཚལ་དབྱིངས་སུ་བུང་
བའི་སྣང་གླུ་འཁྲོལ། །ཆུ་འཛིན་འཁྲིགས་ལས་དབྱར་རྔས་གད་རྒྱངས་སྒྲོག །ཅེས་པ་ལྟ་བུ།
དྲུག་པ་ནང་ཤེས་བྱེད་ཀྱི་རྒྱུ་ནི། སྨིན་ལེགས་ལང་ཚོ་རྒྱས་པའི་བཞིན་རས་དཔལ། །ཡིད་
འོང་དྲི་ཟའི་བུ་མོས་བསྒྲུན་བྲལ་ཞིང༌། །དཀར་འཇམ་ཀུནྡའི་གཉེན་གྱི་འཁེང་འཕྲོག་པ། །མཚར་
སྡུག་དབང་པོའི་དྭངས་མར་གསལ་བས་རྟོགས། །ཞེས་པ་ལྟ་བུ།
བདུན་པ་དངོས་མེད་ཀྱི་རྒྱུ་ལྔ་ལས་སྔ་ན་མེད་པའི་བྱེད་རྒྱུ་ནི། བསྐལ་མང་རྒྱ་མཚོར་
ཚོགས་གཉིས་མ་བསགས་ཤིང༌། །དཀའ་སྤྱད་འབད་པས་སྒྲིབ་གཉིས་མ་སྦྱངས་ལ། །ཡང་དག་དོན་
གྱི་ལྟ་སྒོམ་མ་གཞོལ་བས། །ཐར་མེད་སྲིད་པའི་རྒྱ་མཚོར་འཕྱན་པར་གྱུར།།ཞེས་པ་ལྟ་བུ།
བརྒྱད་པ་ཞིག་ནས་མེད་པའི་བྱེད་རྒྱུ་ནི།སྔོན་ཆད་སྒོ་གསུམ་གཡེང་བའི་ངང་དུ་ཐལ། །
ཕྲལ་སྣང་བྱ་བའང་མི་དགེའི་ལས་དང་འདྲེས། །རྣམ་པར་དཔྱོད་པའི་ལང་ཚོ་ཡོལ་ལ་ཉེ། །ད་ནི་
གཏའ་འདུན་སྙིང་པོར་བགྱིད་ལ་སེམས།།ཞེས་པ་ལྟ་།
དགུ་པ་ཕན་ཚུན་མེད་པའི་བྱེད་རྒྱུ་ནི སྙན་ཚིག་ལེགས་བཤད་འདམ་སྐྱེས་གཞོན་ནུ་མིན། །
ཟབ་དོན་ཚིག་རྒྱན་སྦྲང་རྩིའི་ཟིལ་དངར་མིན། །ལེགས་བཤད་ཐོས་འཛིན་དཔལ་དུ་འཇེབས་པ་འདི། །
བུང་བའི་མགྲིན་འགྱུར་མིན་པས་ཁོ་བོ་སྤྲོ། །ཞེས་པ་ལྟ་བུ།
བཅུ་པ་སྤངས་ནས་མེད་པའི་བྱེད་རྒྱུ་ནི།ཡེ་ནས་ཁྲོ་བའི་ངང་ཚུལ་རྒྱལ་བའི་དབང༌། །ཕྱག་
ན་པདྨའི་ཐུགས་ལ་ཡོངས་མི་མངའ། །ཚུལ་དེས་ལྷར་བཅས་སྐྱེ་དགུའི་གཙུག་གཏོར་རྩེར། །ཞབས་
ཟུང་གུས་པས་བསྙེན་པའི་རྒྱུ་དེའོ །ཞེས་པ་ལྟ་བུ
བཅུ་གཅིག་པ་བཟློག་པ་སྐྱེད་བྱེད་ཀྱི་རྒྱུ་ནི། སྐལ་བཟང་དུས་འདིར་སྤྱོད་པའི་བློ་གསལ་
རྣམས། །རིག་བྱེད་ལམ་འདིར་མ་ཞུགས་པ་མིན་ན། །སྙན་གྲགས་སྲིད་པ་གསུམ་དུ་ཆེར་གསལ་
62

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
བའི། །འཕགས་ཡུལ་མཁས་དབང་དཎྜིའི་མཆེད་པོར་འགྱུར།།ཞེས་པ་ལྟ་བུ།
བཅུ་གཉིས་པ་མཚར་བའི་རྒྱུར་དབྱེ་བ་ལྔ་ལས་རིགས་འབྲས་ཀྱི་རྒྱུ་ནི། དུས་གསུམ་ཀུན་
མཁྱེན་པདྨ་སམྦྷ་ཝས། །ཟན་ཡང་མི་འགྱུར་ལྷུན་གྲུབ་གནྡྷོ་ལར། །ལས་ཅན་རྒྱལ་པོ་རྗེ་འབངས་
སྨིན་གྲོལ་ལ། །བཀོད་པས་ད་ལྟའི་རྗེས་འཇུག་དག་ཀྱང་གྲོལ།།ཞེས་པ་ལྟ་བུ།
བཅུ་གསུམ་པ་ལྷན་ཅིག་པའི་རྒྱུ་ནི། རབ་དཀར་ཁྱུང་སྔོན་སྐྱེས་ཀྱིས་ཉེར་དྲངས་པའི། །
ཉིན་བྱེད་དབང་ཕྱོགས་ས་འཛིན་ཕྲག་པ་རུ །ཤར་དང་ལྷན་ཅིག་མི་སྣང་ཐིབས་བུའི་མུན། །དྲུང་
འཕྱུངས་གདོས་བཅས་དངོས་ཀུན་ཡོངས་སུ་གསལ།།ཞེས་པ་ལྟ་བུ།
བཅུ་བཞི་པ་འབྲས་བུ་སྔ་བའི་ནི།ལྗོན་ཤིང་ནགས་ཀླུང་མེ་ཏོག་འབྲུ་བཅུད་ཚོགས། །རོ་
།ཟང་ཡོངས་སིན་ང
བརྒྱ་ལྡན་པའི་འབྲས་བཟང་ཡོངས་སྨིན་ཀྱང༌། །ཆུ་འཛིན་འཁྲིགས་པའི་ཀློང་ནས་ཟིམ་ཆར་རྒྱུན། །
སླར་ཡང་འཛིན་མའི་ཁྱོན་ཀུན་ཁྱབ་པར་འབབ། །ཅེས་པ་ལྟ་བུ།བཅོ་ལྔ་པ་རིགས་མིན་གྱི་རྒྱུ་ནི།ཡིད་
འཕྲོག་ལང་ཚོ་རྒྱས་པ་མཛའ་ན་མོའི །དྲི་མེད་གཞིན་གྱི་ཟླ་བ་རབ་གསལ་བ། །མིག་གི་བདུད་རྩིར་
ཐོབ་པས་བདེ་བ་ཆེ།།བརྩེ་དགའི་ཚ་གདུང་བསྐྱེད་འདི་རིགས་སམ་ཅི། །ཞེས་པ་ལྟ་བུ
བཅུ་དྲུག་པ་རིགས་པའི་རྒྱུ་ནི། གཟེངས་མཐོའི་ཁྱོན་ཡངས་མགྲིན་པ་རིན་ཆེན་གྱི། །སྐྱེད་
ཚལ་སྒྲ་ལྡན་དཔལ་མོའི་རོལ་གར་ལས། །ཉམས་ལྡན་ཚིག་རྒྱན་རྣ་བའི་དཔྱིད་གྱུར་པ། །ལེགས་
བཤད་བེེ་ཌཱུར་རྒྱུད་མངས་འཁྲོལ་ལ་དབང༌།།ཞེས་པ་ལྟ་བུའོ། །
༈བཅུ་བཞི་པ་ཕྲ་མོའི་རྒྱན་ལ་གཉིས་ཏེ། ༡ཟུར་དང་༢རྣམ་པ་ཕྲ་མོའི་རྒྱན་གཉིས་འདོད། །
ཅེས་པའི་དང་པོ་ཟུར་གྱི་ཕྲ་མོ་ནི། འབྱུང་འགྱུར་ཆོས་ཀུན་ཡེ་ཤེས་མཁྱེན་ཀློང་ཆེར། །རྣམ་པར་བཀྲ་
ཡང་གསང་ཚིག་རྡོ་རྗེའི་རྒྱ། །འགྲོལ་བར་མ་སྤོབས་བཟང་ངན་དུས་རྟག་ཏུ །སྤྲུལ་པའི་ཆོས་སྐྱོང་
མར་མེ་སྤྱི་བོར་འཛིན། །ཞེས་སམ། ཡང་ན། མཛའ་བོ་རྨད་བྱུང་ཉིན་མོར་སྤྱོད་པ་ལ། །མངོན་པར་
ཕྱོགས་ཡིད་ལུས་ཕྲས་རིག་གྱུར་ཚེ། །ལྕང་གླིང་ལྗོན་འདབ་རྒྱས་པའི་གྲིབ་བསིལ་དེར། །པད་དཀར་
བུང་བས་རོལ་ཞིག་མི་མངོན་འཇོག །ཅེས་པ་ལྟ་བུ།
གཉིས་པ་རྣམ་པའི་ཕྲ་མོ་ནི།མྱང་སྟོད་ལྗོན་པའི་ཚལ་དུ་ས་སྤྱོད་དབང༌། །ཡིད་མཚོ་ཟླ་ཅན་
63

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཉེ་དབང་འཁོར་ཚོགས་དབུས། །ཟླ་མཛེས་བདུད་རྩིའི་བཅུད་འདྲེན་གཡོན་མིག་གི།ཟུར་མདའ་མི་
གཡེལ་ལྷ་དེར་ཡང་དུ་འཕེན།།ཞེས་པ་ལྟ་བུའོ།།
༈བཅོ་ལྔ་པ་ཆའི་རྒྱན་ལ་དབྱེ་བ་བཞི་སྟེ། ༡འོས་དང་༢མི་འོས་༣སྨད་༤བསྟོད་ཆ་རྒྱན་
བཞི །ཞེས་པའི་དང་པོ་འོས་པའི་ཆ་རྒྱན་ནི།ཁྱིམ་ཐབ་མ་གྱུར་ལུས་ཕྲ་འཁྲིག་པའི་བདེར། །ཉེར་
རོལ་སྦྲུམ་ལྡན་གསུས་པ་ལྡིར་བ་དེ། །གཞན་གྱི་མིག་ལམ་གྱུར་ཚེ་རོ་བརྒྱ་ཡི། །བཟའ་བཏུང་ལོངས་
སུ་སྤྱད་པས་ལྟོ་བ་འགྲངས། །ཞེས་པ་ལྟ་བུ
གཉིས་པ་མི་འོས་པའི་ཆ་རྒྱན་ནི།གནས་སྐབས་དགའ་སྤྲོ་བསྐྱེད་པའི་ཚོགས་དབུས་སུ། །
སྲེད་ལྡན་སྒེག་མོས་ཡིད་དྲངས་འདོད་པའི་བདེས །མྱོས་པའི་ཟུག་རྔུས་ལུས་སེམས་མནར་གྱུར་
བར། །གློ་བུར་གྲོ་ནད་དྲག་པོས་ཐེབས་པ་ལགས།།ཞེས་པ་ལྟ་བུ
གསུམ་པ་སྨད་པའི་ཆ་རྒྱན་། ཐོས་བསམ་སྒོམ་གསུམ་མི་དགོས་གདུལ་བྱ་སྐྱོང༌། །སྤྱོད་
ཚུལ་གང་དགར་རོལ་བས་གུ་ཡངས་བདེ། །གང་ཞིམ་ལོངས་སུ་སྤྱོད་པར་བཀག་མེད་པའི། །བྱ་
གཏང་རྣལ་འབྱོར་གཏན་གྱི་སྐྱབས་གནས་འོས །ཞེས་པ་ལྟ་བུ བཞི་པ་བསྟོད་པའི་ཆ་རྒྱན་ནི།
འཆད་རྩོད་རྩོམ་པས་ཉིན་མཚན་ཀུན་ཏུ་བྲེལ། །འདོད་ཡོན་ཆེ་ཡང་ཕྱི་དྲོའི་ཁ་ཟས་སྤོང༌། །བསླབ་
གསུམ་ཁྲིམས་ཀྱིས་ཡོངས་བསྡམས་གུ་དོག་པའི། །ཡོངས་འཛིན་དགེ་བའི་བཤེས་འདིས་ཅི་ཞིག་བྱ། །
ཞེས་པ་ལྟ་བུའོ། །
༈བཅུ་དྲུག་པ་རིམ་པ་ཅན་གྱི་རྒྱན་ལ་གཅིག་སྟེ།ལྗོན་ཤིང་རྭ་བར་འཁོར་བའི་ཀོ་ཀི་ལ། །
ཁྱོད་ལུས་ལྗང་མཉེན་སྤུ་སྡུག་བསྐྱོད་བྱེད་གཤོག །མགྲིན་འགྱུར་དབྱངས་བཅས་ལྗོན་པའི་རང་
མདངས་དང༌། །ལོ་འདབ་འཇོལ་མོའི་གསུང་སྙན་བརྐུས་པར་ངེས། །ཞེས་པ་ལྟ་བུའོ། །
༈བཅུ་བདུན་པ་དགའ་བའི་རྒྱན་ལ་གཉིས་ཏེ། ༡དངོས་ཐོབ་༢གཟུགས་སྙན་དགའ་བ་
རྣམ་གཉིས་སོ། །ཞེས་པའི་དང་པོ་དངོས་ཐོབ་ཀྱི་དགའ་བ་ནི། དགའ་བྱེད་གསེར་ཕྲེང་དབེན་པའི
ནགས་ཀླུང་དབུས། །སྐྱོ་སངས་བསྟེན་ཚེ་ཟླ་བའི་གོས་ཅན་མ། །ཉེར་སོན་སྔོན་མེད་བརྩེ་དགའི་ཚོར་
བ་ཐོབ། །ད་དུང་ལྷན་ཅིག་རོལ་དང་བྲམ་ཟེ་མ།།ཞེས་པ་ལྟ་བུ།གཉིས་པ་གཟུགས་བརྙན་གྱི་དགའ་
64

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
བ་ནི། ཤེས་ལྡན་བཟོ་བོའི་ལག་པའི་འདུ་བྱེད་ལས། །རྒྱལ་དང་བྱང་སེམས་ཉན་རང་འཕགས་
ཚོགས་། །སྣང་བརྙན་རས་བྲིས་གསལ་བའི་མཚར་གཟུགས། །མཐོང་ཚེ་བློ་གསལ་དང་བའི་
དགའ་སྤྲོ་རྒྱས། །ཞེས་པ་ལྟ་བུའོ །
༈ བཅོ་བརྒྱད་པ་ཉམས་ལྡན་གྱི་རྒྱན་ལ་བྱེ་བྲག་བརྒྱད་དེ། ༡སྒེག་པ་༢དྲག་ཤུལ་༣དཔའ་
དང་༤སྙིང་རྗེའི་ཉམས། །༥མི་སྡུག་༦བཞད་གད་༧རྨད་བྱུང་༨འཇིགས་རུང་བརྒྱད། །ཅེས་པའི་དང་
པོ་སྒེག་པའི་ཉམས་ནི དུས་ངན་སྙིགས་མ་ལྔ་བདོའི་རང་རྟགས་ཀྱི། །འཁྲུག་རྩོད་དུཿཁ་ཞི་ནས
གངས་ལྗོངས་འདིར །སྐལ་བཟང་རྫོགས་ལྡན་གསར་པ་སླར་ཤར་ཚེ། །འགྲོ་ཀུན་བག་ཕེབས་
དགའ་བདེའི་དཔལ་ལ་རོལ།།ཞེས་པ་ལྟ་བུ།
གཉིས་པ་དྲག་ཤུལ་གྱི་ཉམས་ནི།རང་རྒྱུད་དམ་སྲིས་ཉེར་རླམ་བསྟན་དགྲའི་གཡུལ། །རྨེག་
མེད་བཅོམ་ཕྱིར་བགྲང་ཡས་གཙང་དཔུང་ཚོགས། །རིན་ཆེན་གོ་གྱོན་ངར་དཔལ་ལྡན་པའི། །
མཚོན་ཐོགས་རུ་འདྲེན་བརྔམ་པའི་གད་རྒྱངས་སྒྲོག །ཅེས་པ་ལྟ་བུ
གསུམ་པ་དཔའ་བའི་ཉམས་ནི།རྒྱལ་སྲིད་རིན་ཆེན་ལྷུན་གྱིས་མ་གྲུབ་ཅིང༌། །རྩིབས་སྟོང་
འཁོར་ལོ་ནམ་མཁར་འཕགས་མིན་པར། །ཡངས་པའི་ནོར་འཛིན་ཁྱོན་ལ་དབང་བསྒྱུར་བ། །ཐོ་
རིན་སའི་ལི་འཁོར་ལོས་བསྒྱུར་བའི་རྒྱལ།།ཞེས་པ་ལྟ་བུ།
བཞི་པ་སྙིང་རྗེའི་ཉམས་ནི། རིངས་འཚོར་ཉེར་སེམས་ཟུག་རྔུའི་ནད་ཙམ་ཡང་། །གཉེན་
པོས་གསོ་བ་རྙེད་དཀའི་ལུས་རྟེན་འགའ །ཕྲལ་སྣང་བྱ་སྤྱོད་ལོག་པས་བཙན་པོའི་ཁྲིམ། །ཐོག་
བབས་གཅེར་བུར་གཤེད་མས་ལུས་སྲོག་འཕྲལ།།ཞེས་པ་ལྟ་བུ།
ལྔ་པ་མི་སྡུག་པའི་ཉམས་ནི། གདོས་བཅས་རུས་ཕུང་པོ་ལྤགས་པས་གཡོགས། །འདུ་
འཁྲུགས་རྐྱེན་གྱིས་རྣག་ཁྲག་ཆུ་སེར་འཛག །རྒྱུ་ལོང་ལྒང་བ་གཤང་གཅི་ཆུས་གང༌། །མི་གཙང་
ལུས་འདིར་བསམ་གྱིན་ཞེན་པ་ཟློག །ཅེས་པ་ལྟ་བུ།
དྲུག་པ་བཞད་གད་ཀྱི་ཉམས་ནི། ཞེན་ཆགས་འཁྲི་བ་ཆོད་པའི་རྣལ་འབྱོར་པ། །ལྟོ་ཕྱིར་
གྲོང་མྱུལ་གཞན་མགོ་བསྐོར་བའི་དུས། །སྙིང་སྡུག་བཙུན་མའི་རྒྱབ་འཁུར་བྱིས་པ་། །སྲབ་འཇམ་
65

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རས་དཀར་ཕག་ཏུ་སྦ་བར་མཛོད། །ཅེས་པ་ལྟ་བུ། བདུན་པ་རྨད་བྱུང་གི་ཉམས་ནི། ཉམས་འགྱུར་
སྟོང་ལྡན་སྙན་ཚིག་རིག་བྱེད་འདིའི། །ཟབ་དོན་རྒྱན་འཕྲེང་ལང་ཚོ་དར་བབ་མ །སྙན་འཇེབས་
ལེགས་བཤད་དྲུག་སྐྱེས་གླུ་དབྱངས་སྒྲ། །མགྲིན་པ་རྒྱུད་མངས་གྱུར་ལས་འཁྲོལ་འདི་མཚར། །ཞེས་
པ་ལྟ་བུ།
བརྒྱད་པ་འཇིགས་རུང་གི་ཉམས་ནི། གུང་ཐང་ཆོས་རྒྱལ་འབུམ་སྡེའི་མཚན་ཅན་གྱིས། །
རྒྱལ་ཁབ་ཆེན་པོར་སྡེ་བཞིའི་བླ་མའི་ཚོགས། །ཉེར་བཀུག་རྔམ་བརྗིད་ཁྲིམས་གྱི་གཏམ་བསྒྲགས
པས།།སྟོང་བཅུ་གསུམ་མངའ་ཞབས་ཞུམ་ཞིང་འདུད།།ཅེས་པ་ལྟ་བུའོ།།
༈ བཅུ་དགུ་པ་གཟི་བརྗིད་ཅན་གྱི་རྒྱན་ནི། ལྟ་ངན་ལོག་པའི་ལམ་ཞུགས་བོན་ཆུང་གིས། །
དབང་ཕྱུག་བཞད་པ་རྡོ་རྗེར་འགྲན་པ་ལེགས། །ངོ་མཚར་རྫུ་འཕྲུལ་བཀོད་པའི་ལྟད་མོ་ལ། །སྦྱོར་
བར་བྱེད་ལས་ཉེ་བར་འཚེ་བ་མིན།།ཞེས་པ་ལྟ་བུའོ། །
༈ ཉི་ཤུ་པ་རྣམ་གྲངས་བརྗོད་པའི་རྒྱན་ནི ཁྱེའུ་ཆུང་སྐལ་བཟང་བློ་གྲོས་རབ་ཡངས་ཟུང༌། །
བདེ་ལྡན་ནོར་བུའི་གླིང་དུ་བསྐྱོད་ལགས་ཀྱི། །ས་སྤྱོད་ཡིད་མཚོ་ཟླ་ཅན་སྐུའི་མེལ་ཚེ། །ཡིད་འཕྲོག་
ཟླ་མཛེས་སྒེག་མོས་བགྱིད་པར་འཚལ།།ཞེས་པ་ལྟ་བུའོ །
༈ ཉེར་གཅིག་པ་ཀུན་ཕན་གྱི་རྒྱན་འདབ་སྟོང་འཛུམ་པའི་གེ་སར་བཅུད་མྱངས་བར། །
སྦྲང་རྩིའི་བུ་མོ་ཡིད་རབ་མངོན་ཕྱོགས་ཚེ། །དབང་ཕྱོགས་ས་འཛིན་རྩེ་ནས་པདྨའི་གཉེན། །སྒྲིབ་
བྲལ་ཚ་ཟེར་སྤྲོ་བའི་དཀྱིལ་འཁོར་གསལ།།ཞེས་པ་ལྟ་བུའོ། །
༈ ཉེར་གཉིས་པ་རྒྱ་ཆེ་བའི་རྒྱན་ལ་གཉིས་ཏེ། ༡ བསམ་པ་དང་ནི་༢ འབྱོར་བ་རྒྱ་ཆེ་
ཟུངས། །ཞེས་པའི་དང་པོ་བསམ་པ་རྒྱ་ཆེ་བ་ནི། བསྐལ་མང་རྒྱ་མཚོའི་སྔོན་ནས་རྫོགས་བྱང་གི །གོ་
འཕངས་བརྙེས་ཀྱང་ཁམས་གསུམ་འཁོར་བའི་འགྲོར། །དགྱེས་བརྩེ་མི་གཡོ་དམ་བཅའི་འཁུར་
བརྟན་པོས། །གང་འདུལ་སྤྲུལ་པའི་གར་བསྒྱུར་པད་དཀར་འཆང༌། །ཞེས་པ་ལྟ་བུ།
གཉིས་པ་འབྱོར་བ་རྒྱ་ཆེ་བ་ནི།ལྷོ་ཕྱོགས་རྒྱ་མཚོའི་འགྲམ་ངོགས་ཡོངས་འདུའི་ཚལ། །
རིན་ཆེན་བ་གམ་བརྩེགས་པའི་ཁང་བཟང་ནང༌། །ལྷ་རྫས་གོས་དང་ནོར་བུའི་རྒྱན་སྤྲས་ཤིང༌། །བེེ་
66

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཏྤལ་ཕྲེང་བ
ཌུར་རྒྱུད་མངས་འཁྲོལ་དེ་སྒྲ་དབྱངས་ལྷ། །ཞེས་པ་ལྟ་བུའོ། །
༈ཉེར་གསུམ་པ་བསྙོན་དོར་གྱི་རྒྱན་ལ་གསུམ་སྟེ། ༡ཆོས་༢ཡུལ་༣རང་བཞིན་གསུམ་གྱི་
བསྙོན་དོར་རོ །ཞེས་པའི་དང་པོ་ངོ་བོའམ་ཆོས་ལ་བསྙོན་པ་ནི། མཐའ་ཡས་ཤེས་བྱ་རིག་པའི་ཆོས་
རྣམས་ཀུན། །གཟིགས་པ་བོའི་ཡོངས་འཛིན་དགེ་བའི་བཤེས། །འཕྲིན་ལས་རྣམ་རྒྱལ་སྤྱན་ཟུང་
ལྡན་པ་དག །མ་ཡིན་འདྲེན་བྱེད་སྟོང་ཕྲག་གཡོ་བར་ངེས། །ཞེས་པ་ལྟ་བུ།
གཉིས་པ་ཡུལ་ལ་བསྙོན་པ་ནི ཚ་ཟེར་འབུམ་ལྡན་འགྲོ་བའི་སྒྲོན་མ་ཆེ། །སྲིད་གསུམ་
གསལ་བའི་གྲགས་པ་ཆེར་སྒྲོག་ཀྱང༌། །གཉིས་སྐྱེས་མུན་པའི་མིག་ཅན་ཚོགས་རྣམས་ཀྱི། །སྣང་ངོར་
ཐིབས་བུའི་དམག་རུམ་སྟུག་པོར་མངོན།།ཞེས་པ་ལྟ་བུ།
གསུམ་རང་བཞིན་ལ་བསྙོན་པ་ནི།མཚན་དང་དཔེ་བྱད་ཡོངས་རྫོགས་ཐུབ་པའི་སྐུ། །རང་
བཞིན་བཙོ་མའི་གསེར་མདངས་མངའ་མིན་གྱིས། །དཔྱད་གསུམ་རྣམ་པར་དག་པའི་ཀཉྩ་ན། །བཞུ་
བཏུལ་ལས་བགྱིས་པིར་གྱིས་བྱུགས་པ་འོ །ཞེས་པ་ལྟ་བུའོ། །
༈ཉེར་བཞི་པ་སྦྱར་བའི་རྒྱན་ལ་ནང་ཚན་དགུ་སྟེ། ༡སྦྱར་བའི་ཚིག་དེ་ཐ་དད་མིན་པ་དང༌། །
༢ཐ་དད་ཚིག་འདྲ་༣བྱ་བ་ཐ་དད་མིན། །༤འགལ་མིན་༥འགལ་བའི་ལས་ཅན་༦ངེས་པ་ཅན། །
༧ངེས་པར་འགོག་པ་༨འགལ་མེད་༩འགལ་ཅན་དགུ། །ཞེས་པའི་དང་པོ་ཚིག་ཐ་དད་མིན་པའི་སྦྱར་
་དང་རྒྱ་མཚོ་།སངས་བཻ་ཌར་མདངས
བ་ནི། རབ་ཡངས་སྦྱར་གཞི་ནམ་མཁའ་དང་རྒྱ་མཚོ་།སྔོ་སངས་བེེ་ཌཱུར་མདངས་འཛིན་ཅིང༌། །ཕ་མཐའ་
ཡོངས་བྲལ་ཀུན་གྱིས་བགྲོད་པར་དཀའ། །རྟེན་མེད་རླུང་གིས་བསྐྱོད་པའི་དཀར་མཛེས་གཡོ། །ཉི་
ཟླ་ལ་སོགས་ཕུན་ཚོགས་བྱེ་བའི་གཏེར། །ཞེས་པ་ལྟ་བུ། གཉིས་པ་ཐ་དད་ཚིག་འདྲའི་སྦྱར་བ་ནི།
ཟབ་ཡངས་མཛད་མེད་གཏེར་ཆེན་ལས་འོངས་ཤིང༌། །ཟབ་ཡངས་ཤེས་བྱའི་གཏེར་ཆེན་ལས་འོངས་ཤིང་། །ཟབ་
ཡངས་ཆུ་བོའི་གཏེར་ཆེན་ལས་འོངས་ཤིང༌།།མི་གསལ་སྒྲིབ་བྱེད་ཚོགས་ཀུན་དྲུང་ནས་འབྱིན། །མི་གསལ་རྨོངས་པའི་
ཚོགས་ཀུན་དྲུང་ནས་འབྱིན།།མི་གསལ་མུན་པའི་ཚོགས་ཀུན་དྲུང་ནས་འབྱིན། །རབ་དཀར་དྲི་མེད་རྒྱས་པའི་གཉེན་
གཅིག་པུ། །རབ་དཀར་བློ་གྲོས་རྒྱས་པའི་གཉེན་གཅིག་པུ།།རབ་དཀར་པདྨ་རྒྱས་པའི་གཉེན་གཅིག་པུ།།དཔལ་དང་ཡོན་
ཏན་སྲིད་ན་མངོན་པར་གསལ། །སྙན་ཚིག་དཔལ་ཡོན་སྲིད་ན་མངོན་པར་གསལ།།ཉིན་བྱེད་དཔལ་ཡོན་སྲིད་ན་མངོན་པར་
67

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གསལ །ཞེས་པ་ལྟ་བུ གསུམ་པ་བྱ་བ་ཐ་དད་མིན་པའི་སྦྱར་བ་ནི། དཔྱིད་དཔལ་དྲོད་གཤེར་
འཛོམས་པས་ཉེར་བསྐྱེད་ཅིང༌། །ལྗང་མཉེན་ལོ་འདབ་རྒྱས་པའི་རྩེར་སྨིན་པ། །རོ་བརྒྱའི་དཔལ་
འཛིན་དཀར་མོའི་འབྲུ་བཅུད་དང༌། །ཤིང་འབྲས་ཚོགས་ཀྱིས་སྐྱེ་འགྲོའི་ལུས་ཟུང་བསྐྱེད། །ཅེས་པ་
ལྟ་བུ། བཞི་པ་བྱ་བ་འགལ་མིན་གྱི་སྦྱར་བ་། དཀར་འཇམ་ཡིད་འོང་འཛུམ་ལྡན་དྲི་བསུང་འཐུལ། །
ཕྲ་ལྡེམ་གཡོ་བ་དར་དྲག་ལང་ཚོའི་དཔྱིད།།པདྨའི་འདབ་ཡངས་རེག་བྱར་ཉེར་བསྟེན་པས། །མཛེས་
ལྡན་དགའ་མའི་མགུལ་བར་དམ་དུ་འཁྱུད། །ཅེས་པ་ལྟ་བུ། ལྔ་པ་འགལ་བའི་ལས་ཅན་གྱི་སྦྱར་བ་ནི།
སྟོབས་བཅུའི་དཔལ་རྫོགས་གཙུག་ཕུད་རྣམ་ལྔ་གཡོ། །གཞོམ་མེད་དབྱངས་ཀྱི་ང་རོས་ཟིལ་
གནོན་པ། །སྡེར་ཆགས་རྒྱལ་པོས་གཉིས་འཐུང་ཀླད་པ་འགེམ། །འཇམ་མགོན་དཔའ་བོས་བློ་གྲོས་
སྤོབས་པ་སྩོལ། །ཅེས་པ་ལྟ་བུ དྲུག་པ་ངེས་པ་ཅན་གྱི་སྦྱར་བ་ནི།ཐོས་བརྩོན་ངལ་བརྒྱར་འབད་
འདི་ཐ་སྙད་ཀྱི། །རིག་པར་གཞོལ་གྱི་ཞིང་ལས་སོ་ནམ་མིན། །སྙིང་སྟོབས་ལྷུར་ལེན་མཁས་པའི་གོ་
ས་ཆེར། །འཛེག་ཕྱིར་ལགས་མོད་ལྟོ་རྒྱབ་དོན་གཉེར་མིན། །ཞེས་པ་ལྟ་བུ།བདུན་པ་ངེས་པ་འགོག་
པའི་སྦྱར་བ་ནི། གསལ་བྱེད་ནམ་མཁའི་ནོར་བུའི་དཀྱིལ་འཁོར་ལ། །མི་མཐུན་ཟུམ་པ་ས་མོས་ཆུན་
པོ་ཙམ། །འོན་ཀྱང་མུན་པའི་འདྲེན་བྱེད་ལྡན་པ་ཡི། །འདབ་ཆགས་ཚོགས་འགའ་ལོང་བའི་ངལ་བ་
བསྟེན། །ཞེས་པ་ལྟ་བུ། བརྒྱད་པ་འགལ་མེད་ཀྱི་སྦྱར་བ་ནི།རྒྱ་མཚོ་དཔེ་ཅན་གྱི་སྦྱར་གཞི་ཟླ་བ།ལས་སྐྱེས་
གསལ་བའི་ཉི་མ།འོད་སྣང་སྤྲོ །བརྒྱད་ཟུང་ལང་ཟླ་བ་དང་འཇམ་དཔལ་དབྱངསཚོའི་དཔལ་རྫོགས་དགའ་
བ་བསྐྱེད། །རབ་དཀར་ཟླ་བ་དང་གངས་རིབསིལ་བྱེད་མངོན་མཐོའི་གཙུག་ན་མཛེས། །བདུད་རྩིའི་ཟླ་བ་
དང་ལྷའི་བདུད་རྩིའི་བུམ་།འབྱུང་གནས་ཟིལ་དངར་བཅུད་ལྡན་གསོས། །ཞེས་པ་ལྟ་བུ།དགུ་པ་འགལ་བ་
ཅན་གྱི་སྦྱར་བ་ནི། བཅུ་དྲུག་ན་ཚོད་འཛིན་ཀྱང་རྒྱལ་ཀུན་ཡབ། །ཐུན་མཚམས་སྤྲིན་མདངས་
མཚུངས་ཀྱང་མཚན་དཔེའི་གར། །ལྔ་ལྡན་ཟུར་ཕུད་གཡོ་ཡང་མཁྱེན་བརྩེའི་བདག །རྣོ་ངར་རལ་གྲི་
འཕྱར་ཡང་ཁྲོ་བ་སྤངས། །ཞེས་པ་ལྟ་བུའོ། །
༈ ཉེར་ལྔ་པ་ཁྱད་པར་བརྗོད་པའི་རྒྱན་ལ་ལྔ་སྟེ། ༡ཡོན་ཏན་༢རིགས་དང་༣བྱ་བ་༤.རྫས་
དང་༥རྒྱུ། །མ་ཚང་ཁྱད་པར་བརྗོད་ལ་རྣམ་པ་ལྔ། །ཞེས་པའི་དང་པོ་ཡོན་ཏན་མ་ཚང་བའི་ཁྱད་པར་
68

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
བརྗོད་པ་ནི། མཚན་དཔེའི་སྐུ་དང་གཞོལ་མེད་ནཱ་དའི་དབྱངས། །མཁྱེན་བརྩེའི་ཐུགས་ཀྱི་ངང་ཚུལ་
མི་ལྡན་ཡང༌། །སྐལ་ལྡན་ཐོས་བསམ་སྒོམ་སོགས་གཏན་བདེའི་སར། །འགོད་མཛད་བཀའ་དང་
བསྟན་བཅོས་པུསྟི་ཀ །ཞེས་པ་ལྟ་བུ། གཉིས་པ་རིགས་མ་ཚང་བའི་ཁྱད་པར་བརྗོད་པ་ནི།ཆོས་
བཟང་དགའ་བའི་འདུན་སར་མ་འཁྲུངས་ཤིང༌། །གཡོན་མིག་ལུས་ཕྲའི་རིགས་ལས་གྱུར་མིན་པའི། །
ཕྲ་ལྡེམ་དཀར་འཇམ་འཛུམ་ལྡན་ལང་ཚོ་ཅན། །པད་དཀར་ཆུན་པོས་ཀུན་གྱི་ཡིད་རབ་འཕྲོག །ཅེས་
པ་ལྟ་། གསུམ་པ་བྱ་བ་མ་ཚང་བའི་ཁྱད་པར་བརྗོད་པ་ནི། ཁྲོ་ཆགས་བརྩེ་བའི་ངང་ཚུལ་མི་
ལྡན་ལ། །སྐྱོད་བྱེད་གོམ་པའི་རླབས་ཀྱིས་མ་ཕྱིན་པར། །དལ་མེད་གླིང་བཞི་སྐོར་ཞིང་ཀུནྡ་གཞོམ། །
འདབ་སྟོང་ཉེར་བསྐྱེད་དུས་འབྱེད་ནམ་མཁའི་ནོར། །ཞེས་པ་ལྟ་བུ། བཞི་པ་རྫས་མ་ཚང་བའི་ཁྱད་
པར་བརྗོད་པ་ནི། བགྲང་ཡས་དཔུང་ཚོགས་འཁོར་དང་མི་ལྡན་ཅིང༌། །མདའ་མདུང་གྲི་སོགས་
མཚོན་ཆ་ཐོགས་མིན་པར། །སྣང་སྲིད་ལྷ་སྲིན་སྡེ་བརྒྱད་དྲག་པོའི་གཡུལ། །ཕྱེ་མར་ཐག་མཛད་པདྨ་
ཐོད་ཕྲེང་རྩལ།།ཞེས་པ་ལྟ་བུ།ལྔ་པ་རྒྱུ་མ་ཚང་བའི་ཁྱད་པར་བརྗོད་པ་ནི།ཤེས་རིག་དང་བྲལ་མར་
ངོའི་དུས་སུ་མཛད། །རི་བོང་མཚན་མས་རྙོག་པར་བྱས་ན་ཡང༌། །ཀུན་གྱི་མཆོད་ཡུལ་བདུད་རྩིའི་
འབྱུང་གནས་ཅན། །ཟླ་གཞོན་དཀྱིལ་འཁོར་ལྷ་ཆེན་གཙུག་གི་རྒྱན།།ཞེས་པ་ལྟ་བུའོ །
༈ ཉེར་དྲུག་པ་མཚུངས་སྦྱོར་གྱི་རྒྱན་ལ་གཉིས་ཏེ། ༡བསྟོད་དང་༢སྨད་པའི་མཚུངས་པ་
སྦྱོར་རྒྱན་ཟུང༌། །ཞེས་པའི་དང་པོ་བསྟོད་པའི་མཚུངས་སྦྱོར་ནི། ཉ་རྒྱས་ཟླ་སྣང་རིན་ཆེན་ཨཱ་དར། །
རྙོག་བྲལ་སྟོན་གྱི་པད་མཚོ་སྤྲིན་མེད་དབྱིངས། །ཤེས་ལྡན་བློ་གྲོས་རྒྱས་པའི་རྣམ་དཔྱོད་བཅས། །
དྭངས་ཤིང་གསལ་བའི་གྲགས་པ་སྲིད་ན་དཀར །ཞེས་པ་ལྟ་བུ། གཉིས་པ་སྨད་པའི་མཚུངས་སྦྱོར་།
འདིར་སྣང་སྲིད་འབྱོར་གྲགས་པའི་ཕུན་ཚོགས་དང༌། །གནས་སྐབས་སྒེག་མོར་རོལ་བ་འདོད་པའི་
དཔལ། །བག་མེད་དཀོར་གྱིས་མྱོས་པའི་སེར་གཟུགས་འགའ། །བདེ་བར་རློམ་ཡང་སྡུག་བསྔལ་
བསྐྱེད་པའི་གཞི། །ཞེས་པ་ལྟ་བུའོ།།
༈ ཉེར་བདུན་པ་འགལ་བའི་རྒྱན་ལ་དྲུག་སྟེ། ༡འགལ་གཞི་ཐ་དད་༢བྱ་བ་འགལ་བ་
དང༌། །༣གཞི་གཅིག་བྱེད་པ་འགལ་དང་༤ཆོས་མང་འགལ། །༥རྫས་དང་༦ལས་འགལ་སྦྱར་བའི་
69

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འགལ་བ་དྲུགཞེས་པའི་དང་པོ་གཞི་ཐ་དད་པའི་བྱ་བ་འགལ་བ་ནི།རབ་དཀར་འདབ་མ་སྟོང་དུ་
རྒྱས་པ་ཡི །འདམ་སྐྱེས་སྐྱེད་ཚལ་དགའ་བས་བཞད་པའི་ཚེ། །བསིལ་བྱེད་བདུད་རྩིའི་ཟེར་ལ་
མངོན་ཕྱོགས་པའི། །ཨུཏྤལ་དཀར་པོའི་ཟེའུ་འབྲུ་མི་མངོན་ཟུམ། །ཞེས་པ་ལྟ་བུ། གཉིས་པ་གཞི་
གཅིག་གི་བྱེད་པ་འགལ་བ་ནི།དབྱར་དུས་ཆུ་ཁུར་ལང་ལོང་གཡོ་བ་ལས། །ལྷ་ཡི་རྔ་གསང་དྲག་ཏུ་
ལྡིང་གྱུར་པས། །མདོངས་ལྡན་གཞོན་ནུ་དགའ་བའི་ཟློས་གར་བསྒྱུར། །མི་བསྲུན་གནམ་ཐེའི་
ཚོགས་རྣམས་སྐྲག་ཅིང་དངངས། །ཞེས་པ་ལྟ་བུ།གསུམ་པ་གཞི་གཅིག་གིས་ཆོས་དུ་མ་འགལ་བ་ནི།
མགོ་སྐྱེས་གནག་སྣུམ་འཛུམ་ལྡན་སོ་འཕྲེང་དཀར། །སྐེད་སྐབས་སྙེམ་ཞིང་འདོད་པའི་མྱོས་བུམ་
མཁྲངས །སྨིན་འཁྱོག་ལུས་སེམས་དྲང་པོའི་བཞིན་བཟང་མ། །མཆེད་དུ་མ་བསམས་སྙིང་ལ་ལྷང་
ངེར་གནས། །ཞེས་པ་ལྟ་བུ བཞི་པ་གཞི་གཅིག་གི་རྫས་འགལ་བ་ནི། རབ་དམར་བྱི་རུའི་མདངས་
ལ་དབང་གཞུའི་གོས། །ཞལ་གཅིག་ཕྱག་བཞི་ཁྲོ་ཆགས་འཛུམ་པའི་ཉམས། །མི་མགོའི་ཕྲེང་བ་
པདྨའི་དོ་ཤལ་ཅན། །གསང་བ་ཡེ་ཤེས་རྒྱལ་ཡུམ་ཌཱ་ཀིའི་གཙོ །ཞེས་པ་ལྟ་བུ།ལྔ་པ་གཞི་གཅིག་གི་
ལས་འགལ་བ་ནི། ངེས་གསང་བསྟན་པའི་བདག་པོ་ལུས་ཅན་ལ། །རྗེས་སུ་བརྩེ་བ་པདྨ་སམྦྷ་ཝས །
ཁྲོ་བ་མེད་ཀྱང་སྣང་ཞེན་བོན་གྱི་ཚོགས། །སྲིད་མཐར་བཀྲད་ཅིང་མི་བཟོད་དུཿཁར་སྦྱར །ཞེས་པ་
ལྟ་བུ། དྲུག་པ་སྦྱར་བའི་འགལ་བ་ནི། རིངས་ནས་རྣམ་པར་དཀར་བས་ཉེར་བསྐྱེད་པའི། །རིངས་ནས་
རྣམ་དཀར་འབྲས་བུས་ཉེར་བསྐྱེད་པའི །རིངས་ནས་རྣམ་དཀར་འོད་ཀྱིས་ཉེར་བསྐྱེད་པའི །རྙེད་པར་དཀའ་བ་མ་ལུས་ཚང་
བའི་རྟེན། །རྙེད་དཀའ་དལ་བརྒྱད་འབྱོར་བཅུ་ཚང་བའི་རྟེན།།རྙེད་དཀའ་ཟིལ་དངར་རོ་བཅུད་ཚང་བའི་རྟེན།།ཡིད་འོང་རབ་
ཏུ་རྒྱས་པའི་ཕུང་པོ་ལ། །ཡིད་འོང་ལང་ཚོ་རྒྱས་པའི་ཕུང་པོ་ལ།།ཡིད་འོང་འདུད་པ་རྒྱས་པའི་ཕུང་ལ།།རབ་ཆགས་ནམ་
ཞིག་གདུང་བ་དྲག་པོས་མནར། །རབ་ཆགས་ལུས་ཕྲ་འཆི་བདག་གདུང་བས་མནར།།རབ་ཆགས་བུང་བ་ཀྱིན་ཐང་གདུང་
བས་མནར།།ཞེས་པ་ལྟ་བུའོ། །
༈ ཉེར་བརྒྱད་པ་སྐབས་མིན་བསྟོད་པའི་རྒྱན་ལ་གཅིག་སྟེ། མཐོ་བཀུར་དམའ་སྐྱོངས་
རང་མཉམ་འགྲན་སེམས་བྲལ། །ཡིད་མཐུན་ལྷན་རོལ་གང་ཤར་བདེ་བར་སྤྱོད། །རྟེན་མེད་དབྱིངས་
སུ་བསྐྱོད་ནུས་གུ་ཡངས་སོ། །མཁའ་ལྡིང་ནམ་འཕངས་སྙེག་པའི་སྐྱིད་ཉམས་ལ། །ཞེས་པ་ལྟ་བུའོ། །
70

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཨུཏྤལ་ཕྲེང་བ
༈ ཉེར་དགུ་པ་ཟོལ་བསྟོད་གྱི་རྒྱན་ལ་གསུམ་། ༡མཐུ་༢དཔའ་༣སྟོབས་བཅས་ཕུན་
ཚོགས་ཟོལ་བསྟོད་གསུམ། །ཞེས་པའི་དང་པོ་མཐུ་ཕུན་ཚོགས་ཀྱི་ཟོལ་བསྟོད་ནི། དབྱངས་ཅན་
མགྲིན་པར་ཆགས་པའི་ལེགས་བཤད་ཀྱིས །བློ་གསལ་དགའ་བ་བསྐྱེད་ལ་ཡ་མཚན་ཅི །ཇི་སྙེད་
ཤེས་བྱའི་ཆོས་ཀུན་མཁྱེན་པའི་ཐུགས །ཤོང་བར་ནུས་པ་གཟུགས་སྐུའི་ཁྱོན་འདི་མཚར། །ཞེས་པ་
ལྟ་བུ། གཉིས་པ་དཔའ་བ་ཕུན་ཚོགས་ཀྱི་ཟོལ་བསྟོད་ནི། སྔོན་བྱོན་ལོ་པཎ་མཁས་གྲུབ་བགྲང་ཡས་
ཀྱིས། །ངལ་བརྒྱར་འབད་བླངས་རྒྱ་ཆེན་གཞུང་ལུགས་ཀུན། །དཀའ་ཚེགས་མེད་པར་མཁྱེན་པའི་
ཀློང་ཆེན་དུ །སྡུད་འདི་མཁས་དབང་ཁྱོད་ཀྱིས་རིགས་སམ་ཅི། །ཞེས་པ་ལྟ་། གསུམ་པ་སྟོབས་
ཕུན་ཚོགས་ཀྱི་ཟོལ་བསྟོད་ནི།རྒྱུ་འབྲས་ཆོས་ལ་བསམ་གྱིན་ངེས་འབྱུང་སྐྱེ། །ཐོས་བསམ་སྒོམ་པས་
སྒོ་གསུམ་དལ་མེད་སྐོལ། །དཀའ་སྤྱད་སྡུག་ཁུར་ངང་དུ་མི་ཚེ་འདི། །འཛད་པར་བྱེད་པའི་གཏན་གྱི་
བདེ་བས་གང༌། །ཞེས་པ་ལྟ་བུའོ།།
༈སུམ་ཅུ་པ་ངེས་བསྟན་གྱི་རྒྱན་ལ་གཉིས་བཤད་པ་ནི། ༡མཆོག་དང་༢མཆོག་མིན་ངེས་
པར་བསྟན་པ་གཉིས། །ཞེས་པའི་དང་པོ་མཆོག་ངེས་བསྟན་ནི། འདབ་སྟོང་བཞད་པའི་གེ་སར་རྩི་
བཅུད་གྱིས།།བུང་བའི་ཚོགས་ཀུན་བདེ་བར་འཚོ་བ་འདིས།།ངེས་གསང་རྡོ་རྗེ་ཐེག་པའི་ཟབ་བཅུད་
གྱིས །སྐལ་ལྡན་གདུལ་བྱ་སྨིན་ཅིང་གྲོལ་དེ་སྟོན། །ཞེས་པ་ལྟ་བུ གཉིས་པ་མཆོག་མིན་ངེས་
བསྟན་ནི། དཔྱིད་དཔལ་དྲོད་གཤེར་འཛོམ་པའི་དགའ་སྟོན་དཔལ། །ངེས་པར་དགུན་གྱི་རེག་བྱས་
འཇོམས་བྱེད་པས །འདིར་སྣང་སྲིད་པའི་ཕུན་ཚོགས་བདེ་བའི་དཔལ། །མི་རྟག་འདུས་བྱས་ཆོས་
ཉིད་གསལ་བར་སྟོན།།ཞེས་པ་ལྟ་བུའོ། །
༈ སོ་གཅིག་པ་ལྷན་ཅིག་བརྗོད་པའི་རྒྱན་ལ་གསུམ་སྟེ། ༡ཡོན་ཏན་ལྷན་ཅིག་༢བྱ་བ་ཐ་
དད་དང༌། །༣བྱ་བ་གཅིག་པའི་ལྷན་ཅིག་བརྗོད་དང་གསུམ། །ཞེས་པའི་དང་པོ་ཡོན་ཏན་ལྷན་ཅིག་
བརྗོད་པ་ནི། ཟབ་ཡངས་མི་ཟད་ཆུ་བོའི་གཏེར་ཆེན་དང༌། །ལྷན་ཅིག་ཤེས་བྱའི་ཕ་མཐའ་བགྲོད་
པར་དཀའ། །སྣ་ཚོགས་སྤེལ་ལེགས་རིན་ཆེན་དོ་ཤལ་དང༌། །ལྷན་ཅིག་ཟབ་དོན་ལེགས་བཤད་
མགྲིན་པའི་རྒྱན། །ཞེས་པ་ལྟ་བུ། གཉིས་པ་བྱ་བ་ཐ་དད་པའི་ལྷན་ཅིག་བརྗོད་པ་ནི། རབ་གསལ་
71

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ནམ་མཁའི་ནོར་བུའི་ཟེར་འཕྲེང་གིས། །མི་སྣང་ཐིབས་བུའི་དམག་རུམ་འཇོམས་པ་དང༌། །ལྷན་
ཅིག་མི་ཤེས་རྨོངས་པའི་ཚོགས་རྣམས་ཀུན། །འཇམ་མགོན་མཁྱེན་བརྩེས་སྒྲིབ་བྲལ་གསལ་བར་
བྱས །ཞེས་པ་ལྟ་བུ། གསུམ་པ་བྱ་བ་གཅིག་པའི་ལྷན་ཅིག་བརྗོད་པ་ནི། གཉེན་ལྕུག་སོར་མོས་
བསྐུལ་བའི་རྒྱུད་མངས་དང༌། །དྲུག་སྐྱེས་མགྲིན་པའི་འགྱུར་ལས་འོངས་པའི་། །ཚིག་རྒྱན་ལེགས་
པར་བཤད་པའི་ཟབ་དོན་དབྱངས། །ལྷན་ཅིག་སྙན་འཇེབས་རྣ་བའི་དཔྱིད་དུ་གྱུར།།ཅེས་པ་ལྟ་བུའོ།།
༈སོ་གཉིས་པ་ཡོངས་རྗེས་ཀྱི་རྒྱན་ནི། རྒྱལ་ཀུན་སྤྱི་གཟུགས་ཨཽ་ཡ་ན་པས། །མཆོག་
ཐུན་དངོས་གྲུབ་འབད་མེད་བསྩལ་བས་ན། །སྐལ་བཟང་སྐྱེ་དགུ་མ་ལུས་བསྙེན་སྒྲུབ་དང༌། །མཆོད་
བསྟོད་ལ་སོགས་བསྔགས་པའི་སྒྲ་དབྱངས་སྒྲོག །ཅེས་པ་ལྟ་བུའོ།།
༈སོ་གསུམ་པ་ཤིས་བརྗོད་ཀྱི་རྒྱན་ནི། གང་ཞིག་བསྟེན་ན་བསམ་པའི་རེ་བ་ཀུན། །སྐོང་
མཛད་བསླུ་མེད་དཀོན་ཅོག་རྣམ་གསུམ་གྱིས། །ཕན་བདེའི་དཔལ་ཡོན་བཀྲ་ཤིས་ཕུན་ཚོགས་ཀུན། །
འབད་མེད་ལྷུན་གྱིས་གྲུབ་པའི་དགེ་ལེགས་སྩོལ།།ཅེས་པ་ལྟ་བུའོ། །
༈ སོ་བཞི་པ་རབ་སྤེལ་གྱི་རྒྱན་ལ་གཉིས་ཏེ ༡ གཅིག་ལ་༢གཅིག་བརྟེན་སྟོབས་
མཚུངས་རབ་སྤེལ་ཟུང་། །ཞེས་པའི་དང་པོ་གཅིག་ལ་གཅིག་བརྟེན་གྱི་རབ་སྤེལ་ནི། ལྷ་གཅིག་ཉི་
གཞོན་མཚན་དཔེའི་གཟུགས།གཟི་འོད་ཀྱིས། །སྲིད་གསུམ་གསལ་ཕྱིར་འགྲོ་བའི་སྒྲོན་མར་དཔེའགྲན། །
འདོད་དགུའི་དཔལ་སྟེར་ཙིནྟ་མ་ཎི་དང༌། །ནོར་ནས་ཀླུ་དབང་གཙུག་ཏུ་རབ་རྟགས།འཁྱེར་གྱི་དོགས། །
ཞེས་པ་ལྟ་བུ གཉིས་པ་སྟོབས་མཚུངས་རབ་སྤེལ་ནི། པད་དཀར་ལ་འཁུ་དཔེ།དབྱངས་ཅན་ལྷ་མོའི་
ཞལ །མུ་ཏིག་གཟུགས་ཅན།ཚེམ་ཕྲེང་བྱི་རུའི་མཆུ་སྒྲོས་འཛུམ །ཉམས་ལྡན་བེེ་ཌཱུར་རྒྱུད་མངས་
དབྱངས་ཉན་ཕྱིར། །ཟླ་སྣང་དབུ་རྒྱན་ཟོལ་སེམས་མེད་རབ་རྟོག་སྙམ་སྒྲ་ཅན།གྱིས་འོངས་སམ་སྙམ།།ཞེས་པ་
ལྟ་བུའོ། །
༈ སོ་ལྔ་པ་དགོངས་པ་ཅན་གྱི་རྒྱན་ནི། ཉམས་འགྱུར་སྟོང་ལྡན་ཉམས་འགྱུར་ལེགས་
བཤད་མཆོག །དོན་བཟང་ཡིད་འཕྲོག་དོན་བཟང་རྒྱན་གྱི་ཚོགས །དཔེ་རུ་འོས་ཞེས་དཔེ་རུ་བརྗོད་
པ་འདི། །ཚིག་རྒྱན་གསལ་ཕྱིར་ཚིག་རྒྱན་མཁན་དེས་སྦྱར། །ཞེས་པ་ལྟ་བུ་སྟེ་དོན་རྒྱན་ཡོངས་སུ་
72

ངོ་མཚར་སྙན་ཚིག་རིག་པའི་དོན་རྒྱན་གྱི་དཔེར་བརྗོད་ལེགས་བཤད་ཏྤལ་ཕྲེང་བ
རྫོགས་པ་དཔེར་བརྗོད་ཟིན་།
སྨྲས་པ། ཟབ་དོན་ཉམས་འགྱུར་ཚིག་རྒྱན་ལེགས་བཤད་དཔེར། །གསལ་བར་བརྗོད་པ་
ཨུཏྤལ་གཞོན་ནུའི་ཕྲེང་། །སྔོན་མེད་བློ་གྲོས་སྲད་བུར་རྒྱུས་ཏེ་སླར། །སྐལ་བཟང་མགུལ་བ་མཛེས་
བྱེད་འདི་ཁོ་ན། །ངོ་མཚར་སྙན་ཚིག་གཞུང་ལུགས་བཻཌཱུར་ཡའི། །རྒྱུད་མང་འབུམ་ཕྲག་ཅིག་ཅར་
འཁྲོལ་བའི་དབྱངས། །ཐོས་བརྩོན་རྣ་བའི་དཔྱིད་དུ་འགྱུར་ཕྱིར་ཏེ། །ལྟོ་རྒྱབ་ལས་གཞན་དོན་ཉེར་
ཕྱོགས་འདིར་དཀོན། །འོན་ཏེ་རང་སྣང་ཟླ་གཞོན་བདུད་རྩིའི་ཟེར། །འགོག་བྲལ་སྤྲོ་བྱེད་འདུ་
གསུམ་ཨཱ་ཡུར་མིང༌། །ཐ་སྙད་རིག་པ་སྨྲ་བའི་ཚུལ་འཛིན་དེས། །སྨན་ལྗོངས་རང་ཉིད་བསྟི་བའི་
གནས་སུ་སྦྱར། །སརྦ་མངྒ་ལཾ།། ༎
73

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
༄༅། །སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་
གསར་པ་དགའ་བའི་མགུལ་རྒྱན་བཞུགས་སོ། །
ཀརྨ་རིན་ཆེན་དར་རྒྱས
གསང་ཆེན་བསྟན་པའི་ཉི་མ་གཏེར་ཆེན་རྗེའི །ཞབས་ཟུང་རྩིབས་སྟོང་འཁོར་ལོ་ཤིང་
རྟའི་ཁྲིར། །བསྟི་བའི་འོད་རིས་མཐོང་ཚེ་སྐྱེ་དགུའི་ཚོགས། །ལག་པའི་ཀུ་མུད་གཞོན་ནུ་སྙིང་གར་
ཟུམ །ཟུར་གྱིས་ཕྲ་མོར་ཐོས་དང་བསམ་པའི་གནས་འདིར་རྟོགས་མིན་ཞེས །བློ་ཆུང་ཡུལ་ལ་
འཇུག་པར་མ་ནུས་ནས། །རྒྱལ་བས་མཁའ་ལ་སྤྱན་གྱི་ལྟ་སྟངས་ཀྱིས། །གཟིགས་པའི་ཚུལ་གྱིས་
བརྡ་ཡིས་སྟོན་པར་མཛད། །ཡོན་ཏན་ལྷན་ཅིག་བརྗོད་པར། །པད་འབྱུང་བླ་མའི་ཐུགས་རྗེའི་བྱིན་
རླབས་དང༌། །ལྷན་ཅིག་ཁོ་བོའི་མོས་གུས་གདུང་ཤུགས་འཕེལ། །གང་དེའི་ལུང་རྟོགས་དར་ཚེ་སྣོད་
མིན་དང༌། །སྙིགས་དུས་ལས་ཐབས་མཐོང་བའི་འཇིགས་སེམས་དང༌། །།དྲིདྲིན་ཆེན་བླ་མ་དྲན་པའི་
གདུང་ཤུགས་། །འདི་གསུམ་ལྔ་བདོའི་དུས་འདིར་ལྷན་ཅིག་འཕེལ། །རྗེ་བཙུན་བླ་མ་མཁྱེན་པའི་
གཏེར་ལ་ཕྱག་འཚལ་ལོ། །
ཐོག་མར་སྙན་ངག་གི་དགོས་དོན་ནི། སྟོན་པ་སངས་རྒྱས་ཉིད་ཀྱི་མདོ་ལས། དམ་པའི་
ཆོས་གསལ་བར་བྱ་བའི་ཕྱིར་སྙན་ངག་བྱའོ།།དཀོན་མཆོག་གསུམ་ལ་བསྟོད་པར་བྱའོ།།དེ་ལས་བླ་
ན་མེད་པའི་བྱང་ཆུབ་ཐོབ་པར་འགྱུར་རོ། །ཞེས་དང༌། དཔག་བསམ་འཁྲི་ཤིང་གི་ལེགས་བཤད་
ཚོམས་གྱི་ཡལ་འདབ་ཏུ།མཁས་པ་ཉིད་ནི་མེད་ན་བློ་གྲོས་རྣམས་ཉམས་མི་རྣམས་འཚོ་བ་དོན་ཡོད་
མིན། །མཚུངས་མེད་རྒྱལ་བའི་སྙན་ངག་མེད་ན་མཁས་པ་ཉིད་ནི་ནེ་ཙོའི་ཀློག་དང་མཚུངས། །དེ་
74

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན།
བཞིན་གཤེགས་པ་དུས་མཁྱེན་རྒྱལ་པོ་ནི། །སྙན་ངག་མཁན་ཚེ་བདེ་གཤེགས་རྩ་མཆོག་ལ། །
ཚིགས་སུ་བཅད་པའི་དབྱངས་ཀྱིས་བསྟོད་ནས་སུ།།དང་པོར་བྱང་ཆུབ་མཆོག་སེམས་བསྐྱེད་།།
ཞེས་པ་སོགས་ཀྱི་ལུང་དོན་ལ་དཔག་སྟེ་སྡེ་སྣོད་འཛིན་པ་རྣམས་ཀྱི་བྱ་རོག་སོར་བརྟགས་ཀྱི་བསྟན་
བཅོས་ལྟར་མི་འདོར་བར་བྱའོ །མཁས་པ་འགའ་ཞིག་གིས་བསྟན་བཅོས་ཀྱི་གཞུང་འདི་ཕྱི་ནང་
ཐུན་མོང་དུ་འཛིན་ཀྱང༌།སློབ་དཔོན་གྲུབ་མཐའ་ཕྱི་རོལ་དང༌། གཉིས་ཀར་འདོད་པ་སོགས་བཞེད་
པ་མང་ཡང༌།རྩོམ་པ་པོ་ནི་ཕྱི་རོལ་པའི་པཎྜི་ཏར་ངེས་ཤིང་། དམངས་དྭ་ཧར། དབྱུག་གུ་དབྱུག་
གསུམ་ལེགས་ལྡན་གཟུགས། །འཆང་ཞིང་དུས་སུ་མཆོད་པ་དང༌། །ཞེས་གསུངས་པ་ལྟར། ལྷ་ཆེན་
ཁྱབ་འཇུག།ཚངས་པ།དབང་ཕྱུག་གསུམ་གཟུགས་གཅིག་ཏུ་འདོད་ནས་དབྱུག་པ་གཅིག་ཐོགས་པ་
དང༌།གསུམ་དུ་འདོད་ནས་དབྱུ་གུ་རྩེ་གསུམ་འཆང་བ་དང་།དབྱུག་གུ་གསུམ་རྩ་བ་བར་པ་དང༌།རྩེ་
མོ་རྣམས་སུ་ཆིངས་ཀྱིས་བཅིངས་དུས་སུ་མཆོད་པར་བྱེད་པ་སོགས་ཀྱིས་བརྟུལ་ཞུགས་ལ་གནས་
པས་སོ་ཞེས་བོད་མཁས་པ་མི་ཕམ་དགེ་ལེགས་རྣམ་རྒྱལ་བས་སྙན་ངག་ལ་དཔྱད་པ་ཨུཏྤལའི་ཕྲེང་
བའི་ལན་སྣང་བ་མཆོག་གི་དུས་སྟོན་དུ་གསུངས་པ་དང༌། དྷརྨཱ་ཀ་རའི་ཞལ་ལུང་དབྱངས་ཅན་རོལ་
མཚོར། ཀུན་ཏུ་རྒྱུ་དནྜི་ཞེས་པའི་སྡེ་ཚན་ཞིག་ཡོད་པ་དེ་ཡིན་གསུངས་ཤིང༌།སློབ་དཔོན་འདི་ས་རི་
པྲ་ཛ་སྟེ་ཀུན་ཏུ་རྒྱུ་ཡིན་ཞིང་། འདི་ལ་སྟིཀྐུ་སྟེ་དགེ་སློང་ཡང་ཟེར། ཆ་ལུགས་སྐྲ་དང་ཁ་སྤུ་བྲེག་ཅིང་
གོས་ངུར་སྨྲིག་ཅན་དབྱུ་གུ་ཐོགས་པ། སློང་མོས་འཚོ་བ་ཞིག་གོ། དབྱུག་གསུམ་ལ་ཚད་དང་རྒྱུ་
བཅས་ཁམས་འགྲེལ་དུ་གསལ།དབྱུག་གུ་གཅིག་ནི་ཚེ་འོད་མའི་དབྱུག་པ་འཆང་བའོ།།
ཡང་མཁས་པ་འགའ་ཞིག་གིས་ཤར་ལྷོ་དག་གི་ལམ་སྲོལ་ལ་ལྟོས་ཏེ་དབུས་ནུབ་བྱང་
སོགས་ཀྱི་ལམ་སྲོལ་ཡོད་མེད་དོགས་སློང་བཀོད་ཀྱང་ཡོངས་གྲགས་ཀྱི་ལམ་སྲོལ་གཉིས་ལས་
མེད་དོ། །ནང་གསེས་ཕྲ་མོ་ཙམ་གྱི་རྣམ་རྟོག་གི་ས་བོན་མཐའ་ཡས་སོ། །སྣར་ཐང་ལོ་ཙཱ་བ་སངྒ་ཤྲཱིས་
བཀླག་པས་དོན་འགྲུབ་ཕྱི་ནང་གསང་གསུམ་གྱི་སྦྱོར་བཤད་མཛད་པ་དེ་འདྲའི་རྒྱན་གྱི་ངོས་འཛིན་
མེ་ལོང་གཞུང་དུ་མེད་པས་འགལ་ལོ་ཞེས་དགག་པ་མཛད་པར།བོད་མཁས་པས། དེ་ཉིད་རྗེས་
འཇུག་སྤྲོ་བ་འཕེལ་པའི་ཆེད་ཡིན་པས་གཞུང་དོན་ལ་མ་ཞུགས་པའི་ཉེས་པ་མེད་དེ་དོན་ཐོག་ལ་
75

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གནས་པའི་ཕྱིར། །སྦྱར་བ་གཟུགས་གཅིག་ལྡན་པའི་ཚིག་དུ་མའི་དོན་ལྡན་ཡིན་པར་འདོད།ཅེས་
དང་།གཟུགས་ཅན་དཔེ་ཡི་རྣམ་རྟོག་ནི། །མཐའ་ཡོད་མ་ཡིན་དེ་ཡི་ཕྱིར། །མ་བརྗོད་རྗེས་སུ་དཔག་
པར་བྱ། །ཞེས་གསུངས་པ་ལྟར་སྦྱར་བ་དང་གཟུགས་ཅན་གྱི་དབྱེ་བ་སྙེད་བཤད་པའི་ཕྱིར་མི་
འགལ་ལོ། །ཟུར་མཁར་བ་བློ་གྲོས་རྒྱལ་པོས། བཅད་ལྷུག་སྤེལ་གསུམ་ལུས།སྡེ་བཞི་སྲོགཐུན་མོང་
དང་ཐུན་མོང་མ་ཡིན་པའི་རྒྱན་ཏེ་མཚན་ཉིད་གསུམ་དུ་མཛད་པ་ནི།ཆོས་རྗེ་ས་པཎ་གྱིས། སྲོག་གི་
དབང་པོས་མ་བཟུང་པའི། །མི་རོ་བཟང་ཡང་སུ་ཞིག་ལེན། །གསུངས་པ་ལྟར་སྲོག་མེད་པའི་རྒྱན་
རོའི་དོན་དུ་འགྱུར་བར་དོགས་མོད། དེ་ལྟ་ན་མིག་ལ་སོགས་པའི་དབང་པོ་གཞན་ཡང་ཅི་སྟེ་མི་
དགོས། སྡེ་བཞི་ནི་སྙན་ངག་གི་མཚན་ཉིད་འཆད་པའི་སྐབས་ཡིན་པས་ཐམས་ཅད་ཚང་བའི་ངེས་པ་
མེད།བོད་ཊིཀྐ་ཁུངས་མ་དཔང་ལོའི་འགྲེལ་ཆེན་དུ་མ་བཤད་པས དངོས་བསྟན་བོར་ཤུགས་
བསྟན་འཚོལ་བ་མི་འཐད་ཅེས་བོད་མཁས་པས་གསུངས་སོ། །ས་སྐྱ་པ་ངག་དབང་ཆོས་གྲགས་ཀྱིས
རིགས་པ་སྟེ་དྲང་པོའི་རྒྱན་ཞེས་གསུངས་ཀྱང༌།བོད་མཁས་པས།རིང་བའི་རིགས་གྱི་སྡེས་ཕྱེ་བའི་
རིང་པ་ཡིན་ན། ཡུཀྟ་དང་དྲང་པོ་ཡིན་ན་རི་ཛུ་ཞེས་དགོས་པ་རྒྱ་དཔེར་མི་འབྱུང་བས་མི་འཐད་ཅེས་
བཀག་གོ། རིགས་སམ་མཚན་ཉིད་དམ་ཆོས་བརྗོད་པ་མིང་གི་རྣམ་གྲངས་ཡིན་ལ་སྡེ་ཚན་གྱི་བྱེ་བྲག་
མང་པོ་གོ་བའི་རིགས་ལ་ཛཱ་ཏི་དང༌། རིགས་རྒྱུད་ཀྱི་རིགས་ལ་ཀུ་ལའི་སྒྲ་འཇུག་པ་གཉིས་ལས་
འདིར་སྔ་མ་ཉིད་དོ། །དབྱངས་ཅན་རོལ་མཚོར་རིགས་ཞེས་པ་རང་དང་འདྲ་བའི་རིགས་ཀུན་ལ་
ཁྱབ་པའི་ཁྱད་ཆོས་ཞེས་གཞུང་དོན་བཞིན་དུ་བཤད་ནས། རྣམ་གསལ་དཔེ་བརྗོད་སྐབས་སུ་རྫས་
བརྗོད་ལྟ་བུ་བྱེ་བྲག་པ་ཞིག་ལ་སྦྱར་ནས་རང་ཚིག་རང་འགལ་ལོ། །ཞེས་གསུངས་སོ །ཁྱད་གཞི་
རིགས་བརྗོད་པ་ཡིན་ན་རིགས།དེ་བཞིན་དུ་ཁྱད་གཞི་བྱ་བ་ཡོན་ཏན་རྫས་སོགས་དབྱེ་དགོས་ཀྱི
ཁྱད་ཆོས་སྣ་ཚོགས་སྨོས་པའི་སྒོ་ནས་བསམ་ན་བཞི་ཀ་རིགས་བརྗོད་པ་ཡིན་པས་ཁྱབ་པར་གསུངས།
འདི་སྐབས་ཀྱི་ཡོན་ཏན་ནི། མཐོ་རིས་ཀྱི་བདེ་བ། ངན་སོང་གི་སྡུག་བསྔལ།ཆུ་བོ་ཐུར་དུ་འབབ་པ་
ལྟ་བུར། རང་གི་གཤིས་ལ་རང་ཆས་སུ་གནས་པ་ལ་ངོས་འཛིན། མུ་སྟེགས་པས་རྡུལ་མུན་སྙིང་
སྟོབས་གསུམ་མོ། །འདི་སྐབས་ཡོན་ཏན་དང་མཚན་ཉིད་ཀྱི་མུ་བཞི་བརྩི་ཚུལ་ཁམས་འགྲེལ་དུ་
76

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
གསལ་ལོ། །འདིར་བརྗོད་པ་ནི་བུད་མེད་ལུས་ཀྱི་རེག་བྱའི་ཡོན་ཏན་བརྗོད་པ་ཡིན་། །ཁམས་
འགྲེལ་རོལ་མཚོར།ལྷ་དུ་མ་ཡོད་པའི་ནང་ནས་ལྷ་དབང་ཕྱུག་ཅེས་པའི་བྱེ་བྲག་པ་ཞིག་སྨོས་པ་
རགས་པའི་རྫས་ཙམ་དུ་འདོད་དེ་དཔེར་ན།རྩོད་པའི་དུས་འདིར་བདུད་བརྟུལ་ནས། །མངོན་པར་
སངས་རྒྱས་ཆོས་འཁོར་བསྐོར། །བསྟན་པས་འཇིག་རྟེན་གསལ་མཛད་པའི། །སྟོན་པ་ཤཱཀྱ་སེང་
གེའོ། །ཞེས་སོ །
བྱ་བའི་རིགས་བརྗོད་དུ། གྲངས་མེད་གསུམ་དུ་ཚོགས་བསགས་སྒྲིབས་པ་སྦྱངས །རྗེ་
གདན་གྱི་བྱང་ཆུབ་ཤིང་དྲུང་དུ། །མངོན་སངས་རྒྱས་ནས་གདུལ་བྱ་འདུལ་བའི་ཕྱིར། འཇིག་རྟེན་
ཁམས་འདིར་ཆོས་ཀྱི་འཁོར་ལོ་བསྐོར། །ཞེས་སོ། །འདི་དག་གི་སྐབས་སུ་སྔ་འགྲེལ་རྣམས་དང་
ཁྱད་པར་ཆེའོ། །ཡོན་ཏན་གྱི་སྐབས་སུ། སྙིང་སྟོབས་ཀྱི་ནི་ཡོན་ཏན་འདིས། །སྡུག་དང་མི་སྡུག་བར་
མ་ཡི །ཡུལ་ལ་ཆགས་སྡང་རྨོངས་པའི་བློས། །སེམས་འདི་གཡོ་ཞིང་ཡང་ཡང་འཇུག ཅེས་དཔེར་
བརྗོད་དོ། །བཅོ་ལྔ་པ་མཉམ་ཉིད་ཀྱི་དཔེ་ནི། སཱ་ལའི་ནགས་ཀྱི་མཛེས་ལྡན་པ །ལན་བུར་བཅས་
པའི་གདོང་མཛེས་ལྡན། །ཅེས་དང༌། དཔེ་བརྗོད་དངོས་ནི། བུད་མེད་འདི་དག་གྲུབ་མཐའ་ལ། །
ཞུགས་པའི་སྐྱེ་བོ་སྐལ་བཟང་བཞིན། །བདེ་བའི་དོན་བརྩོན་འབྲས་བུ་འབྱིན། །རང་ཚུལ་བག་མེད་
འཆོལ་མ་ཡིན། །སྐྱེ་བོ་སྐལ་བཟང་དཔེ་བུད་མེད་དཔེ་ཅན་མ་ཡིན་ཞེས་དགག་ཚིག་དང༌། འཆོལ་མ་
ཡིན་ནོ་གཅོད་མཚམས་ཐ་དད་དོ། །ཟླ་བོ་དངོས་པོའི་དཔེའི་སྐབས་སངྒ་ཤྲཱིས་ལྷའི་དཔག་བསམ་གྱི་
ཤིང་ཡོངས་འདུས་ས་བརྟོལ་ཞེས་བྱ་བ་གཅིག་ཁོ་ན་ཡོད་ཀྱི་གཞན་མེད་ཅེས་པའོ །ཞེས་དང་། ཡང་
མཁས་པ་ལ་ལས ཡོངས་འདུས་ཤིང་གི་མིང་ཡིན་གྱི་ཚལ་མིན་ཞེས་པ་དང༌།ཡོངས་འདུ་ཚལ་གྱི་
མིང་ཡིན་གྱི་ཤིང་མིན་ཞེས་པ་སོགས་སྣ་ཚོགས་སུ་བཞེད་ཀྱང་ཚལ་གྱི་ཚིག་དང་མ་འབྲེལ་བའི་ཡོངས་
འདུ་ཞེས་པ་ཤིང་ལྗོན་པ་དང༌། ཚལ་དང་འབྲེལ་ཚེ་ལྗོན་པ་སྐྱེས་པའི་ཚལ་དུ་ངོས་འཛིན་དགོས།
འགྱུར་ལུགས་གཉིས་གང་བྱས་ཀྱང་ཁྱད་པར་མེད་ཅེས་བོད་མཁས་པས་གསུངས་། །གང་བརྗོད་
ཀྱང་དཔག་བསམ་གྱི་ཤིང་གཅིག་པུའི་ཡོན་ཏན་ལྷག་པར་སྟོན་པ་ཞིག་ཏུ་ཆོག་པས གཞན་རྩོད་
པ་ལ་སྙིང་པོ་མེད་པར་མངོན།མཁན་ཆེན་ངག་དབང་ཆོས་གྲགས་ཀྱིས། ཛ་ཧུ་བུ་མོ་འཕྲོག་བྱེད་རྐང་
77

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པ་། །རྩེ་ལ་བཏགས་ཞེས་བརྗོད་ན་གངྒཱ་ཉིད། །ཏོག་ཏུ་འགྱུར་ཞེས་བློ་གྲོས་རྩིང་པོའི་གདམས། །
འོ་ན་རྐང་རྩེ་གྱེན་བསྟན་ཡིན་ནམ་ཅི །ཞེས་སོ །པཎ་ཆེན་སངྒ་ས།ཛ་ཧུ་ཡི་བུ་མོའི་གོས། །
འཕྲོག་བྱེད་རྐང་པའི་རྩེ་ལ་བཏགས། །ཞེས་དང༌།ཤོང་ལོས། འཕྲོག་བྱེད་རྐང་པ་ཛ་ཧུ་ཡི། །བུ་མོའི་
ཆུ་གོས་རྩེ་ལ་བཏགས། །ལྷ་མིན་དོགས་མེད་ལྷ་དགའ་བའི། །དགའ་སྟོན་རྒྱལ་མཚན་རྒྱལ་གྱུར་ཅིག །
ཅེས་པ་འདི་གཏམ་རྒྱུད་རྒྱས་པ་ཁྱད་པར་འཕགས་བསྟོད་ཀྱི་འགྲེལ་པ་སློབ་དཔོན་ཤེས་རབ་གོ་ཆས་
མཛད་པར་ཡོད་གསུངས།ཆོས་གྲགས་ཀྱིས་དྲི་བ་ཉེར་བརྒྱད་ཀྱི་སྐབས་སུ།ཙུམ་པ་ན་ཞེས་པ་ཁ་སྤྲད་
ནས་འོ་བྱེད་པའི་དོན་ཡིན་གྱི། ལོག་གཡེམ་དངོས་མ་ཡིན་ནོ། །ཞེས་བོད་མཁས་པས་གསུངས་སོ། །
དེ་དག་གིས་བ་གསུམ་པར།འཇིག་རྟེན་གྲགས་པ་ལས་བརྒལ་འུད་ཆེན་གྱིས།།གཏམ་གྱི་སྦྱོར་
བ་ཕུལ་བྱུང་རྒྱན་ཡིན་ན། །འབྱུང་མིན་དཔེ་དང་བསྙོན་དོར་གཟུགས་ཅན་སོགས། །ཕུལ་བྱུང་རྒྱན་དུ་
ཐལ་བ་གང་གིས་ཟློག །ཅེས་པ་ནི་ཚིག་འཁྲིའི་ཐལ་ངག་ཙམ་། །རང་བཞིན་བཟང་པོའི་སྙན་པར་
བརྗོད་ན་རྒྱན་ཆེ་ཞིང་།རང་བཞིན་ངན་པ་བརྗོད་ན་རྒྱན་མི་འོས་ཏེ།བློ་བརྟན་པའི་དྲུང་དུ མཆུ་ནི་
ནག་ཅིང་གུག་པ་དང༌། །གཤོག་པ་ནག་ཅིང་ཟེར་བ་འདྲ། །རྐང་པ་གཉིས་ཀྱང་ལྕགས་ལས་བྱས །
བྱ་རོག་འདི་དག་ཚིག་རྩུབ་སྒྲོགས། །ཞེས་བརྩམས་པས།དེར་ཚོགས་ཀུན་བཞད་གད་ཐིགདེ་རིང་ཇ་
གྲལ་དུ། བློ་བརྟན་ཡང༌།དེ་རང་སྐྱོར་སྐད་པཎ་ཆེན་ཤཱཀ་མཆོག་རྣམ་ཐར་དུ་གསལ་བ་ལྟར་སྤངས་
བྱའོ། །ས་འཛིན་ཀ་ཊ་ཀ་མང་ཞིང༌། །ཞེས་པ་ཀ་ཊ་ནི། མུ་ཏིག་ཕྲེང་བར། ཀ་ཊ་ཀ་ནི་རི་ངོས་དང་།
རི་ཞོལ་རྒྱལ་པོའི་ཕོ་བྲང་དང༌། གདུ་བུ་རྒྱ་མཚོ་ལན་ཚྭ་དང༌། རྒྱན་དང་གླང་པོའི་སོ་ལའོ། །ཞེས་
འབྱུང་བས་སོ། །དགོངས་པ་ཅན་ནི། སློབ་དཔོན་ངག་གི་དབང་ཕྱུག་གིས། འདི་གཞུང་གི་རྒྱུད་ལ་ཡོད་
པ་ཡིན་པས།ཚིགས་བཅད་གཅིག་དང་གཉིས་ལ་སོགས་པའི་ཡུལ་ལ་ཡོད་པའི་མིན་པ་གསལ་ལོ།།
དོན་ལྡན་སྙན་པའི་ཚིག་དགོངས་པ་ཅན་ནི་ཡིན་ཡང་ཁྱབ་པ་ཁས་མི་ལེན་། །ཆུ་འགོ་གངས་ལ་ཐུག་
པ་ལྟ་བུ་དཔང་ལོའི་འགྲེལ་པ་ཞེས་བོད་མཁས་པས་བསྔགས་བརྗོད་ཆེ།དེའི་རྗེས་སུ་འཇམ་
དབྱངས་ཁ་ཆེས། དཔང་ཊཱིཀ་གི་གནད་བཟུང་བ་རྒྱས་བསྡུས་འཚམས་པ་སྒྲ་རྒྱན་དཔེར་བརྗོད་
མཚར་ཞིང་ཟུར་ཁྱད་ཐོན་པ་ཡང་ཡོད་མོད། ཕྲ་མོ་དང་དཔེར་བརྗོད་ཐོར་བུ་ལ་འཕྱན་དོགས་པ་ནི་རི་
78

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
བོང་ཅལ་འགྲོགས་། །སྣར་ཐང་པ་སངྒ་ཤྲཱིའི་འགྲེལ་བཤད་ལ། གཟུགས་ཅན་དང་དོན་གཞན་
བཀོད་པ། ཉམས་རྒྱན་སོགས་ལ་ཕྲན་བུའི་སྐྱོན་ཆགས་ཀྱང་མཆོད་བརྗོད་སྦྱར་བའི་ཡོན་ཏན།
མཚུངས་པ་གསལ་བྱེད་ཀྱི་འགྱུར་སོགས་སྔོན་མེད་པའི་ལེགས་བཤད་མང་ལ། གསལ་ཞིང་བཟུང་
བདེ་བ གཞན་ལ་ཕན་པ་སོགས་ཐུགས་བསྐྱེད་དང་སྨོན་ལམ་གྱི་མཐུའོ་ཞེས་བོད་མཁས་པས་
གསུངས རྗེ་ཕྲིན་ལས་ཞབས་ཀྱིས། རྐང་པ་མེད་པའི་ཚིག་རྒྱུན་ནི། །ལྷུག་པ་བརྗོད་པ་དག་དང་
གཏམ། །ཞེས་པ་རྐང་པ་བཞི་བཞིར་བཅད་ཚིག་རྒྱུད་ལྷུག་པར་བཞག་པ་དེའང་གླིང་ལྟ་བུ་དང་
འབྲེལ་བའི་བརྗོད་པ་དང༌། མ་འབྲེལ་བའི་གཏམ་གཉིས་སུ་དབྱེར་ཡོད་དོ་ཞེས་གསུངས་སོ། །སྙན་
ངག་གི་ལུས་ནི་ཚིགས་བཅད་ལྷུག་པ།སྤེལ་མ། དེ་རྣམས་མཛེས་པར་བྱེད་པའི་ཡོན་ཏན་གྱི་ཆོས་
ཚིག་གི་སྦྱོར་བ་ཁྱད་པར་ཅན་ལ་རྒྱན་ཞེས་བྱའོ། །
སྙན་ངག་གི་དངོས་གཞི་ནི། ལུས། རྒྱན། སྐྱོན་སེལ་གསུམ་དུ་འདུས་པ་ཡོངས་
གྲགས་སོ། །དབྱངས་ཅན་དགྱེས་གླུར། སྦྱོར་བའི་དོན་གཞན་བཀོད་པར།དཱཀྵི་ཎྱ་ལྷོ་ཕྱོགས།དེ་ལ་
ཎྱར་སྦྱིན་རྐྱེན་སྦྱར་བས་དཱཀྵི་ཎྱ ཞེས་གྲུབ་ལྷོ་ལས་བྱུང་བ་སྟེ་ལྷོ་ཕྱོགས་མ་ལ་ཡའི་ཀླུང་ལ་
འཇུགཕྱོགས་གཅིག་ཏུ་དཀྵི་ཎ་མཁས་ཞིང་དྲང་ལ་གཡོ་སྒྱུ་མེད་པའི་གླང་པོ་ལ་འཇུགདེ་ལ་ཎྱཏཱ་སྦྱར་
བས་དཱཀྵ་ཎ། དེ་ལས་བྱུང་བ་སྟེ་ཀུན་དང་མཐུན་ཞིང་ཡིད་དུ་འོང་བ་ལ་འཇུག་པར་མ་ཟད་ཕྱོགས་
གཉིས་ཀའང་ཡིད་ང་
གཉིས་ཀའང་ཡིད་དུ་འོང་བའི་དཱཀྵི་ཎྱ་དང་ལྡན་པའི་ཕྱིར། ཀུན་གྱི་སྙིང་དུ་སྡུག་པ་མ་ཡིན་ནམ། །
ཞེས་པའི་དོན་ནོ། །དགྱེས་གླུར་འགལ་བའི་དོན་གཞན་བཀོད་པ། བྲམ་ཟེ་སྣ་ཆད་པ་ལྟ་བུའི་དབང་
པོ་སྐྱོན་དང་ལྡན་ཡང་ཞེས་བཀོད་ཀྱང༌།གཉིས་སྐྱེས་དབང་པོ་བྲམ་ཟེ་འདོད་ཆགས་ཞེ་སྡང་གཏི་མུག་
སྟེ་དུག་གསུམ་གྱི་སྐྱོན་དང་ལྡན་ཡང༌།རིག་བྱེད་བཀླགས་ཤིང་རིག་པ་སློབ་པ་སོགས་ཀྱིས་གཞན་ལ་
ཕན་འདོགས་ཤིང་རྗེས་སུ་འཛིན་པའོ།།ཞེས་དབྱངས་ཅན་རོལ་མཚོ་ལས་།སློབ་དཔོན་སྣ་འབོ་དང་།
དམ་ཚིག་ཉམས་པ་དགུ་བརྩེགས་ཅན་རྣམས་ཕྱོགས་མཚུངས་པར་སྣང་། །གཉིས་སྐྱེས་ཀྱི་སྒྲ།
འདབ་ཆགས་དང༌། སོ་དང༌། ཟླ་བ་དང༌། བྲམ་ཟེ་རྣམས་ལ་འཇུག་ཀྱང་ཟླ་བ་བྲམ་ཟེའོ། །སྤྱོད་
འཇུག་ལས། ཤིང་བལ་རེག་ན་འཇམ་པ་ཡི། །སྔས་ལ་དགའ་བར་མི་བྱེད་པར །ཉལ་པོ་བྱ་བར་མི་
79

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ནུས་ཞེས། །མལ་སྟན་དག་ལ་ཁྲོ་བར་བྱེད། འདི་མི་འོས་པའི་དོན་གཞན་བཀོད་པ་དང་ཚུལ་མཐུན་
པར་གསུངས་སོ། །དབྱངས་ཅན་དགྱེས་གླུར་མི་འོས་ཤིང་འོས་པའི་དོན་གཞན་བཀོད་པར།ཀུ་མུཏྟ་
ལྡན་པ་དང་ཟླ་བ་དང༌། པདྨའི་འབྱུང་གནས་ཉི་མར་ངོས་བཟུང་བ་མི་འཐད་དེ་འདིར་ཀུ་མུཏྟ་མང་པོ་
ཡོད་པའི་གནས་ལ་ཀུ་མུཏྟ་ལྡན་པ་དང༌། པདྨ་མང་པོ་ཡོད་པའི་གནས་ལ་པདྨའི་འབྱུང་གནས་སམ་
པདྨའི་ཚལ་ཞེས་བྱ་སྟེ།དེ་ཉིད་མཐོང་བས་འདོད་ལྡན་གྱི་རྒྱུད་ལ་ཆགས་པའི་གདུང་བ་དྲག་པོ་བསྐྱེད་
པའོ། །འགྲེལ་པ་འདོད་འཇོར། ཀུ་མུད་ཏ་དང་ལྡན་པའི་ཡུལ་ལ་མིང་གཉིས་སོ། །ཀུ་མུད་པ་དཱི་
འདིར་ཀུ་མུད་ཏ་རྣམས་ཡོད་པར་ཀུ་མུད་ཏ་ཅན་དང་། ཀུ་མུ་དེ་ནི་ཀུ་མུད་ཏ་ལྡན་པ་སྟེ། ཞེས་དང་།
པདྨ་དང་ལྡན་པའི་ཡུལ་དང་པདྨའི་ཚོགས་ལའང་ན་ལི་དཱི་ལ་སོགས་པའོ། །ཞེས་འབྱུང་བ་ལྟར་རོ །
གཅིག་ལྡོག་སྐབས་སུ་དབྱངས་ཅན་དགྱེས་གླུར་ལཱ་བ་ཎྱ་ཞེས་པ་མཛེས་པ་དང་། ཟབ་པ་དང༌། ལན་
ཚྭ་རྣམས་ལ་འཇུག་པས་ཞེས་གསུངས་ཀྱང་། རྒྱ་མཚོ་ནི་འདོམ་བདུན་ནམ་བཅུ་གཉིས་མན་ཆད་གཡོ་
བ་མེད་པས་བརྟན་པ་དང༌། རྒྱལ་པོ་གཞན་གྱི་ཕྲ་མ་ལ་སོགས་པས་སྤྱོད་པའམ་གཡོ་མི་ནུས་པས་
བརྟན་པ་དང༌། དེ་བཞིན་དུ་རྒྱ་མཚོ་ཁ་ཞིང་ཆེ་བ་དང༌། རྒྱལ་པོ་ཁོང་ཡངས་པའམ་མཐའ་ཐང་ཆེ་བ་
དང༌། ལ་བ་ཎ་ལ། ཡསྡའི་རྐྱེན་བྱིན་ནས་སྒྲུབ་པའི་ལཱ་བ་ཎྱའི་སྒྲ་རྒྱ་མཚོའི་སྐབས་སུ་ལན་ཚྭའི་རོ་བྲོ་
བའི་ཡོན་ཏན་དང་། རྒྱལ་པོའི་སྐབས་སུ་མཛེས་པའི་ཡོན་ཏན་ལ་འཇུག་པ་སྟེ།དེས་ན། བརྟན་པ།
ཆེ་བ། ལཱ་བ་ཎྱ་སྟེ་ཁྱད་གཞི་སོ་སོ་ལ་གནས་པའི་ཡོན་ཏན་གསུམ་གྱིས་དེ་གཉིས་འདྲ་བར་བཀོད་
ནས།སླར་མི་མཚུངས་པ་ལུས་ཀྱི་ལྡོག་པ་གཅིག་པུ་བཀོད་པའོ། །
གཉིས་པའི་སྐབས་སུ་དགྱེས་གླུར། ཆུའི་དུང་དག་དང་རྒྱ་མཚོ་ཁྱོད་གཉིས་ཆུ་མཚམས་དང་
ཡ་རབས་ཀྱི་སྤྱོད་ཚུལ་ལས་མི་འདའ་བ་དང་ཞེས་གསུངས་འདུག་པ།ཆུ་མཚམས་ལས་མི་འདའ་
བར་བཀྲ་ན། རྒྱ་མཚོ་ལ་བྲི་གང་གི་ཆོས་དངོས་སུ་ཡོད་པས་དོན་དང་མི་མཐུན་ཞིང་རྒྱ་དཔེ་ལ་ཞེས་
འབྱུང་བས། དུས་དང་སྐབས་གཉིས་ཀ་ལ་འཇུག་སྟེ། བེ་ལ་དཏྟ་སྐབས་དབྱེ་བ་དང་། ན་བེ་ལ་དཏྟ་
སྐབས་མི་དབྱེ་བ་ལ་འཇུག་མོད། འདིར་དུས་ལ་འཇུག་པས་རྒྱ་མཚོ་དུས་རླབས་ལས་མི་གཡོ་བའི་
དོན་ཡིན་ཡང༌།ཕྱོགས་གཉིས་ཀ་བཟུང་བའི་ཕྱིར་གཞུང་ཚིག་མཚམས་ལས་མི་འདའ་ཞེས་བསྒྱུར་
80

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
བའོ། །རྒྱ་དཔེར་བེེ་ལོ་ཅེས་འབྱུང་བར་འཆི་མེད་མཛོད་དུ།བེ་ལཱ་རྒྱ་མཚོ་ཆུའི་རྣམ་འགྱུར་དུས་དང་
དུས་སྲོག་དག་ལ་ཡང༌། ཞེས་གསུངས་པ་ལྟར་རྒྱ་མཚོ་དུས་རླབས་ལས་མི་འདའ་བས་མི་གཡོ་བ།
རྒྱལ་པོ་ཁྲིམས་ལུགས་བཟང་པོ་ལས་མི་འདའ་བའོ། །འབྱེད་བྱེད་ཁ་དོག་གི་ཡོན་ཏན་སེར་པོ་དང་
ནག་པོ་གཉིས་ཀྱི་ལྡོག་པ་ཅན་ནོ། །དགྱེས་གླུར་སྦྱར་བ་ཅན་གྱི་ལྡོག་པ་ཅན་ལ། དུརྦཱ་རཽ་ཞེས་བཟློག་
དཀའ་བ་དང་ཆུ་ངན་པ་གཉིས་ལ་འཇུག་པས།ཅེས་གསུངས་ཀྱང༌། དུརྦཱ་རོ་ཞེས་རྒྱལ་པོའི་སྐབས་
བཟློག་དཀའ་བའི་དོན་དང༌། རྒྱ་མཚོ་ལ་འཇུག་པའི་ཚེ་ཆུའི་རླུང་འཁོར་ལ་འཇུག་པར་གསུངས་པ་
ལགས། རྒྱ་མཚོ་རྒྱལ་པོ་ལ་འགྲན་པའི་ནུས་པ་བཀག་པའི་ཕྱིར་འགོག་པའི་ལྡོག་པ་ཅན་ནོ། །གཏན་
ཚིགས་ཀྱི་ལྡོག་པ་ཅན་གྱི་སྐབས་སུ བྷུ་ཛ་ལྒང་སྟེ་ལག་འགྲོ་ཞེས་པ་སྒྲ་གཅིག་དོན་མང༌། མངོན་
ཆུང་སྒར།
བརྗོད་ལས་སྦྲུལ་དང༌། ཡལ་གའི་ལྕུག་ཕྲན་ལ་འཇུགགཞུང་འདིའི་རྒྱ་འགྲེལ་སྐབས་སུ་སྐྱེ་བོ་ངན་པ་
ལ་ཡང་འཇུག་པར་བཤད་པས། རྒྱལ་པོའི་སྐབས་སུ་ཁྱོད་སྐྱེ་བོ་ངན་པའི་མཚན་ཉིད་ལས་ལྡོག་པ་
དམ་པ། དམ་པ་རྣམས་ཀྱི་རྫི་བོ་ཡིན་པས ཀླུའི་རྒྱལ་པོ་ལྷག་མ་ཅན་གྱི་རྒྱལ་པོ་ཁྱོད་ལས་དམན་
ཞེས་པའོ། །སློབ་དཔོན་ངག་དབང་གྲགས་པའི་འགྲེལ་པར།ཀླུའི་རྒྱལ་པོ་ཥཞེས་པ་ནོར་རྒྱས་ཀྱི་
བུ་ཡིན་པར་བཤད།ཡོངས་གྲགས་སུ་ཀླུའི་རྒྱལ་པོ་མཐའ་ཡས་སོ། །
གཏན་ཚིགས་ཀྱི་ལྡོག་པ་ཅན་ནམ་རྒྱུའི་ལྡོག་པ་ཅན་མིང་གི་རྣམ་གྲངས་སོ། །སྲིད་པ་ཅན་
ལ་བོད་མཁས་པས།ཕྱིའི་རྒྱུ་ཅུང་ཟད་སྟོན་པའི་སྲིད་པ་ཅན་དང༌། ནང་གི་རྒྱུ་ཅུང་ཟད་སྟོན་པའི་སྲིད་
པ་ཅན། རང་གི་ངོ་བོ་ཙམ་སྟོན་པའི་སྲིད་པ་ཅན་གསུམ་དུ་བཞེད་ཀྱང༌། སྔ་མ་གཉིས་རྒྱན་ཐ་དད་
མེད་པར་དཔང་ཊཱིཀ་དང༌། འཇམ་དབྱངས་ཁ་ཆེས་བཞེད་པ་ལྟར་འཐད་ཅེས་དྷརྨ་ཀ་ར་ཡབ་སྲས་
ཀྱིས་བཞེད།བོད་མཁས་ཀྱིས་དབྱེ་བ་དེ་བརྗོད་བྱའི་བསྟན་བྱ་ཐ་དད་པ་ཙམ་ཡིན་གྱི་རྒྱན་མི་འདྲ་
བའི་ཁྱད་པར་དུ་མི་འཐད་དེ། དེ་ཡིན་ན་རྒྱན་གཞན་རྣམས་བརྗོད་བྱ་ཐ་དད་ཕྱི་ནང་གཉིས་སོགས་
མང་པོ་ལ་སྦྱར་རུང་བའི་ཕྱིར་རོ །ཞེས་གསུངས་ཀྱང་རྒྱན་གཞན་ལ་གཉིས་འདབ་མེད་པས་འདིར་
སྲིད་པ་ཅན་ལ་དཔེ་བརྗོད་དགོས་པ་དེ་ཡང་ཆེར་མི་འཐད་པ་འདྲ།ངོ་བོ་ཙམ་སྟོན་པའི་སྲིད་པ་ཅན་ལ།
རྒྱ་དཔེར། སཧཱ།ཞེས་རང་བཞིན་གྱི་སྐད་དོད་ཡོད་པ་དང༌།ཨ་བྱཱ་ཛ་བཅོས་པ་མེད་པ་དང་ཟོལ་མེད་
81

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པ་གཉིས་ཀ་ལ་འཇུག་པས་འགྱུར་བཅོས་པར་སྣང་ངོ་། །ཁྱད་འཕགས་ཕུལ་བྱུང་དུ་དགྱེས་གླུར།
སྔོན་དུ་འགྲོ་བའི་ཟླ་བ་འདི་ལ་ཞེས་འབྲུ་གཉེར་ཀྱང་ཡིག་ནོར་རྒྱུན་འབྱམས་པའོ །ཤིན་ཏུ་དཀར་
ཆེས་པས་ཟླ་འོད་དང་དབྱེར་མེད་དུ་འདྲེས་ནས་འདི་ནི་མངོན་པར་འགྲོ་བའི་བུད་མེད་དེ་ཡིན།
འདིར་ཟླ་བའི་འོད་ཡིན་ཅེས་མངོན་པར་རམ་སོ་སོར་འབྱེད་མི་ནུས་པ་སྟེ། དཔེར་ན་མའི་རྒྱ་མཚོ་
ལ་ངང་པའི་བུ་མོ་ཞུགས་པ་བཞིན་ནོ།།
ཡང་ལྔ་པ་རིན་པོ་ཆེས། ཟླ་བའི་འོད་ཀྱིས་མཚོན་ནུས་པ་མ་ཡིན་ནོ། །ཞེས་རྣམ་དབྱེ་
གསུམ་པར་བསྒྱུར་བ་མི་འཐད་དེ་དཔེ་རྒྱན་དུ་འགྱུར་ཞིང་། རྒྱ་དཔེར་རྣམ་དབྱེར་བདུན་པ་ཡོད་པས
ཟླ་བའི་འོད་ལ་མཚོན་མ་ཡིན།ཞེས་དཀར་ཞིང་མཛེས་པའི་ཟླ་བའི་འོད་དང་དབྱེར་མེད་དུ་འདྲེས་
།ནས་པ་ན་བདན་པ་སེ་ན
པས་གནས་པ་ན་བདུན་པ་སྟེ་ཆ་བསགས་ཀྱི་མདོ་ལས།གང་ཀུན་ནས་མཛེས་པ་དེ་བཞིན་།ཞེས་
གསུངས་པའི་ཕྱིར་རོ། །ཀུན་ཕན་གྱི་རྒྱན་ལ་གུང་ཐང་བདེ་བློས། བུད་མེད་ཀྱི་རྐང་པ་ལ་ཁེངས་པ་
གཞོམ་པའི་ཕྱིར་ཕྱག་འཚལ་བའི་ཚེ་འབྲུག་གི་སྒྲ་དྲག་པོས་སྔ་ས་ནས་རྐང་པའི་དྲུང་དུ་བུབ་པ་ལ།
དེས་ཀྱང་འདུད་དུ་བཅུག་པས་ཀུན་ཕན་གྱི་རྒྱན་ནོ། །ཞེས་འཆད་པ་ནི་བཞད་གད་ཉམས་ཀྱི་དཔེ་
བརྗོད་དུ་བཞག་ན་འོས་པ་ཞིག་གོ་ཞེས་དྷརྨ་སུརྻས་གསུངས་སོ། །
ལེའུ་དང་པོར་བཤད་པའི་རྒྱ་ཆེ་བ་ནི་བསྔགས་པར་འོས་པའི་ཁྱད་པར་དང་ལྡན་པ་ཇི་སྙེད་
པ་ཡིན་ལ། འདིར་བསམ་པ་དང༌། འབྱོར་བ་རྒྱ་ཆེ་བ་གཉིས་ཁོ་ནར་བསྔགས་དགོས་པའི་ཁྱད་པར་
པཎ་ཆེན་ཤྲཱིས་གསུངས་། །གུང་ཐང་པ་བདེ་བའི་བློ་གྲོས་ཀྱིས་བསྙོན་དོར་གྱི་རྒྱན་ལ་གསང་བའི་
རྒྱན་ཞེས་གསུངས་པ། རྒྱ་དཔེར། ཨཔནྣ།ཞེས་སྐབས་འགར་གསང་ཚིག་སོགས་ཀྱིས་གསང་བ་ལ་
འཇུག་པས། དེ་ལ་དགོངས་ཀྱང༌། ཨཔཧྣ༔བསྙོན་དོར་རང་ལ་བཀྲལ་བ་ལེགས་ཞེས་ཀུན་མཁྱེན་
ཡབ་སྲས་ཀྱིས་བཞེད། བསྙོན་དོར་སྐབས། བསྙོན་དོར་དག་ནི་བསྙོན་བྱས་ནས། །དོན་གཞན་ཅུང་
ཟད་བརྗོད་པ་སྟེ། །ཞེས་པ། འཇམ་དབྱངས་ཁ་ཆེས། བསྙོན་དོར་དག་ནི་ཅུང་ཟད་བསྙོན། །བྱས་
ནས་དོན་གཞན་སྟོན་པ་སྟེ། །ཞེས་འགྱུར་བཅོས་པ་དང༌།སྟོང་ཕྲག་ཡོད་པ་ལྔ་ཡོད་པས་ཁྱབ་སོགས་
གསུངས་ཀྱང་། འདོད་པ་ལྷ་དེ་མདའ་ལྔ་པ་ཅན་ཡིན་པ་ལ་བསྙོན་གྱིས་སྟོང་ཕྲག་ཡོད་པ་ལ་ལྔ་ཡོད་
82

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
པས་ཁྱབ་ཅེས་བསྙོན་པ་མ་ཡིན་པའི་ཕྱིར་རོ །གོང་ས་ལྔ་པ་རིན་པོ་ཆེ་དབྱངས་ཅན་དགྱེས་གླུར།
བསྙོན་དོར་གྱི་དཔེ་ནི་སྔར་བཤད་མ་ཐག་པ་ཉིད་དུ་དཔེར་བརྗོད་རྣམས་ལ་རབ་ཏུ་བསྟན་ཟིན་། །
ཞེས་པ། རིན་སྤུངས་པའི་དགོངས་པ་ལྟར་འཆད་དེ།ད་ལྟར་འཆད་བཞིན་པ་ལ་སྔར་བསྟན་ཡོད་
ཅེས་པ་འབྲེལ་མེད་ཅིང༌།དཔེའི་བསྙོན་དོར་མེད་པ་དང༌། དཔེ་རྣམས་ལ་ཞེས་པའང་མི་འབྲེལ་ལོ། །
སྣར་ཐང་པས།གཟུགས་ཅན་བསྙོན་དོར་སྔར་ཉིད་། །གཟུགས་ཅན་རྣམས་ལ་ཞེས་འགྱུར་བཅོས་
ཀྱང༌། རྒྱ་དཔེར།ཨུ་པམཞེས་དཔེའི་སྐད་དོད་དངོས་སུ་ཡོད་པས་འགལ་ལོ་གསུངས།བོད་མཁས་
པས་གཟུགས་ཅན་ཡང་དཔེའི་བྱེ་བྲག་ཡིན་པའི་ཕྱིར།གཟུགས་ཅན་བསྙོན་དོར་ལ་དཔེའི་གཟུགས་
ཅན་དུ་ངོས་བཟུང་ཀྱང༌། འདི་ནི་གདོང་མིན་སོགས་དཔེ་ཅན་ལ་བསྙོན་གྱིས་དཔེ་ལ་བསྙོན་པ་མ་
ཡིན་པའི་ཕྱིར་རོ།།
ཡང་སྤོམ་བྲག་པ་ཚེ་དབང་དཔལ་འབར་གྱིས།རྨོངས་པ་དང་བསྙོན་དོར་ངོ་བོ་གཅིག་པའི
ཕྱིར་སྔར་རྨོངས་པའི་དཔེར་བསྟན་ཟིན་ཅེས་དང༌། དཔང་ཊཱིཀ་ཏུ་བཤད་པ་ནི་ཡིག་ནོར་ཡིན་མཆི།
ཞེས་བཀག་ཀྱང་མི་འཐད་དེ། ཤེས་བཞིན་བསྙོན་པ་དང༌། མ་ཤེས་ནས་རྨོངས་པ་གཉིས་ངོ་བོ་
གཅིག་མ་ཡིན་པ་གང་ཞིག་གཞུང་དུ་བསྙོན་དོར་གྱི་དཔེ་དང་རྨོངས་པའི་དཔེ་ཞེས་སོ་སོར་སྨོས་
པའང་དོན་མེད་དུ་ཐལ་ལོ །དཔེའི་བསྙོན་དོར་ནི་སྔར་དཔེ་རྒྱན་གྱི་སྐབས་སུ ཟླ་བ་ལ་ནི་ཁྱོད་
དང་། །འགྲན་པའི་ནུས་པ་ནམ་ཡང་
གདོང་དང༌། །འགྲན་པའི་ནུས་པ་ནམ་ཡང་མེད། །ཅེས་གདོང་ལས་ལྷག་པའི་དཔེ་ཟླ་བ་ལ་བསྙོན་
ནས དེས་ཁྱོད་གདོང་ལ་འགྲན་པའི་ནུས་པ་ནམ་ཡང་མེད། ཅེས་གདོང་ལས་ལྷག་པ་མེད་ཅེས་
བརྗོད་ནས་དགག་པའི་དཔེ་ལ་བསྟན་ཟིན་ཏོ།།
བཤད་ཟིན་པའི་རྗེས་སུ་འབྲང་ནས་བསྙོན་གྱི་དབྱེ་བ་གཞན་རྣམས་ཀྱང་རྒྱ་ཆེན་མཚོན་
ཞིང་བལྟ་བར་བྱའོ། །ཞེས་པ་རཏྣ་ཤྲིའི་འགྲེལ་པར། ཐམས་ཅད་བསྙོན་དོར། རྒྱུ་ལ་བསྙོན་དོར
སྙན་པ་གཙོ་བོའི་བསྙོན་དོར་གསུམ་བསྟན་པའི་དེ་དག་ཏུ་ཤེས་སོ། །རིན་སྤུངས་པས། རང་བཞིན་
བརྗོད་པ་མ་གཏོགས་པ།དོན་རྒྱན་ཐམས་ཅད་ལ་བསྙོན་དོར་སྦྱར་རུང་བར་བཤད་དོ། །རིན་སྤུངས་
པས། རང་བཞིན་བརྗོད་པ་མ་གཏོགས་པ།དོན་རྒྱན་ཐམས་ཅད་ལ་བསྙོན་དོར་དུ་ཐལ་ལོ་ཞེས་
83

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དཔང་ལོ་ཆེན་པོ་ལ་དགག་པ་མཛད་། །སྨད་པའི་མཚུངས་སྦྱོར་ལ་དཔེར་ན།དྭངས་པའི་མཁའ་ལ་
དབང་པོའི་གཞུ་རིས་དང་། །བུད་མེད་སྒྱུ་མའི་གཟུགས་ཀྱི་བཞིན་ལེགས་པོ།།ལྟར་སྣང་ཆུ་བུར་མིག་
ཏུ་རྣམ་བཀྲ་ཡང༌། །གཞིག་ན་སྙིང་པོའི་རང་མཚང་རྗེན་པར་སྟོན། །
བཅུ་གཅིག་པ་ཕུལ་བྱུང་གི་རྒྱན་གྱི་སྐབས་སུ། སངས་རྒྱས་བྱང་སེམས་སྐྱེས་བུ་དམ་པ་
སོགས་ལ་རང་བཞིན་བརྗོད་ཀྱང་འཇིག་རྟེན་གྱི་གནས་ལུགས་ལས་བརྒལ་བའི་ཕུལ་དུ་བྱུང་བར་
ལྷུན་གྱིས་གྲུབ་པར་འགྱུར་བས་། སངས་རྒྱས་ལ་རང་བཞིན་བརྗོད་པའི་ཕུལ་བྱུང་མདོ་རྒྱ་ཆེ་རོལ་
པ་ལས། ཁྱོད་ལ་བསྟོད་པ་བསྐལ་པར་བརྗོད་ཀྱང་ནི། །ཁྱོད་ཀྱི་བ་སྤུའི་ཁུང་བུའི་མཐའ་མ་མཆིས། །
ཡོན་ཏན་རྒྱ་མཚོ་འཇིག་རྟེན་རྣམ་པར་གྲགས། །དེ་བཞིན་གཤེགས་པ་ཁྱོད་ལ་མགོས་ཕྱག་འཚལ། །
འཛིན་གི་ཆོས་ད ན་པའི་ཕལ་པ
ཞེས་སོ །གཞན་ཡང་ཏིང་ངེ་འཛིན་གྱི་ཆོས་དང་ལྡན་པའི་ཕུལ་བྱུང་དང༌། དཔེའི་ཕུལ་བྱུང་དང༌།
དོན་གཞན་བཀོད་པའི་ཕུལ་བྱུང་དང་། རབ་བརྟགས་ཀྱི་ཕུལ་བྱུང་དང་། གཟུགས་ཅན་གྱི་ཕུལ་བྱུང་
དང་འགོག་པའི་ཕུལ་བྱུང་རྣམས་ཀྱང་ཤེས་པར་བྱའོ །རབ་སྤེལ་གྱི་ཕུལ་བྱུང་གཤེད་དམར་ལ་
བསྟོད་པ་ལས རྡོ་རྗེའི་དབྱུག་པ་གཏུམ་ཕྱར་ཙམ་ན། །ལུས་མེད་སྟོང་པའི་མཁའ་ཡང་ཞིག་པ་ཡི། །
མཚན་མ་ཁྲག་ཏུ་འབབ་པའི་མཚམས་སྤྲིན་དང༌། །འགྲོགས་པའི་ཐོད་པ་ཟླ་བའི་ཆ་བཞིན་འཆང་། །
ཞེས་གསུངས་པ་ལྟར་རོ །དཔང་ལོ་ཙཱས།ཕུལ་བྱུང་བརྗོད་པ་ཁོ་ནར་མ་ཟད།འདི་ནི་རྒྱན་གཞན་མ་
རྣམས་ཀྱི་ཡང་རྒྱན་ཡིན་པས འཁྱོག་པོར་བརྗོད་པ་རྣམས་ལ་ལྟ་སྨོས་ཀྱང་ཅི་དགོས། རང་བཞིན་
བརྗོད་པ་ལའང་སྦྱར་རུང་བར་བཤད་པའི་དོན་ཡང་དེ་ལྟར་རོ། །
དེ་ལྟར་སྐབས་དང་དཔེ་དོན་དབྱེ་བ་ལ་མཁས་པར་བྱའོ། །འགལ་མེད་ཀྱི་སྦྱོར་བ་ནི། ས་
འཛིན་ཀ་ཊ་ཀ་མང་ཞིང༌། །གཟི་བརྗིད་ལྡན་པ་ངེས་པ་དེར། །མཁས་པ་སྐྱེ་དགུའི་བདག་བྱུང་། །སྐྱེ་
བོ་ནུས་པ་འཛིན་ཀྱང་དེ། །འདི་ནི་འགལ་མེད་སྦྱོར་བ་སྟེ། །ཞེས་པར། རིན་སྤུངས་པས། ས་འཛིན་
ནི་རི་བོ་དང་རྒྱལ་པོ་སྟེ་ཁྱད་གཞིའོ། །ཀ་ཊ་ཀ་མང་བ་ནི། རི་ལ་ལྟོས་ནས་རི་ངོས་སམ རི་ཕྲན་
མང་བ་དང་རྒྱལ་པོ་ལ་ལྟོས་ནས་ལག་གདུབ་ཆེ་བའམ་རྒྱལ་ཕྲན་མང་བ་ཁྱད་ཆོས་སོ། །ཡང༌། གཟི་
བརྗིད་ལྡན་པ་ནི་ཉི་མ་དང་རྒྱལ་པོ་སྟེ་ཁྱད་གཞིའོ། །ངེས་པར་དར་བ་ནི་ཉི་མ་ལ་ལྟོས་ནས་འོད་ཟེར་
84

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
རྟག་ཏུ་རྒྱས་པ་དང༌།རྒྱལ་པོ་ལ་ལྟོས་ནས་རྒྱལ་སྲིད་དར་བ་སྟེ་ཁྱད་ཆོས་སོ། །
ཡང་སྐྱེ་དགུའི་བདག་པོ་ནི་ཚངས་པ་དང་རྒྱལ་པོ་སྟེ་ཁྱད་གཞི། མཁས་པ་ནི་རིག་བྱེད་
སོགས་ལ་མཁས་པ་སྟེ་གཉིས་ཀའི་ཁྱད་ཆོས་སོ །ཡང་རྗེ་བོ་ནི།སྨིན་དྲུག་གི་བུ་དང་རྒྱལ་པོ་སྟེ་ཁྱད་
གཞི ཤིཀྟ་རྡ་ར་ཞེས་པས་སྨིན་དྲུག་ལ་ལྟོས་ནས་མདུང་ཐུང་འཛིན་པ་དང་། རྒྱལ་པོ་ལ་ལྟོས་ནས་
གཞན་སྡེ་བཏུལ་ཕོད་པ་ལ་སོགས་པའི་ནུས་པ་འཛིན་པ་སྟེ་ཁྱད་ཆོས་སོ། །དེ་ཡང་གདགས་གཞི་སྟེ་
རི་བོའང་འདི་ཡིན་ལ་རྒྱལ་པོའང་འདི་ཡིན་པ་ནི་ས་འཛིན་། །རི་ཕྲན་མང་བའང་འདི་ཡིན་ལ་རྒྱལ་
ཕྲན་མང་བའང་འདི་ཡིན་པ་ནི་ཀ་ཊ་ཀ་མང་བའོ། ཉི་མའང་འདི་ཡིན་ལ་རྒྱལ་པོའང་འདི་ཡིན་པ་ནི་
གཟི་བརྗིད་ལྡན་པའོ། །ཚངས་པའང་འདི་ཡིན་ལ་རྒྱལ་པོའང་འདི་ཡིན་པ་ནི་སྐྱེ་དགུའི་བདག་པོའོ། །
སྨིན་དྲུག་གི་བུའང་འདི་ཡིན་ལ་རྒྱལ་པོའང་འདི་ཡིན་པ་ནི་རྗེ་བོ་ཤཀྟའི་ནུས་པ་འཛིན་པའོ །དེ་བས་
ན་འཛིན་ཡང་དེ་ཞེས་སྡུད་པའི་སྒྲ་དང་བཅས་པའོ། །དེ་ལྟར་སྦྱར་བྱ་རྒྱལ་པོ་ལ། སྦྱོར་གཞི་རི་བོ་
དང༌། ཉི་མ་དང༌། ཚངས་པ་དང༌། སྨིན་དྲུག་གི་བུ་རྣམས་སོ་སོར་ཁྱད་ཆོས་དང་བཅས་པ་མི་འགལ་
བས་ན་འགལ་མེད་ཀྱི་སྦྱོར་བའོ། །དཔེར་ན། འགྲོ་བའི་ཏོག་གྱུར་འཁོར་ལོ་ཅན། །འཇིག་རྟེན་
འདྲེན་བྱེད་གཟི་བརྗིད་གཏེར། །ཁྱུ་མཆོག་ལྡན་པའི་དབང་ཕྱུག་སྟེ། །ཡང་དག་རྒྱལ་པོ་ཉིད་ཀྱང་
ཁྱོད། །ཅེས་སྦྱར་བྱ་འཁོར་ལོས་སྒྱུར་བའི་རྒྱལ་པོ་ལ། སྦྱོར་གཞི་ཁྱབ་འཇུག་དང༌།ཉི་མ་དང་དབང་
ཕྱུག་རྣམས་ལ་སྦྱར་བའོ། །འགལ་བ་ཅན་གྱི་སྦྱར་བ་ནི། ཉམས་མེད་ཡིན་ཡང་ཆོས་གཅོད་མིན། །
རྒྱལ་པོ་ཡིན་ཡང་ཟད་མི་ཤེས། །བདེ་བྱེད་ཡིན་ཡང་ལག་འགྲོ་མེད། །ལྷ་ཉིད་ཡིན་ཡང་རྣམ་སད་
མིན། །འདི་ནི་འགལ་བ་ཅན་གྱི་སྦྱར་བའོ། །ཉམས་མེད་ནི་ཁྱབ་འཇུག་དང་རྒྱལ་པོ་སྟེ། ཁྱབ་འཇུག་
ནི་རང་གི་གོ་འཕང་ལས་ཉམས་པ་མེད་པ་དང་། རྒྱལ་པོ་ནི་རྒྱལ་སྲིད་ལས་ཉམས་པ་མེད་པའི་ཕྱིར་
དེ་སྐད་ཅེས་བྱའོ །དེས་ན་ཁྱབ་འཇུག་ཉམས་མེད་ཡིན་ཡང་གླང་གསོད་པའི་ཆོས་གཅོད་པ་ཡིན་
ཅིང་།རྒྱལ་པོ་ནི་ཉམས་མེད་ཡིན་ཡང་གླང་སོགས་གསོད་པའི་ཆོས་གཅོད་པ་མ་ཡིན་། །དེ་ལྟར་
ཁྱད་གཞི་ཉམས་མེད་དུ་གཅིག་ཀྱང་ཁྱད་ཆོས་གཉིས་ཀྱིས་འགལ་ལོ། །ངག་གི་དབང་ཕྱུག་ནི་གླང་གི
གཟུགས་ཅན་གྱི་ལྷ་མ་ཡིན་དེ་བཅད་དོ། །ཞེས་འབྱུང༌། རྒྱུ་སྐར་གྱི་རྒྱལ་པོ་དང་མིའི་རྒྱལ་པོ་ཁྱད་
85

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གཞིར་གཅིག་ཁྱད་ཆོས་དེ་གཉིས་ཀྱིས་འགལ་ལོ། །དེ་བཞིན་དུ་ཁྱད་གཞི་བདེ་བྱེད་གཅིག་ཀྱང་ཁྱད་
ཆོས་ལག་འགྲོ་ཡོད་མེད་ཀྱི་འགལ་ཏེ། བདེ་བྱེད་དབང་ཕྱུག་ལ་སྦྲུལ་གྱི་རྒྱན། གདེངས་ཀ་འཛིན་
པས་རལ་ཐོད་བཅིངས། །བྲང་འགྲོ་རྣ་བའི་རྒྱན་དུ་བྱས། །ཞེས་པས་སོ །དེ་བཞིན་དུ་ཁྱད་གཞི་ལྷ་
ཡིན་པར་གཅིག་ཀྱང་ཁྱད་ཆོས་རྣམ་སད་ཡིན་མིན་གྱི་འགལ་ལོ། །འགྲེལ་པ་འདོད་འཇོར། དཔང་
ལོ་ཆེན་པོ་བུདྡྷ་མཁས བི་བྲལ་བ། དགག་བྱེད་ཀྱི་ཨ་སྔོན་དུ་བཞག་པས་མཁས་བྲལ་མིན་ཞེས་
པར་བསྒྱུར་ལ། སྣར་ཐང་སངྒ་ཤྲཱིས། བུདྡྷ་མཁས་པ། བི་རྣམ་པ། དེ་དག་དགག་བྱེད་ཀྱི་ཨ་དང་
བཅས་རྣམས་མཁས་མིན་ཞེས་པར་བསྒྱུར་ཀྱང༌།རིན་སྤུངས་པས་རྣམ་སད་མིན་ཅེས་སུ་སྒྲུབ་པར
མཛད་དོ། །དཔེར་བརྗོད་པ། ཡིད་སྲུབས་ཡིན་ཡང་ལུས་མེད་མིན། །མྱོས་བྱེད་ཡིན་ཡང་བཏུང་དུ་
མེད། །ཟླ་ཞལ་ཡིན་ཡང་འགྲིབ་པ་སྤངས། །འཁྱོག་སྒྲོག་ཡིན་ཡང་ཆུ་ཀླུང་མིན། །ཞེས་སོ། །
སྣར་ཐང་པ་སང་གྷ་ཤྲཱིས།ཕྲ་མོའི་རྒྱན་གྱི་སྐབས་སུ།ཚིག་མ་ཡིན་པའི་སྙན་ངག་སྲིད་པར་
ཐལ་ལོ་ཞེས་དཔང་ལོ་ཙཱ་བ་ལ་དགག་པ་མཛད་ཀྱང་། དེ་ནི་མ་དཔྱད་པའི་སྐྱོན་ཏེ།བརྗོད་བྱའི་དོན་
དང་རྗོད་བྱེད་ཀྱི་ཚིག་གཉིས་དབྱེ་བ་མ་ཕྱེད་པར། སྙན་ངག་གི་བརྗོད་དོན་ཡང་ཚིག་འཁྲུལ་པ་
མཚང་ཆེ་ཞེས་རིན་སྤུངས་པས་སོ །ཟུར་དང་རྣམ་པས་མཚོན་པའི། ཕྲ་ཕྱིར་ཕྲ་མོ་ཞེས་པར་བཤད
ཟུར་ཞེས་པ་ནང་དུ་གཏོགས་པ་འགའ་ཞིག་ཤེས་པར་བྱ་བའི་དོན་དུ་དེ་འདྲ་བའི་སྐབས་ལ་བབས་པ་
ན་བློ་སྔོན་དུ་བཏང་བའི་ལུས་ཀྱི་བྱ་བ་རྒྱུད་སྡེ་རིན་ཆེར། གང་ཞིག་སོར་གཅིག་སྟོན་ན། །གཉིས་
ཀྱིས་ལེགས་པར་སྟོན་པ་ཡིན། །ཞེས་དང་། རྣམ་པ་ཞེས་པ་བློ་སྔོན་དུ་མ་བཏང་ཡང་། རང་ཉིད་ངག་
གིས་སེམས་ཀྱི་འགྱུར་བ་དང་རྗེས་སུ་མཐུན་པ་དེ་གསལ་བར་བྱེད་པའི་ལུས་ཀྱི་གནས་སྐབས་གཞན་
གསལ་བར་གྱུར་པ་འདུལ་བ་ལུང་དུ།བསམ་པ་ནང་ན་གནས་པ་ནི།།རྣམ་པར་སྦ་བ་ཡང་མི་ནུས།།
སྐད་མདོག་དབང་པོའི་བྱེ་བྲག་གིས། །ཕྱི་རོལ་དུ་ནི་རྣམ་པར་གསལ།།ཞེས་གསུངས་པ་ལྟ་བུའོ། །
བཅོ་བརྒྱད་པ་ཉམས་ལྡན་གྱི་སྐབས་སུ། འཆི་མེད་མཛོད་དུ། ཡིད་ཀྱི་རྣམ་འགྱུར་བསམ་
པའོ །ཞེས་དང་། བསམ་པའི་གོ་བྱེད་རྗེས་འགྱུར་པའོ། །ཞེས་འབྱུང་བས་དགའ་བ་དང་ཁྲོ་བ་དང་
འདོད་པ་ལ་སོགས་པ་ཡིད་ཀྱི་རྣམ་འགྱུར་བསམ་པ་ཞེས་བྱ་ལ། དེ་ལས་བསམ་པའི་གོ་བྱེད་ལུས་
86

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
ངག་གི་བྱ་བའམ་ཉམས་གསལ་བར་བྱའོ། །འོ་ན་དེ་དང་རྣམ་པའི་ཕྲ་མོ་ལ་ཁྱད་པར་མེད་དོ་ཞེ་ན།
ཡོད་དེ་རྣམ་པའི་ཕྲ་མོ་ནི་དངོས་དོན་མ་བརྗོད་ལ། ཉམས་ལྡན་ནི་དངོས་པོའི་ངོ་བོ་བརྗོད་པ་ལ་ཡོད་
པས་སོ །གྲངས་ཀྱི་དབྱེ་བ་ནི་རིན་ཆེན་མཛོད་ལས།སྒེག་པ་དཔའ་བ་མི་སྡུག་པ། །དྲག་ཤུལ་དགོད་
དང་འཇིགས་སུ་རུང༌། །སྙིང་རྗེ་རྔམ་དང་ཞི་བ་སྟེ། །འདི་རྣམས་གར་གྱི་ཉམས་དགུའོ །ཞེས་ཉམས་
དགུ་དང༌། སྒེག་པ་དཔའ་བ་མི་སྡུག་པ། །དགོད་དང་དྲག་ཤུལ་འཇིགས་སུ་རུང༌། །སྙིང་རྗེ་རྔམ་དང་
ཞི་བ་དང༌། །མཉེས་གཤིན་པ་སྟེ་ཉམས་བཅུའོ། །ཞེས་བཅུ་དང༌། སྐབས་འདིའི་བཤད་བྱ།སློབ་
དཔོན་རཏྣ་ཤྲཱིས་འགྲེལ་པར། དགའ་བ་དགོད་བྲོ་མྱ་ངན་དང༌། །ཁྲོ་དང་སྤྲོ་བ་དེ་བཞིན་འཇིགས། །
སྐྱུག་བྲོ་ངོ་མཚར་ཞེས་པ་རྣམས །གནས་བྱེད་འགྱུར་བར་རབ་ཏུ་གྲགས །ཞེས་ནང་བསམ་པའི་
འགྱུར་བ་བརྒྱད་དང༌།སྒེག་དང་དགོད་དང་སྙིང་རྗེ་དང་། །དྲག་པོ་དཔའ་བ་འཇིགས་བྱེད་དང༌། །མི་
སྡུག་རྨད་བྱུང་མིང་ཅན་ཞེས། །བརྒྱད་རྣམས་གར་གྱི་ཉམས་སུ་བཤད། །ཅེས་པ་ལྟར་འདིར་གར་གྱི
ཉམས་བརྒྱད་དུ་གཏན་ལ་ཕབ་དགོས་སོ། །སྒེག་པ་ནི་འགྲེལ་པ་འདོད་འཇོ་ལས། སྐྱེས་པ་བུད་མེད་
ཕྲད་པ་ལས །སོ་སོར་དགའ་བར་འབྱུང་གྱུར་པ། །དེ་ནི་སྒེག་པ་ཞེས་བྱར་བཤད། །ཅེས་དང༌།
མཆོག་གི་རང་བཞིན་མང་པོ་ཅན། །དེ་ནི་སྐྱེས་པ་བུད་མེད་དུ། །ལོངས་སྤྱོད་དང་ནི་ལྟད་སྟེ། །
སྒེག་པ་རྣམ་པ་གཉིས་སུ་འདོད། །ཅེས་པས། བུད་མེད་ལ་རྩེ་ཞིང་རོལ་པ་ནི།ལོངས་སྤྱོད་ཀྱི་འབྱོར་
པ་ཡིན་ལ། ལྟད་མོ་ནི་མཐོང་ན་དགའ་བའི་འབྱོར་པ་སྡེ་ཉམས་སྐྱེད་པར་བྱེད་པའི་འབྱོར་པའོ། །
ལོངས་སྤྱོད་ཀྱི་སྒེག་པ་དང༌། ལྟད་མོའི་སྒེག་པའམ་ལོངས་སྤྱོད་ཀྱི་འབྱོར་པ་དང་ལྟད་མོའི་འབྱོར་པ་
གཉིས་སོ།།
ཨོཾ་སྭ་སྟི་པྲ་ཛ་བྷྱཿཤྲི་ཡནྟུ།རིགས་རང་བཞིན་བརྗོད་པར། གེ་སར་དམར་སེར་ཟེའུ་འབྲུ་
རྣམ་པར་རྒྱས། །ཡལ་ག་ལོ་མ་འཇམ་ཞིང་འཇམ་ལ་གཉེན། །འདབ་སྟོང་དཀར་དམར་མདངས་
ལྡན་དྲི་བསུང་ཅན།།པདྨ་དཀར་པོའི་ཚོགས་འདི་ཡིད་གར་འོང༌།།བྱ་བ་རང་བཞིན་བརྗོད་པར། གྲེ་
འགྱུར་ཕྲ་མོའི་ཟི་དིར་དབྱངས་སྒྲོགས་ཤིང་། །འདབ་གཤོག་བསྐྱོད་པའི་འཕུར་ལྡིང་གཡོ་བ་ཡིས། །
སྦྲང་རྩིའི་བཅུད་འདོད་པདྨའི་གེ་སར་ལ། །ཀུན་ཏུ་བསྐོར་ཏེ་མཆུ་དག་སྦྱོར་བར་བྱེད། །ཡོན་ཏན་རང་
87

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བཞིན་བརྗོད་པར རོ་དྲུག་ནུས་པ་བརྒྱད་དང་ཞུ་རྗེས་གསུམ། །ཡོན་ཏན་བཅུ་བདུན་དང་ལྡན་སྨན་
མཆོག་འདིས། །ལུས་ཅན་འདུ་བ་རྣམ་བཞི་ནད་གདོན་ལས། །རྣམ་པར་གྲོལ་ནས་རིང་འཚོའི་བདེ་
བ་ཐོབ།།ཡང་།རིགས་ཀྱི་རང་བཞིན་ལ།སྒྲིབ་གཉིས་རྣམ་པར་བྱང་དང་ཚོགས་གཉིས་ཀྱི།།དངོས་
པོ་ཡོངས་སུ་རྫོགས་པའི་མཁྱེན་གཉིས་རྒྱས། །ཟག་མེད་ཆོས་ཀྱི་སྐུ་དང་ལོངས་སྤྱོད་རྫོགས། །སྤྲུལ་
པ་སྣ་ཚོགས་འཆར་དེ་རྐང་གཉིས་གཙོ། །བྱ་བ་རང་བཞིན།ཟབ་ཅིང་རྒྱ་ཆེའི་ཆོས་ཀྱི་འཁོར་ལོ་ནི། །
རང་རང་སྐད་དུ་གོ་བའི་མཚར་རྨད།།སྟོང་གསུམ་ཀུན་ཏུ་ཁྱབ་པའི་རླབས་ཆེན་སྤྱོད། །ཐོག་མཐའ་
བར་དགེའི་མཛད་པ་བསམ་མི་ཁྱབ། །ཡོན་ཏན་རང་བཞིན། ཡན་ལག་དྲུག་ཅུའི་གསུང་སྙན་རྣ་
བ་ལ། །མངོན་པར་འཁྱུད་ཚེ་རབ་དགའི་སྤུ་ལོང་བརྒྱ། །གཅིག་ཆར་ལངས་མཐར་ཆོས་མིག་རྡུལ་
བྲལ་དེས། །རྫས་རང་བཞིན། རུང་མཐུན་ལྷུང་བཟེད་ཆོས་ཀྱི་གོས་རྣམ་གསུམ། །མཁོ་བའི་ཡོ་བྱད་
ལྷག་མ་དང་ལྷན་ཅིག །བསམ་གཏན་ཁང་བུར་བསམ་གཏན་གདན་ལ་མཛོད། །དགོན་པར་གནས་
པའི་བྷིཀྑཱུའི་ཚོགས་ལ་དད། །རོ་དྲན་འཕེལ་གྱིས་རིགས་ཀྱི་རང་བཞིན་ལ།སྤྲོས་པ་ཐམས་ཅད་ཞི་བ་
ཉིད། །རྣམ་པ་ཀུན་གྱི་རང་བཞིན་ཅན། །རིག་སྟོང་གསལ་བའི་རང་མདངས་ནི། །དུ་མའི་རིགས་
སྟོན་བྱམས་མགོན་རྒྱལ། །བྱ་བའི་རང་བཞིན།ཚོགས་གཉིས་རྣམ་པར་མཐའ་ཡས་ཤིང༌། །ཕ་རོལ་
ཕྱིན་བཅུའི་ཚུལ་རབ་གཡོ །བྱང་ཆུབ་ཕྱོགས་རྣམས་ངལ་མེད་བགྲོད། །འཕགས་ཆེན་ཏཱ་ཡི་སི་ཏུར་
གྲགས། །ཡོན་ཏན་རང་བཞིན།ཇི་ལྟར་གཟིགས་པའི་བྲལ་འབྲས་ཀྱིས། །གཉིས་སུ་མེད་བཞིན་ཇི་
སྙེད་མཁྱེན། །གཞན་དོན་ལྷུན་གྲུབ་སྟོབས་བཅུའི་བདག །འབྱམས་ཟླས་ཡོན་ཏན་མངའ་དེར་
བསྔགས། །
རྫས་རང་བཞིན།ཙཾ་ཏྱ་ཡི་ཟུར་ཕུད་མཛེས། །མཚན་དཔེའི་སྐུ་མཆོག་འོད་ཀྱིས་དཀྲིགས། །
ལྗོན་བཟང་བསྣམས་པའི་བྱམས་ཆེན་ཉིད། །འདིར་ཡང་བསྟན་པའི་ཉིན་བྱེད་སྣང༌། །རིགས་རང་
བཞིན་ལ མཁས་པའི་གྲགས་པས་ཇི་སྲིད་འཚོའི་བར་དུ། །ཡོངས་ཁྱབ་ཆོས་ཀུན་མཉམ་ཉིད་མི་
རྟོག་ཐུགས། །མངའ་བ་ལུང་རྟོགས་བསྟན་དང་འགྲོ་བའི་གཉེན། །རྒྱ་གར་པཎ་ཆེན་ཚོགས་ལ་གུས་
པས་འདུད། །བྱ་བ་རང་བཞིན། ལུས་དང་ལང་ཚོ་རྫོགས་པའི་ན་ཆུང་མའི །ལུས་ལ་འཁྲིལ་བའི་
88

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན།
ཉམས་བཟང་སྐྱོང་འདོད་འགའ། །མིག་ཟུར་མཆུ་སྒྲོས་གཡོ་བའི་བརྡ་ཐབས་དང༌། །ལག་པ་ལུ་གུ་
རྒྱུད་དུ་སྦྲེལ་ལ་བརྩོན། །ཡོན་ཏན་རང་བཞིན། དར་ཟབ་མལ་དུ་བདེར་གནས་གཞོན་ནུ་དང༌། །
མཉམ་སྦྱོར་དགའ་བཞིའི་རྩེ་དགར་ལོངས་སྤྱོད་པས། །ཟག་མེད་བདེ་བས་ལུས་ཀུན་ཁྱབ་པ་དང་། །
སྔོན་མེད་སྤྲོ་དགའི་བདེ་བ་ཅི་ཡང་འབར། །རྫས་རང་བཞིན། ཡིད་འཕྲོག་སྒྲ་དབྱངས་ལྷ་མོའི་
ཕང་པ་ན། །དབྱངས་བདུན་རྫོགས་པར་ལེན་པའི་ཏམྦུ་ར། །ཕྱག་སོར་རིན་ཆེན་གདུབ་བུས་སྤྲས་པ་
ཡིས། །ལེགས་པར་བསྐུལ་འདི་སྔོན་མེད་ཡིད་དགའི་གསོས། །རིགས་བརྗོད་པ་སྤྱིར་སྒྲ་གཅིག་གིས་
དེའི་མཚན་ཉིད་ཅན་མང་པོ་གོ་བར་བྱེད་པ་ཤིང་དང་བ་ལང་ཞེས་པ་ལྟ་བུ་དང༌། བྱ་བ་ནི། ལས་
དཀའ་བརྗོད་པ་སྒྲ་སྒྲོགས་པ་དང་འགྲོ་དང་འོང་བ་ལ་སོགས་པའོ། །ཡོན་ཏན་ནི། དངོས་པོའི་
བསྔགས་པ། རྫས་བརྗོད་པ་ནི་དངོས་པོ་གཅིག་གིས་ལྷས་བྱིན་ལྟ་བུ་སྟེ། དངོས་པོ་བརྗོད་བྱ་རྣམས་
ཀྱི་རང་བཞིན་ཇི་ལྟ་བ་བཞིན། དངོས་པོ་ཤུགས་ལས་ཕེན་པར་རྗོད་བྱེད་ཀྱིས་བྱིན་པ་གསལ་བར་
བྱེད་པ་རང་བཞིན་བརྗོད་པའོ། །རྗེ་བཙུན་བདུད་འདུལ་རྗེའི་བཀའ་འབུམ་ལས།གཙང་འབའ་
ར་སྒྲུབ་ཆེན་སྙན་ངག་མཁན་པོ་ཞིག་འབྱོར་ཡོད་ཟེར་བར་དེ་མ་ཐག་དྲི་བ་བྱས་པར།ཤོག་ཚར་ཞིག་
ལ་ཡི་གེ་འདི་བཞིན་བྲིས་འདུགསྐུ་གཟུགས་གཡོ་མེད་ཁང་པའི་ཀ་བ་བཞིན། །གསུང་ནི་ཁྱིམ་བྱའི་
སྐད་བཞིན་དུས་དྲུག་སྒྲོགས། །ཐུགས་ནི་འདོད་འཇོའི་བ་ཡི་མར་གོང་མཚུངས། །ཡོན་ཏན་ལུག་གི་
བལ་ལྟར་རབ་ཏུ་འཐིབ། །ཕྲིན་ལས་དབྱར་གྱི་འབུ་སྲིན་བས་ཀྱང་མང༌། །བཀའ་དྲིན་མཛོ་ཕོ་བརྒྱ་
ཡིས་མི་ཐེག་པ། །རྩ་བའི་བླ་མ་འབའ་ར་རྒྱལ་མཚན་ནི། །སྤྱི་བོའི་ཞྭ་བཞིན་བཞུགས་ལ་གསོལ་བ་
འདེབས །ཞེས་པ་འདི་བཞིན་ཀུན་ལ་སྟོན་ཚེ་ཞལ་བགད་བྱེད་འདུག་པ་སྙན་ཚིག་ངོ་མཚར་ཆེ་བ་
ཡིན་འདྲ་ཟེར། སྙན་ཚིག་ངོ་མཚར་ཆེ་བ་ནི་འདི་འདྲ་ག་ལ་ཡིན་ཏེ་མཁས་པ་རྣམས་ཀྱིས་མཐོང་མ་
ཐག་ཡིད་འཕྲོག་པར་བྱེད་པ་དཔེར་ན་ཚངས་པའི་ཨུ་མ་མཐོང་བ་ལྟ་བུ་ཞིག་དགོས་སོ། །
ཁྱད་པར་འཕགས་བསྟོད་ཀྱི་འགྲེལ་པར་དབང་ཕྱུག་གིས་ཨུ་མ་བག་མར་བླངས་པའི་ཚེ།
དེའི་གཟུགས་ཕུལ་དུ་བྱུང་བས་ཚངས་པའི་སེམས་འཕྲོག་ཏེ་བརྒྱལ་ཞིང་ཁུ་བ་ལྷུང་བ་དེ་ལས བྱིས་
པ་རྩེ་བ་ཞེས་བྱ་བའི་དྲང་སྲོང་སྟོང་ཕྲག་བརྒྱད་ཅུ་སྐྱེས་པར་གྱུར་ཏེ། ཞེས་འབྱུང་བ་བཞིན་ནོ། །
89

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བསམ་པ་རྒྱ་བར་དཔེར་ན། དམིགས་སུ་བཀར་ཚེ་རྡོ་རྗེའི་ས་གཞི་ཡང༌། །ཐལ་བར་བྱེད་པའི་མཐུ་
སྟོབས་མི་ཞན་པ །གོས་རྒྱན་སྤངས་ནས་བསམ་གཏན་ཁང་བུ་རུ ཉམ་ཆུང་ཟོལ་གྱིས་བཞུགས་
པའི་ཐོས་པ་དགའ།།རྒྱུ་མ་ཚང་བའི་ཁྱད་པར་བརྗོད་པ་ནི། འཁོར་དང་ལོངས་སྤྱོད་ནོར་གྱིས་རིང་དུ་
དབེན། །དཀའ་ཐུབ་ལྡན་པ་དབེན་པའི་ནགས་ཚལ་དུ། །གནས་ཀྱང་ཆོས་ཉིད་བདེན་པ་མངོན་
གཟིགས་པའི །མི་ལ་རས་ཆེན་མཁས་གྲུབ་ཡོངས་ཀྱི་གཙོ། །
མི་མཆོག་རས་པ་གང་ཉིད་55 ཆུབ་བར།།
མི་ལ་རས་ཆེན་ཁྱོད་55 ཆེན་| བར །གང་
བོའི་མི་སྤྱི་རྒྱན་མཆོག་ཕྱེད་རྟག་སྐྱོངས་| མཛོད།།
མི་སྤྱི་| གཙུག་| རྒྱན་དུ་འབྲལ་རྟག་| བཞུགས་| མཛོད།།
དཔེར་ན་རང་བཞིན་བརྗོད་པ་ལ། སྐུ་མདོག་སྔོ་སྐྱ་དབུ་སྐྲ་ལིང་ངེ་བ། །ཕྱག་གཉིས་མཉམ་
བཞག་རས་དཀར་ན་བཟའ་ཅན། །རྡོ་རྗེའི་གླུ་དབྱངས་ལེན་པའི་མི་ལ་མཆོག ཚེ་རབས་ཀུན་ཏུ་
རྗེས་སུ་འཛིན་དུ་གསོལ། །ཞེས་དང༌། ད་ལྟ་བ་འགོག་པ་ལྟ་བུ་ལ། ས་བཅུའི་ཡོན་ཏན་མཐའ་དག་
མཐར་ཕྱིན་ཏེ། །ཟླ་མེད་གྲུབ་པའི་མཚན་མ་རྙེད་ཟིན་ན། །རས་དཀར་འཆང་བོ་ལུས་གནད་སེམས་
འཛིན་གྱིས །སྤྲོས་པའི་ཁུར་གྱིས་ངལ་བ་བསྟན་འདི་ཅི། །ལྡོག་པ་ཅན་ལྟ་བུ་ལ། དྲི་མེད་ཟླ་རྒྱས་
དང་ནི་མི་ལའི་ཐུགས། །དཀར་དྭངས་གསལ་བའི་ངང་ཚུལ་མཚུངས་ལྡན་ཀྱང༌། །ཟླ་བཞིན་འདུས་
བྱས་འགྲིབ་པའི་ཆོས་ཉིད་ཅན། །གང་སྐུ་བདེ་ཆེན་འདུས་མ་བྱས་པ་སྟེ། །ལྷན་ཅིག་བརྗོད་པར མི་
ལ་མཆོག་གི་རས་དཀར་ན་བཟའ་དང༌། །ལྷན་ཅིག་ཆུ་སྐྱེས་འདབ་མ་དཀར་མདངས་གསལ། །
དཀྱུས་རིང་ཟོལ་གྱིས་བརྩོན་པའི་འདྲེན་བྱེད་དང༌། །ལྷན་ཅིག་བུང་བའི་འཕུར་ལྡིང་རྣམ་པར་གཡོ། །
ཀརྨ་པ་བཅུ་གསུམ་པའི་བཀའ་འབུམ་ལས་སོ །བློ་ལྡན་སྤྲོ་བ་བསྐྱེད་པའི་ཕྱིར། །མཁས་དང་གྲུབ་
90

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན།
པའི་གསུང་རབ་ལ། །ཉམས་མཚར་རྩེད་མོའི་ཚུལ་དུ་བཀོད། །དད་པའི་ཆུ་གཏེར་རབ་འཕེལ་
ནག་ཤོད་པ་ཆོས་དབང་གྲགས་པས་རྗེ་བཙུན་བཞད་པ་རྡོ་རྗེ་ལ་བསྟོད་པ་ལས་མཐུ་ཕུན་སུམ་ཚོགས་
པའི་ཟོལ་བསྟོད་ལ།རྡོ་རྗེའི་སྐུ་ལ་དགུན་དུས་ཁ་བ་ཡིས།།རེག་པས་མི་རྫི་ལ་ངོ་མཚར་ཅི། །སྲིད་
གསུམ་ཟ་བ་གཏུམ་མོའི་མེ་ཆེན་གྱིས། །ཚིག་པར་མ་གྱུར་རས་ཀྱི་གོས་འདི་མཚར །ཞེས་དང༌། ས་
པཎ་གྱི་རྟོགས་བརྗོད་ལམ་ཀླུ་ནག་ཤོད་པ་ཆོས་དབང་གྲགས་པས་མཛད་པ་ལས རླབས་ཀྱི་སྐུད་པ་
དཀར་བ་ཡིས།།གནམ་ས་གཉིས་པོ་བར་མེད་དུ །ཚེམ་པར་ནུས་པའི་ཉག་ཆུང་བསྒྲལ།།དེའི་སརྒ་
དགུ་པར། རྡོ་རྗེའི་བ་སྤུ་གཟིང་རི་ལ། །འབབ་སྟེགས་བྱེད་པའི་གིང་ཐང་ཆུ། །འཁྲུགས་པའི་རྦ་
རླབས་འོག་མིན་ཀླུས །ཕྱག་འཚལ་སྤྱི་བོར་ལ་བཞེངས་ཤིག ཅེས་རབ་བརྟགས་ཀྱི་དཔེ་ཉམས་
མཚར་དུ་བྲིས་སོ །ཟ་ཧོར་སྔགས་འཆང་ཟིལ་གནོན་བཞད་པས། རྒྱ་ཞང་མ་སྒྲུབ་ཐལ་རྡེབ་ཙམ་
གྱིས་ཀྱང་། །བོན་མང་སྐད་ཅིག་ཁོང་ཁྲག་སྐྱུགས་མཛད་ན། །བྱང་བདག་རིག་འཛིན་ཁྱེད་ཀྱིས་ཆེད
གཉེར་དུ།།བསྒྲུབས་མཐུས་དགྲ་བོ་གཞོམ་ལ་ཅི་ཞིག་སྙེམས། །
ཕྱོགས་བཞི་དག་ནས་དགུ་དགུ་དང༌། །མཚམས་བཞི་ནས་ནི་རེ་རེ་སྟེ། །ལན་གྲང་བཞི་
ཅུར་བཀླགས་ན་ཡང༌། །ཚིག་རྒྱུད་འབྲེལ་ཆགས་དོན་དང་ལྡན། །མཁས་རློམ་ཕལ་གྱིས་ལོ་བརྒྱའི་
བར །བསམ་ཀྱང་རྩོམ་པར་མི་ནུས་པའི། །ཚུལ་འདི་བྷོ་ཊའི་སྙན་ངག་མཁན། །དབྱངས་ཅན་
སྙེམས་སྡེ་ཁོ་ནས་ཤེས །སྔོན་ཆད་གཞན་གྱིས་སྦྱར་བ་ཡི། །ཀུན་འཁོར་རྒྱན་གྱི་རེའུ་མིག་ལ། །
ལུགས་འབྱུང་ལུགས་ལྡོག་འགའ་རེ་ཙམ། །འཁོར་བར་འགྱུར་གྱི་ཀུན་མི་འཁོར །དེ་འདྲ་ལ་ཡང་ང་
རྒྱལ་ནས། །མངོན་རློམ་རི་བོ་གྱེན་དུ་བརྩེགས། །ཀུན་མི་འཁོར་བར་ཀུན་འཁོར་གྱི། །མིང་དུ་
གདགས་པ་གད་མོའི་གནས། །མཁས་པ་ལས་ཀྱང་ཆེས་མཁས་པའི །ཁྱད་པར་ཕྲ་མོ་འདི་འདྲས་
ཤེས། །ཀ་ཡེ་དཔྱོད་ལྡན་འགའ་ཡོད་ན། །འདི་ལ་ཞིབ་མོར་རྟོགས་ཤིག་དང༌། །དེ་ཚེ་གཟུ་བོའི་ཡིད་
མཚོ་ཆེན།།ངོ་མཚར་རྦ་རླབས་ཅིས་མི་གཡོ།།མེ་ལོང་གཞུང་ལས་གསུངས་པ་ཡི། །ཀུན་འཁོར་ཕྱེད་
འཁོར་བ་ལང་གཅིན། །ཆ་འདྲ་མ་གཏོགས་ཇི་འདྲ་བའི། །དཔེར་བརྗོད་འདི་འདྲ་སྔོན་མ་བྱུང༌། །ཁོ་
བོའི་གཞན་དང་མི་མཉམ་པའི། །རྣམ་དཔྱོད་བློ་ཡིས་ཇི་བཞིན་བཀོད། །ཤུ་བྷཾ། འདི་ནི་ཚིག་གི་
91

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཉམས་འདོན་ཙམ། །ཡིན་གྱིས་སྙིང་ནས་ང་རྒྱལ་དང༌། །གཞན་ལ་ཟུར་གྱིས་ཟ་བ་དག མིན་ཕྱིར་སུ་
ཞིག་ཐུགས་མི་རངས། །ཤུ་བྷཾ།
ངེས་ཞི་དུལ་རབ་བཙུན་| མཁས་N གྲུབ་མཆོག
ཞི་ལ་གྲགས་| དབང་| ཁྱོད་| ཉིད་| དགེདུལ་ལྡན་
རབ་ཞི་དུལ་| ལེགས་| མཆོག་| ཁྱེད་| བློ་བཟང་རིགས
ལ་སེམས་བཟང་བཙུན་ལེགས་| དང་དགེ་| མཁྱེན་| གྲུབ།
ངེས་གྲགས་| མཆོག་| སེམས་| ལེགས་| མཁྱེན་| རྒྱུད་ཀུན་| མཁས།
གྲུབ་| དབང་| ཁྱོད་བཟང་མཁྱེན་དང་དེས་ལ་བཙུན།
མོས་མཁས་ཁྱོད་བློ་| དགེ་| རྒྱུད་དེས་| དུལ་རབ།
ཆོས་ཉིད་བཟང་མཁྱེན་| ཀུན་ལ་ལྡན་| དགྱེས།
མཚིག་| དགེ་| ཪིགས་| གྲུབ་མཁས་| བཙུན་རབ་དགྱེས་| ཞིང་།
རབ་ཉེར་ཞི་དུལ་དཔལ།
དུལ་ལྡན་ཞི་ཉིད།
ཉེར་ཞི་དཔལ་ཁྱོད་བཙུན།
ཞི་བ་ཁྱོད་དུལ་ལ།
དཔལ་ཁྱོད་བཙུན་ལ་དེས།
རབ་དུལ་དུལ་ལྡན་ཕྱེད་འཁོར།
शुक མཁྱེན་གྲུབ་མཆོག་བཟང༌།
མཁྱེན་རབ་མཆོག་།གྲུབ་
གྲུབ་མཆོག་བཟང་ལ
མཆོག་གྲབ་ལ་བསྟོད
བཟང་ལ་བསྟོད་།
92

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
ཀུན་མཁྱེན་མཁྱེན་རབ་ཕྱེད་དུ་འཁོར།
དཔག་|མེད་|བློ་|ལྡན་|ཁྱེད་|བཙུན་རབ་ཞི་མཁས་ལ་བཟང༌།
মঘহ ཡས་|བརྩེ་|ཆེན་|མཆོག་|གྲུབ་|ཉེཪ་|དུལ་|དེས་|ཤིང་|དགེ
དཔག་མེད་བློ་ལྡན་ཁྱེད་བཙུན་རབ་ཞྱི་མཁས་ལ་བཟང༌། །མཐའ་ཡས་བརྩེ་ཆེན་མཆོག་གྲུབ་ཉེར་
དུལ་དེས། །དཔག་མེད་བློ་ཆེན་ཁྱོད་གྲུབ་རབ་དུལ་མཁས་ཤིང་བཟང༌། །མཐའ་མེད་བརྩེ་ལྡན་
མཆོག་བཙུན་ཉེར་ཞི་དེས་ལ་དགེ །ཚུལ་ཁྲིམས་ཀྱི་བསླབ་པས་སེམས་དུལ་བ།ཏིང་ངེ་འཛིན་གྱི་བསླབ་པས་སེམས་ཞི་བ།
ཤེས་རབ་ཀྱི་བསླབ་པས་སེམས་ཉེ་བར་ཞི་བའོ་མཆན། །མ་ཕྱིས་དྲི་མ་བྲལ་བ་ཤེས་བྱའི་མཚོར། །མ་བཏབ་བློ་ཡི་
པད་དཀར་ལོ་འདབ་རྒྱས །མ་བསྐུལ་ལེགས་བཤད་སྙན་པའི་གླུ་དབྱངས་ཀྱིས །མ་བོས་བློ་
གསལ་མཁས་ཀུན་དགྱེས་གྱུར་ཅིག །
སཀུནདབྱས
སྐྱབས་མཆོག་ལྔ་པ་ཆེན་པོ་ངག་དབང་བློ་བཟང་རྒྱ་མཚོ་འཇིགས་མེད་གོ་ཆ་ཐུབ་བསྟན་
ལང་ཚོ་སྡེ་ཞེས་མཚན་སྙན་པར་གྲགས་པ་གང་དེ་ཉིད་ལ་གང་དང་ཅིའི་སར་མི་མཁྱེན་པ་དང༌། མི་
དགོངས་པ་ཆ་ཙམ་ཡང་མི་མངའ་བས། དོགས་གནས་དང་ཐེ་ཚོམ་དུ་གྱུར་པ་ལྟ་ཅི སོམ་ཉིའི་དྲི་མ་
ཕྲ་མོ་ཙམ་ཡང་ག་ལ་ཡོད་ཀྱང་། རང་རེ་བློ་གྲོས་དམན་པ་དག་ལ་དཀའ་བའི་གནས་དང་དཔྱད་པའི་
གཞིར་གྱུར་པ་ནི་མང་དུ་སྣང་བས་ཞུ་བ། ས་དགེའི་མཁས་པ་ལུང་རིགས་ཀྱི་ལུས་སྟོབས་རྫོགས་པའི
སྟག་སེང་ཁ་འཐབ་པའི་བར་དུ་བཀའ་བརྒྱུད་པའི་སྒོམ་ཆེན་ཝ་སྐྱེས་ལྟ་བུ་རྒྱུ་བ་ནི་ཤིན་ཏུ་མཚང་ཆེ་
བས་བག་ཡོད་པར་བྱོས་ཤིགཅེས་གསུངས་པ་ནི། ཇི་སྐད་དུ་ཡང་། རང་སྤྱོད་འཆལ་དང་གཞན་གྱིས་
བརྙས་པའི་གནས། །ཁྲོ་དང་ཆགས་སོགས་ཉེས་པའི་གཞིར་གྱུར་གཏམ། །གླེང་ངམ་བྱ་བའི་སྔོན་དུ་
སེམས་བརྟག་ཅིང༌། །བསྒྲིམས་ནས་དུས་སུ་སྨྲ་བ་མི་རིགས་སམ །ཞེས་པ་ལྟར ས་ཆེན་པོ་ལ་
བཞུགས་པའི་སྐྱེས་བུ་དམ་པས་དེ་འདྲ་བའི་ཚིག་རྩུབ་གསུངས་པར་མི་རིགས་སོ། །འདུ་འཛི་འཁོར་
བའི་རྒྱ་ལས་རི་དྭགས་བཞིན།།དབེན་པར་བྲོས་ནས་སྙིང་པོའི་དོན་འབའ་ཞིག །ཚོལ་ཕྱིར་ཡང་དག་
འཇོག་ལ་གཞལ་དེ་འདྲར། །འཇིག་རྟེན་སུ་ཞིག་དད་པའི་དབང་གྱུར་མིན། །རང་སེམས་ཡུད་ཙམ་
རྣལ་དུ་མི་གནས་པར། །འཁྲུལ་པའི་འཁོར་བའི་ཆ་མེད་སྣོད་ཡངས་པར། །འདོད་ཡོན་དུག་ཏུ་
93

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བསིངས་བའི་གར་ཆང་གིས། །གཞན་ཕལ་དྲེགས་མྱོས་གླང་པོའི་རྒྱལ་ས་འཛིན། །ཚེ་འདིའི་སྙན་
གྲགས་སྐམ་པོ་བྲག་ཆའི་དབྱངས། །འདོད་ཡོན་རྙེད་དང་བཀུར་སྟི་སྨིག་རྒྱུའི་ཆུ། །མཐུན་འཇུག་སྙིང་
ལ་བརྟགས་པའི་རྩབ་རྩུབ་ལ །ཆོས་སུ་སེམས་པ་དུས་ངན་སྐྱེ་བོའི་སྲོལ། །ཀྱེ་མ་གངས་རིའི་ཁྲོད་
འདིར་དེ་འདྲ་བའི །ཕྱི་ཚུལ་ཆོས་པ་སྟག་མའི་མེ་ཏོག་ཕྲེང་སྟག་སྦྲང་སྦྲང་སྨྱོན་ཡིན་པ་དང༌།ཚིག་རྩུབ་ནི་མཆོག་
དམན་བར་མ་སུས་སྨྲས་ཀྱང་ངག་འཆལ་ལོ་མཆན།།ངག་འཆལ་དུག་གི་མེ་ལྕེ་རྣོན་པོ་དེས། །ལེགས་བཤད་
དབྱངས་ཅན་གླུ་ཆུང་ཆུད་རེ་ཟོས། །
ཀ་བི་སྙན་ངག་མཁན་ལ་འཇུག་གིས་སྙན་ངག་ལ་མི་འཇུག་པས། ཀ་བྱ་སྙན་ངགཨཱ་དརྴ་
མེ་ལོང་། དེ་གཉིས་མཚམས་སྦྱར་བའོ། །ཞེས་དབྱངས་ཅན་རོལ་མཚོར་གསུངས་པ་ངེས་པར་དོན་
བངས་ཅན་དགེས་གར་
ལ་གནས་ཤིང༌། དབྱངས་ཅན་དགྱེས་གླུར་ཨི་ཡཱ་རུ་བསྒྱུར་ནས་མཚམས་སྦྱར་མཛད་པ་དེ་ནི་མ་ཡིན་
ལགས།དཔའ་བོ་གཙུག་ལག་གིས་མེ་ལོང་མཆན་གྱིས་གསལ་བ་དེར།ནང་ལྟར་དུ་དབྱངས་ཅན་མ་
མདུན་བསྐྱེད་དང༌། གསང་བ་ལྟར་དུ་བདག་བསྐྱེད་སྦྱར་བའི་བཤད་སྲོལ་མཛད་འདུག་པ།སྤྱིར་
ཡང་རྣམ་རྟོག་ཆོས་སྐུ་དང་། གཅིག་ཤེས་ཀུན་གྲོལ་དཀར་པོ་གཅིག་ཐུབ་སོགས་མཁས་པ་ལ་མ་
གྲགས་པའི་གཏམ་ཁ་པོ་ཆེ་རེ་གསུང་རབ་ནང་གི་སྐབས་སུ་མཛད་པ་ཁྱེད་རང་བཀའ་བརྒྱུད་པ་
རྣམས་ཀྱི་ཕྱག་སྲོལ་དུ་འདུག་པས་སྙན་ངག་གི་ཕྱི་ནང་ཐུན་མོང་བའི་རིག་བྱེད་ཀྱི་བསྟན་བཅོས་ལ་ལོ་
པཎ་རྣམས་ལ་ཐུགས་རྒྱུས་མ་མཆིས་པའི་བདག་མདུན་སོགས་གསང་སྔགས་ཀྱི་ཐ་སྙད་མཛད་པ་
ལེགས་འདུག་ཅིང་།སླད་ནས་ཀྱང་དོན་རྒྱན་གྱིས་དབང་དང༌། སྒྲ་རྒྱན་གྱིས་རྗེས་གནང༌།གབ་ཚིག་
རྒྱན་གྱིས་སེམས་ངོ་སྤྲོད་པ་སོགས་མཛད་ན་ཕྱག་རྒྱ་ཆེན་པོའི་བསྟན་པ་ལ་མཛེས་པར་འགྱུར་ཞེས་པ་
མཁས་གྲུབ་གཙུག་ལག་ཕྲེང་བའི་མཆན་འགྲེལ་དེ་དེ་སྔོན་མ་མཇལ་བས་ཞུ་ཚོད་མ་ཐིང༌།རྣམ་རྟོག་
ཆོས་སྐུ། གཅིག་ཤེས་ཀུན་གྲོལ་དཀར་པོ་ཆིག་ཐུབ་སོགས། བཀའ་བརྒྱུད་རིན་པོ་ཆེའི་བཞེད་
དགོངས་གསང་ཆེན་གྱི་གཏམ་ཟབ་མོ།རྟོག་གེ་སྐམ་པོའི་ཐུགས་ལ་མ་བབ་པའི་ཟུར་ཟ་ཁོ་ན་སྟེ། རྡོ་
རྗེ་སྙིང་འགྲེལ་ལས།རྟོག་གེའི་བསྟན་བཅོས་ང་རྒྱལ་གྱིས །རྣལ་འབྱོར་སྤྱོད་ལ་བརྙས་པར་བྱེད། །
ཞེས་པ་དེ་ག་ལགས། འདི་སྐབས་རྒྱལ་མཚན་གྱིས་སྲང་མདོར་འགྲིམས་པ་ལ་དགོས་པ་མེད་ཅིང་།
94

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
ཀྱེ་གནད་གསང་ལ་བསྙེགས་པར་འདོད་ན་པཎ་ཆེན་རིན་པོ་ཆེ་བློ་བཟང་ཆོས་ཀྱི་རྒྱན་མཚན་གྱི་
ཕྱག་ཆེན་རྒྱལ་བའི་གཞུང་ལམ་རྩ་འགྲེལ་ལ་གཟིགས་པར་།
ཟ་ཧོཪ་སྔགས་འཆང་ཟིལ་གནོན་བཞད་པ་རྩལ་གྱི་ཞལ་སྔ་ནས་བཀའ་བརྒྱུད་པ་ལ་སྙན་
ངག་གི་དབང་བསྐུར་རྗེས་གནང་ངོ་སྤྲོད་དང་བཅས་རྗེས་སུ་གནང་བ་དེ་ནི། ཤིན་ཏུ་ནས་ཀྱང་ལས་
དང་སྐལ་པ་བཟང་ཞིང་རྟེན་འབྲེལ་ཀྱང་ལེགས་ཏེ།རོང་ཟོམ་ཆོས་བཟང་གིས་མནལ་ལམ་དུ་གསང་
བ་སྙིང་པོ་དང༌། སངས་རྒྱས་མཉམ་སྦྱོར་སྙན་དང་ཚོད་མ་བྱས་ནས་གསོལ་བ་རྨིས་པ། ཕྱིས་སུ་དེ་
ཐམས་ཅད་ཐུགས་ལ་ཆུད་པའི་རྟགས་སུ་གཟིགས་པ་ལྟར།ཕྱིས་སུ་ཀུན་མཁྱེན་བསྟན་པའི་ཉིན་བྱེད་
ཡབ་སྲས་ཀྱིས་ཤེས་བྱ་རིག་པའི་གནས་ཐམས་ཅད་དང༌། ཁྱད་པར་སྒྲ་དང་སྙན་ངག་ལ་ཁ་ཁྲལ་
འཇལ་བ་ལྟ་བུ་མ་ཡིན་པར་ལེགས་བཤད་རིན་པོ་ཆེའི་འབྱུང་ཁུངས་སམ་བསྟན་པའི་བདག་པོར་
མངའ་གསོལ་གནང་བ་བཀའ་དྲིན་རང་ཆེ། དཔའ་བོ་གཙུག་ལག་པ་དང༌། དྲུང་པ་སི་ཏུ་དག་ལ། མུ་
ཏོ་བས་རྒྱལ་པོ་ལ་འཐབ་པ་ལྟ་བུར་ངན་སྨྲས་ཀྱི་སྨྲེ་སྔགས་ཕྱོགས་བཅུར་སྒྲོགས་པ་ལྟ་བུ་སོགས་
གསུངས་པ་ནི་བཀའ་བརྒྱུད་པ་ལ་བདག་རྐྱེན་ཆེ་བའི་རང་ཚུལ་གསལ་བྱེད་ལས་དོན་གཞན་མི་
འདུག་གོ། ལུས་སྲོག་རྒྱན་གསུམ་ཞེས་ཟུར་མཁར་བའི་རྗེས་སུ་འབྲངས་པ་དང༌། གངས་ཅན་ལོ་
ཙཱའི་ངོམ་བཤད་དེ་ཡང་།བོད་མཁས་པ་ཆེན་པོའི་གསུང་ཤེས་ངོམ་པ་ནི་ཤིན་ཏུ་ངོ་མཚར་ཆེའོ། །སྨོན་
ས་རམ་པ་ན་
འགྲོ་ཡབ་སྲས་ལ་དེ་འདྲ་བའི་ལེགས་འགྲོ་ཡབ་སྲས་ལ་དེ་འདྲ་བའི་ལེགས་བཤད་གསར་པ་ཡོད་ཐང་དགོངས་དག་ཞུ། དམར་སེར་ཐུན་
མཚམས་གསར་པའི་མདངས་གསལ་ཞིང༌། །ན་ཚོད་བཅུ་དྲུག་བགྲང་བྱའི་དཔལ་ལྡན་པ། །མཐོན་
མཐིང་རལ་པའི་ཟུར་ཕུད་ལྔ་པ་ཅན། །དབྱངས་ཅན་དགའ་མར་ཐོབ་པའི་འཇམ་པའི་དཔལ། །ཅེས་
པ་རིགས་རང་བཞིན་བརྗོད་པའི་དཔེ་བརྗོད་དུ་གནང་བ་འདི། བླུན་པོས་དཔྱད་ན་རྫས་རང་བཞིན་
བརྗོད་པ་འདྲ་བས་མཁས་པ་རྣམས་ཀྱིས་གཟིགས་དཔྱད་གནང་བར་ཞུ
ཡང་ལྔ་པ་རིན་ཆེའི། ཁྱེད་ཅག་ཀརྨ་པའི་བླ་ཆེན་ལྷའི་གསོབ་དར་ཟབ་ཀྱི་དྲིལ་བ་རྣམས་
སྐྱག་ལ་ཤོར་ཏེ། ཁྱི་རྒན་ཐོག་ཁར་བཞག་ན་གནམ་གྱི་སྐར་མར་སྙབ་པའི་དཔེ་བྱེད་རྒྱུ་ཡིན་ནམ
ཡང་ན་སྙན་ངག་མེ་ལོང་གི་བསྟན་པ་བསྣུབས་པ་ལ་བདུད་སྡིག་ཅན་བསམ་བཞིན་དུ་རབ་ཏུ་བྱུང་
95

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བའི་རྟགས་བཟུང་ནས་འོངས་བར་གདོན་མི་ཟའོ། །ཞེས་པ་ལ་ཞུ་བ་བཀའ་བརྒྱུད་གོང་མ་རྣམས་
ཀྱིས སྲིད་ཞི་གཉིས་ལ་མ་ཆགས་པའི་ངེས་འབྱུང༌།མཐའ་མེད་སེམས་ཅན་བདེ་བ་ལ་འགོད་པའི་
བྱང་སེམས། དེའི་ཐབས་ཟབ་མོ་གསང་སྔགས་ཀྱི་མོས་གུས་བླ་མའི་རྣལ་འབྱོར་རྟེན་འབྲེལ་མྱུར་
མགྱོགས་ཀྱི་ཉེ་ལམ་ཁོ་ན་ཉམས་སུ་བླངས་པས་མཆོག་ཐུན་མོང་གི་དངོས་གྲུབ་འབད་མེད་དུ་འབྱུང་
བ་སྤྱིར་ནཱ་རོ་བཀའ་བརྒྱུད་དམ་མར་པ་བཀའ་བརྒྱུད། ཁྱད་པར་ཀརྨ་བཀའ་བརྒྱུད་ཀྱི་སྤྲུལ་པའི་
སྐྱེས་ཆེན་དམ་པ་ཐམས་ཅད་ཀྱི་གཙོ་བོ་ཆུ་འགོ་གངས་ལ་ཐུག་པ་ལྟ་བུ་རྒྱལ་བ་ཀརྨ་པ། དེ་དག་གི་སྐུ་
ཕྲེང་གསུམ་པ་རོལ་པའི་རྡོ་རྗེ་ནི་ཤར་རྒྱལ་བ་ཙོང་ཁ་པ་ཆེན་པོའི་བླ་མ་སྟེ། ཉིད་ཀྱི་སྐུ་བསྟོད་ལས
ལོ་གསུམ་ལོན་ཚེ་གྲུབ་ཆེན་ཀརྨ་། །རོལ་པའི་རྡོ་རྗེར་ཡོངས་རྫོགས་དགེ་བསྙེན་ཞུས། །ཀུན་
དགའ་སྙིང་ཞེས་བྱའི་མཚན་གསོལ་ཞིང༌། །ཐུབ་བསྟན་སྒོ་རུ་ཞུགས་པའི་ཙོང་ཁ་པ།།ཞེས་པ་ལྟར་
གསང་ཆེན་རྙིང་མ་ལྟར་ན་སློབ་དཔོན་དྲུག་ཏུ་འདྲེན་པའི་ནང་ཚན་ཆོས་སྒོར་འདྲེན་པའི་སློབ་དཔོན་
ཡིན་པ་དགོངས་མངའ་ལྟར་ལགས ཀརྨ་པའི་སྐུ་ཕྲེང་བདུན་པ་ཆོས་གྲགས་རྒྱ་མཚོའི་ཞལ་སློབ་
དཔའ་བོ་དང་པོ་ཆོས་དབང་ལྷུན་གྲུབ། གཉིས་པ་གཙུག་ལག་ཕྲེང་བ གསུམ་པ་གཙུག་ལག་རྒྱ་
མཚོ། བཞི་པ་གཙུག་ལག་ཀུན་ཏུ་བཟང་པོ། ལྔ་པ་གཙུག་ལག་ཕྲིན་ལས་རྒྱ་མཚོ། དྲུག་པ་གཙུག་
ལག་ཉིན་བྱེད་ད་ལྟ་འཚོ་ཞིང་བཞེས་ལ་ཆོས་ཀྱང་སྟོན་པ་ཉིད་དེ། བསྟན་འཛིན་གྱི་སྐྱེས་བུ་ཚར་དུ་
དངར་བ་ལས་མཁས་གྲུབ་གཙུག་ལག་ཕྲེང་བ་ཁྱི་རྒན་དང་། བདུད་སྡིག་ཏོ་ཅན་དུ་གསུངས་པ་ནི།
སྡོམ་པ་གསུམ་དང་འགལ་བ་གང་ཞིག །དང་པོ་སྐྱབས་འགྲོའི་བསླབ་བྱ་ལ་དཔག་ན།དཀོན་མཆོག་
སྤངས་ན་མངོན་མཐོ་ཙམ་ཡང་མི་ཐོབ་ན་ངེས་ལེགས་ལྟ་ཅི་སྨོས། དཔའ་བོ་གཙུག་ལག་ཕྲེང་བ་འཕགས་
པ་སྐྱེས་ཆེན་དམ་པ་མིན་དུ་ཆུག་ཀྱང༌། དགེ་སློང་ཞིག་ཡིན་དགོས་པ་གཞིར་བཞག་སེར་བ་རྟགས་
ཙམ་འཛིན་པ་ལའང་དགེ་འདུན་དཀོན་མཆོག་དངོས་ཀྱི་འདུ་ཤེས་བཞག་དགོས་། སངས་རྒྱས་འདིའི་
བསྟན་པ་ལ་ཞུགས་སོ་ཅོག་རིང་དུ་འགོར་ཡང་སངས་རྒྱས་སྟོང་གི་མཐར་མྱ་ངན་ལས་འདའ་བར་འགྱུར་
བས་སྐྱབས་གནས་མཆོག་ཏུ་བཟུང་དགོས་ཞེས་རི་བོ་དགེ་ལུགས་པའི་ལམ་རིམ་མཁན་པོ་རྣམས་ཀྱི་
ཞལ་ལྗགས་བྱང་བྱང་ལ་གསུང་བཞིན་དུ་བཤད་ཚོད་དང༌།ཤོད་ཚོད་དུ་མ་སོང་བར་ཞུ།
96

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
སྟོན་པ་སངས་རྒྱས་ཀྱིས སྙིང་རྗེ་པད་དཀར་དུ། དགེ་སྦྱོང་ལྟར་བཅོས་པ་ངུར་སྨྲིག་གྱོན་
པ་འབྱུང་བ་འདི་དག་ཐམས་ཅད་བསྐལ་པ་བཟང་པོ་འདི་ལ་གང་བྱམས་པ་ནས་མོས་པ་ལ་ཐུག་གི་
བར་ཕྱིས་འབྱུང་བའི་སངས་རྒྱས་བཅོམ་ལྡན་འདས་དེ་དག་གི་འོག་ཏུ་མྱ་ངན་ལས་འདའོ། །ཞེས་
གསུངས་པ་ལྟར་རོ། །གཞན་ཡང་སྤོང་བའི་ལོངས་སྤྱོད་ཁ་ཏོན་པ་ལ་སྦྱིན། །ཞི་གནས་འདོར་བཅུག་
ཕལ་ལ་འབྱུང་ངེས་བརྒྱད །ཞེས་གསུངས་པའི་སྤོང་བ་བསམ་གཏན་བཀའ་བརྒྱུད་པ་རྣམས་ཀྱི་
ཆོས་གཞིས་ཕྲོག་ཏེ་ཀློག་པ་ཐོས་བསམ་པའི་ཆོས་གཞི་རུ་སྦྱར་བ་དང༌། ཞི་གནས་འདོར་བ་ཙམ་དུ་
མ་ཟད་སྒྲུབ་སྡེ་ཤུལ་མེད་དུ་བཏང་བ་སོགས། འཇམ་དབྱངས་ཁྲི་སྲོང་ལྡེའུ་བཙན་མིའི་ཚུལ་འཛིན་
རིན་པོ་ཆེའི་གསུངས་པ་། ཁམས་པའི་ཁ་དཔེ་ལ། འབྲོང་གཡག་བསད་རྗེས་རྔ་མ་ངོམ་པ་དེ་
འཕགས་པ་མཆོག་ལ་མི་འོས་པས་སངས་རྒྱས་འཕགས་པའི་རྒྱུད་ལ་ཉེ་རིང་ཆགས་སྡང་མེད་པས་
ཁྱབ།བླ་མ་ཐམས་ཅད་མཁྱེན་པ་བློ་བཟང་རྒྱ་མཚོ་ནི་སངས་རྒྱས་ཡིན་པའི་ཕྱིར།མི་བདེན་དོན་དང་
འགལ་རྒྱལ་བའི་གསུང་ལ་འབྱུང་མི་སྲིད་པ་མཆན། །ན་རྒྱལ་བའི་བཀའ་ཡང་ཞོག བདེན་ཅིང་འཐད་པར་
འདུག་ན་ལེགས་བཤད་བྱིས་པའི་ཚིག་ཀྱང་ཉོན། །ཅེས་པ་ལྟར། མཁས་གྲུབ་ཆོས་སྤྱན་མངའ་བ་
རྣམས་ཀྱིས་གཟུ་བོའི་སྒོ་ནས་དཔྱད་པར་ཞུ།
རྒྱ་དཔེ་སོགས་ནས་ཡི་གེ་མ་དག་པ་མང་དུ་འདུག་ཀྱང་རྩོམ་པ་པོའི་སྐྱོན་ཡིན་མི་སྲིད་སྙམ་སྟེ།
་མང་འདུག་ཀྱང་རྩོམ་པ་
ཇི་སྐད་དུ་ཡང་། ཡི་གེ་མ་དག་རྩོམ་པ་པོའི། །སྐྱོན་དུ་འདོད་ན་ཁྱེད་གྱི་དཔེར། །མ་དག་བརྒྱུད་པར་
བྲིས་འདི་ཚོ །ཐུགས་སྐྱོན་འབའ་ཞིག་ཡིན་ལགས་གྲང༌། །ཞེས་རྩོད་ལན་ལས་འབྱུང་བ་ལྟར་མ་
སྨྲས་། །མ་གུས་པའི་འགོག་པའི་དཔེར། ཁྱོད་ཉིད་ཤོང་དཔང་ལུགས་བཟང་རབ་བཟུང་ནས། །
མཁས་མང་མཛེས་བྱེད་རྒྱན་གྱུར་རྨད་བྱུང་སྟེ། །འོན་ཀྱང་དྭགས་རྒྱུད་རྒན་པོའི་ངང་ཚུལ་དང༌། །
དཔྱོད་ལྡན་བློ་གསལ་རྣམ་ཐར་ཅི་བདེར་ཟུངས། །ཞེས་པར། རྩེད་མོའི་ཚུལ་གྱི་རྩོམ་དེ་གོ་ལྡོག་ཏུ་
བཀོད་པའོ། །དྭགས་པོ་བཀའ་བརྒྱུད་སྟན་ལ་རབ་ཞུགས་ནས། །གྲུབ་རིག་མཛེས་པའི་རྒྱན་མཆོག་
རྨད་བྱུང་སྟེ། །འོན་ཀྱང་ཐ་སྙད་ཚིག་ལ་དཔྱོད་པ་དག ཐུགས་ལ་གང་བབ་ཤེས་ལྡན་རྣམས་ཀྱིས་
དགོངས། །ཞེས་སོ །བཅུ་དགུ་པ་འགྱོད་པས་འགོག་པའི་དཔེ་བརྗོད་དུ། མར་མིའི་ཉམས་དང་
97

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རྟོགས་པ་མི་ལྡན་ཞིང༌། །དཔང་ཤོང་མཁས་པའི་གོ་ས་མ་ཟིན་ལ །སྟོབས་འབྱོར་ཁ་དྲག་དག་ཀྱང་
མེད་པའི་ངང་། །རི་རྩེར་མི་ཚེ་སྟོང་ཟད་ངང་ལ་ཟད། །ཅེས་པར།ཇོ་བོ་ཡབ་སྲས་ཉམས་རྟོགས་མི་
ལྡན་ཞིང༌། །བཀའ་གདམས་གསར་མའི་གོ་ས་མ་ཟིན་ལ །སྟོབས་འབྱོར་ཁ་དྲག་ཆགས་དང་སྡང་
བའི་ངང༌། །བོད་ཀྱི་སྲིད་ལ་མི་ཚེ་དོན་མེད་ཟད། །
ཉི་ཤུ་པ་ཐེ་ཚོམ་འགོག་དཔེར། མཐོན་པོའི་ཁྲི་ལ་འཛེགས་པའི་དཔང་ལོའམ །ཡང་ན་
གྲུབ་རིགས་རྒན་པོའི་བླ་ཆེན་ཞིག །མཁས་པ་མགུ་བའི་ལེགས་བཤད་སྙན་པའི་དབྱངས། །སྒྲོགས་
ཕྱིར་བཀའ་བརྒྱུད་འདྲེན་པར་རློམ་པ་མིན། །ཞེས་པར། ནག་པོ་བརྩེགས་པའི་ཟས་ཀྱི་ལྟོ་གང་ཞིང༌། །
སྒེག་འཆོར་ཚེ་འདིའི་སྣང་བ་ལ་ཞེན་། །ཕྱི་རོལ་བཅོས་མའི་ངང་ཚུལ་བཟང་ན་ཡང༌། །གཙུག་ཕུད་
ཅན་གྱི་གྲོང་ལས་ཐེ་ཚོམ་ཅི། །མི་བརྟན་འཁོར་བའི་མཚོ་རླབས་རི་མོའི་ཕྲེང༌། །སྙིང་དུ་སྡུག་ཀྱང་ཡུན་
དུ་མི་ཤེས་ཞེས། །རྣམ་པར་འགྱུར་བ་གློག་གི་གར་སྟབས་འབུམ། །བསྒྱུར་འདི་ཆགས་ཞེན་འགེགས་
པའི་བླ་མར་དྲན། །གྲུབ་རིག་རྒན་པོ་ཡིན་ན་ལེགས་བཤད་མེད་པས་མ་ཁྱབ། ཀུན་མཁྱེན་ཆོས་ཀྱི་
འབྱུང་གནས་ཡབ་སྲས་ལེགས་བཤད་འཁྲུལ་མེད་ཀྱི་འབྱུང་གནས་ཡིན་པ་དེ་བཞག་པས་ཆོག་
ལགས།མི་འོས་པའི་དོན་གཞན་བཀོད་པར།བློ་བཟང་གྲགས་པའི་ལེགས་བཤད་བདུད་རྩི་ཡིས།།
བླུན་སྒོམ་རྒན་པོའི་ནད་ཀྱི་ཟུག་རྔུ་བསྐྱེད། །ཚེ་རབས་མང་པོར་བྱོལ་སོང་བསྒྲུབ་པའི་ཐབས །
གོམས་པའི་བག་ཆགས་ལྡན་པ་ཀུན་གྱི་གཤིས། །ཞེས་གསུངས་པས། རྗེ་བདག་ཉིད་ཆེན་པོའི་
གསུང་རབ་ལ་དེ་འདྲ་བ་ཟུར་ཟ་རང་མེད་པ་དང་། མ་ཟད། ཕྱག་ཆེན་ལྔ་ལྡན་ནཱ་རོ་ཆོས་དྲུག་ཐུགས་
བསྐྱེད་ཆེན་མོ་སོགས་འབྲི་གུང་སྤྱན་སྔ་ཆོས་ཀྱི་རྒྱལ་པོ་བྱང་ཆུབ་གྲགས་པ་ལས་གསན་པ་ཡིན་པས།
བུས་ཕ་ལ་གཤེ་བའི་ཚིག་སྨྲས་ན་ཡ་རབས་ཆོས་ཀྱི་ལུགས་སྡོམ་ཡིན་པ་དགོངས་མངའ་ལྟར་ལགས།
སྤྱིར་ནང་པ་སངས་རྒྱས་པའི་གྲུབ་མཐའ་སྨྲ་བའི་སྐྱེས་བུ་དམ་པའི་གསུང་རབ་དངོས་གནས་པ་ཡིན་ན།
ནང་པ་སངས་རྒྱས་པའི་གྲུབ་མཐའ་ལ་ཞུགས་པའི་གང་ཟག་གི་རྒྱུད་ལ་སྡུག་བསྔལ་ནད་ཀྱི་ཟུག་རྔུ་
བསྐྱེད་པ་མི་སྲིད། ཕྱི་རོལ་གྲུབ་མཐའ་འཛིན་མཁན་དང་འཇིག་རྟེན་ཆགས་སྡང་གི་རྫུན་རིས་གསུང་
རབ་མ་ཡིན་པ་ནི་ཐམས་ཅད་མཁྱེན་པས་དགོངས་བཞིན་པ་ལགས།
98

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན།
མི་འོས་ཤིང་འོས་པའི་དོན་གཞན་བཀོད་པར། ས་སྐྱའི་བསྟན་འཛིན་ཉེས་བཤད་འཆད
བྱེད་ན། །བཀའ་བརྒྱུད་སྒོམ་ཆེན་བླུན་སྒོམ་ཅིས་མི་ཟེར །མང་པོ་ཐོས་ལས་ལེགས་བཤད་འབྱུང་
དགོས་ཀྱི། །ཐོས་ཉུང་མུ་ཅོར་སྒྲོགས་པ་ངང་ཚུལ་ཡིན། །ཞེས་པར། སྙིང་རྗེའི་དབང་ཕྱུག་གྲུ་འཛིན་
བདག་པོ་ཡིས། །བཀའ་བརྒྱུད་པ་ལ་གཤེ་བའི་ཚིག་གསུངས་ན། །བླུན་རྨོངས་ཆོས་ཀྱི་མིག་དང་མི་
ལྡན་པས །ཅལ་སྒྲོགས་རྗེས་སུ་རྒྱུག་པ་ཆོས་ཉིད་ལགས། །ཐམས་ཅད་མཁྱེན་པར་མཚན་འཛིན་
འཁྲུལ་སྲིད་ན། །ཤེས་ཆུང་དཔེ་ཆ་བ་རྣམས་ཅིས་མི་འཁྲུལ །ཤོང་དཔང་བརྒྱུད་པ་འཛིན་རློམ་
མཁས་དགོས་ཀྱི།།སློབ་དཔོན་མཁས་པས་མ་ཟིན་ཅི་ལ་མཁས།།ཞེས་སོ། །
བསྡུས་བརྗོད་སྐབས་སུ།ཟུར་མཁར་བའི་མེ་ལོང་དུ་དཀར་ཞེན་གྱིས་སྒར་པ་ཆོས་གྲགས་
རྒྱ་མཚོས་མཛད་ཟེར་པའི་དཔེ་བརྗོད་བྲིས་འདུག་པ་ལ། རང་འོད་འབད་ནས་སྤྲོས་མོད་ཀྱང༌། ཟེར་
བ་ནི་པདྨ་རྒྱས་པའི་ཕྱིར་དུ་ཟླ་བས་རང་འོད་སྤྲོ་བ་སེམས་མེད་རབ་རྟོག་ཏུ་སོང་བས། མི་ཤེས་པའི་
རིགས་ཀྱི་ཤེས་མདོག་བྱེད་པ་འདི་རང་གི་ནང་ཆེ་སྟོན་པར་ཟད་དོ་གསུངས་པ། མཁས་དབང་ཟུར་
མཁར་ཆོས་རྗེས་བསྡུས་བརྗོད་དང་རབ་རྟོག་ངོས་མི་ཟིན་མཁན། རི་བོ་དགེ་ལུགས་པའི་མཁས་པ་
ཨིནྡྲ་ལ་ཤྭ་རའི་རྐྱེན་སྦྱར་གསུངས་པ་དང་པ་ཊུ་རྒྱ་ལྟ་བུའི་སྤྱི་བརྟོལ་ཅན་མ་ཡིན་པས་དེ་འདྲ་མེད་
ལས་ཆེ དཔེ་མ་འཇལ་བས་དོགས་སེལ་དངོས་ཞུ་ཚོད་མ་མཆིས་པས དཔེ་ཆ་འཇལ་ན་རང་
མགོའི་ས་མོ་སྤྲུག་ཆོག་ལགས
ཟུར་མཁར་བའི་མེ་ལོང་ལག་ཏུ་འབྱོར་བ་འཇལ་བས།ཐམས་ཅད་མཁྱེན་པ་ཆོས་གྲགས་
རྒྱ་མཚོས། །རྒྱུ་སྐར་བྱེ་བའི་དབུས་གནས་པས། །རང་འོད་འབར་ནས་སྤྲོས་མེད་ཀྱང༌། །ཞེས། རང་
གི་འོད་ཟེར་འབར་ཞིང་མདོག་དཀར་པོ་སྤྲོ་མེད་ཀྱང་ཞེས་པ་ཡིན་ངེས་ལགས བསྡུས་བརྗོད་ཀྱི་
མཚན་ཉིད་ནི། གཞུང་ལས། དངོས་པོ་འགའ་ལ་བསམ་བྱས་ནས། །དེ་དང་མཚུངས་པའི་དངོས་པོ་
གཞན། །བསྡུས་པའི་ཚུལ་གྱིས་བརྗོད་བྱེད་པ། །དེ་ནི་བསྡུས་པར་བརྗོད་པར་འདོད། །ཅེས་སོ། །
དཔེར་ན། པདྨའི་མཚོ་ལ་དཔལ་སྟེར་བའི། །ཉིན་བྱེད་འོད་ལ་མི་བརྟེན་པར། །སྲིན་བུའི་ཁ་ཡི་སྒྲོན་
མེ་ལ། །སྣང་བ་འཚོལ་ཕྱིར་འགའ་ཞིག་རྒྱུག ཞེས་པའང་བསྡུས་བརྗོད་། །རྒྱུའི་སྐབས་སུ་འཕྲོས་
99

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དོན་ལྟ་བུར། སྟག་ལུང་མཁས་པས་མི་ཟིན་པའི་དཔེ་ལྟར་བླ་ཆེན་རྣམས་ཐུགས་རྒྱལ་བཞེངས་པར་
གྱུར་ན་བཟོད་པར་གསོལ་ལོ། །ཞེས་པ། འདི་གང་གསུངས་པ་ཡིན་ཧ་མ་གོ་བས་ཞུ་ཚོད་མ་ཐིགསྔ་
ན་མེད་པའི་བྱེད་ལས། ཕྱག་ཆེན་སྒོམ་པའི་གྲལ་དུ་མ་བསྡད་ཅིང༌། །བླ་ཆེན་མང་པོའི་རྣམ་ཐར་མ་
བསྐྱངས་ལ། །རྟོག་གེ་ཙམ་ལ་མི་ཚེ་མ་བསྒྲིམས་པས། །ཤོང་དཔང་མཁས་པའི་གོ་ས་ཁོ་བོའི་ཐོབ། །
ཅེས་གསུངས་པར། ཕྱག་ཆེན་གསན་བསྒོམས་མ་མཛད་པ་ཟེར་བ་ཐུགས་ཤིན་ཏུ་བདེན་གླ་རྩིའི་དྲི་
ཙམ་ཡང་མི་བྲོ། བླ་ཆེན་གྱི་རྣམ་ཐར་མ་བསྐྱངས་པ་ནི་ཤིང་རྟའི་སྲོལ་འབྱེད་ཆེན་པོ་ཡིན་པས་གང་
གསུངས་པ་ལགས།རྟོག་གེ་ལ་མི་ཚེ་མ་སྒྲིམ་ཅེས་པ།རང་མེད་རོགས་ཚོལ་གྱི་དཔེ་ལྟར་སློབ་དཔོན་
རྣམས་ཀྱིས་མཁྱེན། དབུ་ཕལ་འདུལ་མཛོད་ཀྱི་ཊཱཀྐི་རེ་མཛད་པ་ཙམ་ལས་གྲྭ་ས་སེ་འབྲས་དགེ་
གསུམ་གྱི་དགེ་བཤེས་ཆེན་པོ་རྣམས་དང་མཚུངས་པའི་སློབ་གཉེར་ཆེན་པོ་མེད་གསུངས་ཡོད་
ལགས།ཤོང་དཔང་མཁས་པའི་གོ་ས་དེ་ཡང་ཆོས་དང་འཇིག་རྟེན་ན་གང་གིས་ཐོབ་པ་ཆ་མ་འཚལ་
ལགས། ཞིག་ནས་མེད་པའི་བྱེད་རྒྱུ་ལ། ཚེ་རབས་གཞན་དུ་སྦྱངས་པའི་ཡོན་ཏན་བརྗེད། །ངོ་ཚ་
ཁྲེལ་ཡོད་ཚུལ་ཀྱང་རྣམ་པར་བསྒྲིབས། །ཚེ་རབས་མཐའ་དག་མངལ་གྱི་སྒྲིབ་པས་སྦགས །ཟོག་
རྫུན་བླུན་པོའི་རང་མཚང་སྟོན་ལ་འབད། །ཅེས་པ་ནི་དེང་དུས་ཀྱི་ལུང་བསྟན་ཐོག་བབ་པ་ཡིན་
འདུགརིང་འབྲས་ཀྱི་རྒྱུ་ལ། འཇམ་དབྱངས་ས་ལོ་ཀུན་དགའ་རྒྱལ་མཚན་གྱིས། དྭགས་བརྒྱུད་གྲུབ་
་བ་ལ་ཀུན་དགས
མཐའ་དམིགས་ཕུགས་བཀག་པ་ཡིས། །ཆེད་དུ་གཉེར་མིན་ཞི་བྱེད་ཤངས་པ་དང༌། །གཅོད་ཡུལ་ལ་
སོགས་རྒན་པོའི་ངག་སྒྲོས་ཞིག །
ཅེས་པ་སྡོམ་གསུམ་རབ་དབྱེ་ཞེས་རྩོད་པ་ལྷུར་ལེན་པའི་བསྟན་བཅོས་ལྟ་བུར་འདུག་ཀྱང་
གྲུབ་མཐའ་ཐམས་ཅད་ལ་ཟུར་ཟ་བག་རེ་ཡོད་མོད། ཆགས་སྡང་ནི་མིན་ལས་ཆེ་རྩོད་ལན་དགག་
སྒྲུབ་ནི་མཚུར་ཕུ་འཇམ་དབྱངས་སོགས་མཁས་གྲུབ་མང་པོས་ཡོད་འདུག་པ་ལས་གསར་སྤྲོས་མི་
དགོས་། །སྐྱུག་བྲོ་བ་སྟེ་མི་སྡུག་པའི་ཉམས་ལ། མི་གཙང་གང་བའི་ལྗན་ལྗིན་ལ། །སྦྲང་བུས་ལྡག་
ཅིང་ལུས་ལ་གོས། །ལས་འབྲས་མི་ཤེས་བྱ་བཏང་འགས། །འཁྲུལ་ཞིག་ཡིན་ཞེས་བཤང་ལྕི་ཟ། །
འདི་གང་ལ་གསུངས་པ་ཡིན་ཆ་མ་འཚལ། །འཇིགས་རུང་གི་ཉམས་ལ། ས་ལོས་འཕྲོག་བྱེད་རིགས་
100

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
པས་བཅོམ་པ་། །གྲགས་པ་གངས་ཅན་ལྗོངས་འདིར་འབར་བ་ན། །བཀའ་བརྒྱུད་པ་རྣམས་
བཟོད་མེད་ཆེར་སྔངས་ཤིང༌།།འགའ་ཞིག་རི་སྟོང་ཉལ་ཡང་སྙིང་ག་ལྡིང༌། །
སྨྲས་པ གསེར་མདོག་པཎ་ཆེན་ཤཱཀྱ་མཆོག་ལྡན་གྱིས། ས་པཎ་སྡོམ་གསུམ་རབ་དབྱེ་
དགག་པའི་ཕྱིར། །འཕྲོག་བྱེད་དགའ་བོའི་སྐྱེ་བ་ཡིན་པར་གླེང༌། །གཞན་སྟོང་ངེས་དོན་སེང་གེའི་སྒྲ་
སྐད་ཀྱིས། །ལྟ་ངན་ཝ་སྐྱེས་ཀླད་པ་འགེམས་པ་ན། །བློས་བྱས་མེད་དགག་གསར་བྱུང་ཐལ་འགྱུར་
བའི། །རྟོག་གེ་པ་འགའ་རི་ལ་བྲོས་ཀྱང་འདར། །ཐ་དད་ཚིག་འདྲའི་སྦྱར་བའི་མཐར། །མཁས་པ་དེ་
རྣམས་འཁྲུལ་ཕྱིན། འབྲི་སྟག་འབྲུག་གསུམ་གྱི་འགྲེལ་པ་དང་དཔེ་བརྗོད་ཡོད་ཟེར་བས་ཕྱོགས་དེར་
ཙནྡ་འཁྲུངས་དགོས་མ་དགོས་གསུངས་ཀྱང་།དྭགས་པོ་བཀའ་བརྒྱུད་ཀྱི་ཕྱོགས་ལ་མཁས་པ་མེད་
པས་མ་ཁྱབ་སྟེ། ཀརྨ་པ་མི་བསྐྱོད་ཞབས། ཞྭ་དམར་ཆོས་ཀྱི་དབང་ཕྱུགསྤར་ཁང་ལོ་ཙཱ་དབྱངས་ཅན་
སྙེམ་སྡེ། ཟུར་མཁར་པ།གཙུག་ལག་ཕྲེང་བ། པདྨ་དཀར་པོ།བོད་མཁས་པ། འབྲུག་པ་ལོ་ཆེན་
ངག་དབང་བསྟན་འཛིན་དབང་པོ།ཕྱིས་སུ་ཐམས་ཅད་མཁྱེན་པ་དྷརྨཱ་ཀ་ར་ཡབ་སྲས་རྣམས་དང་།
དེང་གི་ཆར་བདག་ཅག་གི་འདྲེན་མཆོག་འཇམ་མགོན་ཡོན་ཏན་རྒྱ་མཚོ་ཕྲིན་ལས་ཀུན་ཁྱབ་དཔལ་
བཟང་པོའམ་མཚན་གཞན་ལོ་ཆེན་བློ་གྲོས་མཐའ་ཡས་པའི་སྡེ་སོགས་དང༌། སྟག་ལུང་པ་ཀུན་
མཁྱེན་ངག་དབང་གྲགས་པ། ངག་དབང་རྣམ་རྒྱལ། སྟག་ལུང་ལོ་ཙཱ། འབྲི་གུང་པཎ་ཆེན་དཀོན་
མཆོག་ལྷུན་གྲུབ། ཡང་རི་པ་ཤེས་རབ་འོད་ཟེར། རིག་འཛིན་ཆོས་ཀྱི་གྲགས་པ་སོགས་མཁས་གྲུབ་
གཉིས་ལྡན་གྱི་སྐྱེས་བུ་དམ་པ་ཉི་ཟླ་ལྟ་བུར་མང་དུ་བྱོན་པའི་ཕྱིར་རོ །དཔལ་ལྡན་ཟུར་མཁར་པས
ཚུལ་འདི་ལྟ་བུ་ནི་ཁྱུ་མཆོག་གི་འགྲོས་ལ་སྤྲེའུས་གླེང་པ་ལྟར་སྣང་ཡང་དཔག་བསམ་གྱི་ཤིང་ལ་ལུག་
གི་ལོ་མ་སྐྱེས་པ་རྩད་ནས་ཕྱུང་བ་ཡིན་པས་ཡི་རངས་བར་བྱོས་ཤིགཞེས་ཀྱང་གསུངས་སོ །
དཔལ་ལྡན་ཟུར་མཁར་པས།སྡེབ་སྦྱོར་རྐང་བཞི་ཕྱེད་མཉམ་པའི་དཔེར།སྙན་གྲགས་མ་
ལ་ཡ་རླུང་ཁྱབ་པ་ཡི། །མཁས་མཆོག་ཧ་རི་ཙནྡ་དག་ཀྱང་འགའ་ཞིག་ཏུ། །རང་བཟོའི་དུག་སྦྲུལ་དག་
གིས་འཁྱུད་པའི་ཚེ། །ཡིད་འོང་དྲི་བཟང་ལོགས་སུ་བྱས་ནས་མི་འདོར་རམ། །འདིའི་ཕྱོགས་སྔ་ཡང་
མཁས་པ་ཆེན་པོའི་གསུངས་རབ་ལ་བབས་པར་སྣང་ངོ༌། །རྐང་པ་དང་པོ་གསུམ་པ་རིང་ཐུང་མཉམ་པ།
101

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གཉིས་པ་དང་བཞི་པ་གཉིས་སྔ་མ་བས་མང་བའམ་ཉུང་བ་གང་རུང་མཉམ་པ་ནི་ཕྱེད་མཉམ་པ་སྟེ་
དཔེ་བརྗོད་སྔ་མ་དེ་བཞིན་། །མི་མཉམ་པ་ནི་རྐང་པ་དང་པོ་ལ་ཡི་གེ་བརྒྱད་བཀོད་ནས། ཕྱི་མ་ཕྱི་
མ་རྣམས་སུ་ཡི་གེ་བཞི་བཞི་འཕེལ་བ་སྟེ། དཔེར་ན།སྤྱིར་ལེགས་བཤད་མང་དུ་ཐོས་པ་དང༌། སྒོམ་
བརྒལ་ཞིང་བརྟགས་པས་ཡིན་མིན་ཕྱེད་པའི་རྣམ་དཔྱོད་ཀྱིས། མར་ཡོངས་སུ་དཔྱད་ན་བརྒྱ་བྱིན་
ལག་པའི་རྡོ་རྗེ་དག་ཀྱང་རྣམ་པར་གཡོ། དཔལ་དེ་འདྲའི་ཁོ་ལག་རྫོགས་ལྡན་གང་ཡིན་དེ་ནི་
འཛིན་བྱེ་བས་བསྔགས་པར་འོས་སམ་སྙམ།ཞེས་ཟུར་མཁར་པས་གསུངས་སོ། །
མཐུ་ཕུན་ཚོགས་པའི་ཟོལ་བསྟོད་ལ། སེམས་མེད་བླུན་པོ་གྱུར་ཀྱང་གང་འདོད་དངོས། །
བསམ་འཕེལ་ཡིད་བཞིན་ནོར་བུས་སྒྲུབ་ནུས་ཀྱང༌། །རྟག་ཏུ་མཆོད་པའི་ཆོས་སྲུང་རྒྱ་མཚོ་ཡིས། །
བདག་གི་ཕྲིན་ལས་བསྒྲུབས་ལ་མཚར་དུ་ཅི། །སྔོན་དུ་དགའ་བྱེད་རཱ་མ་ཎས། ལང་ཀ་མགྲིན་བཅུ་
ཚར་བཅད་ན། །དེང་དུས་མི་ཡི་བདག་པོ་ཡིས །སེ་ཕུང་བརྟུལ་ལ་སྙེམ་མི་འཚལ། །དཔའ་བོ་
གཙུག་ལག་ཕྲེང་བའི་སྙན་ངག་ལས། ངང་པའི་བུ་མོ་ཐམས་ཅད་དཀར་བ་ཁྱོད་ནི་བདག་གི་ཡིད་
མཚོར་རོལ་པར་མཛོད།ཅེས་དང༌། ནང་པའི་ལུགས་ལ།ཕྱི་ལྟར་སྤྱན་རས་གཟིགས་ཀྱི་ཚད་མེད་པ་
བཞིའི་གདོང་གི་པད་ཚལ་ལས་འཁྲུངས་པའི་དབྱངས་ཅན་མ་ཁྱེད་སོགས་སྔར་ལྟར་དང༌། ནང་ལྟར་
དུ་དབྱངས་ཅན་མ་མདུན་དུ་བསྐྱེད་པའི་ཐུགས་པདྨ་འདབ་བཞི་ཁ་བྱེ་བའི་གདོང་བཞིའི་པད་ཚལ་
ལས་སྐྱེས་པའི་ཧྲཱིཿཡིག་དཀར་པོ་དང་དབྱངས་དྲུག་ཀུན་ནས་དཀར་བ་དྭངས་མའི་གཟུགས་སུ་
བཀོད་པ་དེ་བདག་གི་ཡིད་མཚོར་ཞེས་པ་དང༌། གསང་བ་ལྟར་ན་བདག་བསྐྱེད་ལ་སྦྱར་བ་སྟེ་བཤད་
ལུགས་བཞིའོ། །ཞེས་གསུངས་འདུག་པ།ཐོས་བསམ་སྒོམ་གསུམ་ཡ་བྲལ་དུ་མ་སོང་བ་ཞིག་དགོས་
པས།ཇོ་བོ་བཀའ་གདམས་པ་ནས་བརྒྱུད་པའི་ཆོས་སྤྱོད་བཅུའི་ཉམས་ལེན་སྐབས་སུ་ཡི་གེ་བྲི་ཞིང་
དཔེ་བཤུ་སྐབས་ཀྱང་བསྒོམ་རྒྱུ་ཡོད་པས། འདིར་ཆོས་སྤྱོད་བཅུའི་ནང་ནས་ཆོས་འཆད་ཉན་གྱི་
སྐབས་ཡིན་པས། དབྱངས་ཅན་མའི་ཐུགས་ཀ་ནས་ས་བོན་དང་དབྱངས་སྤྲོས་ཏེ་རང་གི་ཐུགས་ཀར་
ཐིམ་པར་བསྒོམས་ན་རྩིག་རྡོ་གཅིག་གིས་ཟུར་གསུམ་གྱི་གོ་ཆོད་པ་ལྟར་ཕན་ཡོན་དཔག་ཏུ་མེད་པ་
ཐོབ་པའི་རྟོགས་ལྡན་གྱི་སྒོམ་ཁྲིད་ཁྱད་པར་ཅན་ཡིན་ཏེ། ངག་གུས་པས་དབྱངས་ཅན་མ་ལ་བསྟོད་
102

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
པ་བརྗོད།ཡིད་གུས་པས་དབྱངས་ཅན་མའི་སྐུ་གསུང་ཐུགས་ཀྱི་གསང་བ་སྙིང་དབུས་སུ་བསྟིམས་པ་ལ།
དེ་ཙམ་གྱི་ཧ་ལས་རྒྱུ་མི་འདུགཁྱེད་རང་ཚོས་བསྟན་བཅོས་དེ་ཐོས་པ་དང་།རྩོད་པ་ལྷུར་ལེན་པ་དང༌།
བསྒོམ་རྒྱུ་ལམ་དེ་ཡིད་ཡུལ་དུ་དྲན་མ་མྱོང་བས་ཧ་ལས་པ་རེད།ངེད་རང་ཚོས་དོན་དང་ལྡན་པ།སྡུག་
བསྔལ་སྤང་བ།སྒྲུབ་པ་ལྷུར་ལེན་པའི་བསྟན་བཅོས་སུ་དམིགས་ནས་འཆད་ཉན་བྱེད་པ་ཡིན། ཁྱེད་
རང་ཚོས་སྙན་ངག་མུ་སྟེགས་པའི་རང་གཞུང་ལ་ཞེན་པ་ལོག་ནས་ཁ་ཁྲལ་འཇལ་བྱེད་དུ་དམག་གི་
སྒྲུང་རྒྱུད་ལྟར་བཤད།དབྱངས་ཅན་མ་ཡང་ཕྱི་རོལ་པའི་ལྷ་རང་རྒྱུད་པར་བཟུང་བས་ལེན་ཏོ། །
ངེད་རང་ཚོ་གསུང་རབ་མ་ལུས་པ་གདམས་ངག་ཏུ་འཆར་བའི་བཀའ་བརྒྱུད་པའོ། །ཀུན་
མཁྱེན་དཔའ་བོ་རིན་ཆེའི་མཆན་བུར་འགྲེལ་པ་ཁ་གཅིག་ན་ནི།ཐ་དད་ཚིག་དང་རྟགས་ཐ་དད་པ་
མ་ནིང་འདི་འགྲོ་ནས་ནོར་བཞིན་ནོའི་བར་སྐྱོན་མ་ཡིན་པར་བཤད་པར་སྣང་ཡང༌།མ་ནིང་འདི་འགྲོ་
བུད་མེད་བཞིན། ལྟ་བུར་ཤིན་ཏུ་མི་མཛེས་པས་སྤང་བར་རིགས་ལ། གང་ལ་མཁས་རྣམས་མི་
དགྱེས་པའི།ངེས་པར་དཔེ་ཡི་སྐྱོན་དག་། ཞེས་མདོར་བསྟན་ནས། དེ་གང་ཞེ་ན།ཚིག་ཐ་དད།
རྟགས་ཐ་དད།དཔེ་དམན་པ་དང༌།ལྷག་པ་དང༌།མེད་པ་བསྟན་པས་མི་འདྲ་བ་དང་མི་སྲིད་པ་དང༌།
ཕྱིན་ཅི་ལོག་པ་སྟེ་སྐྱོན་བདུན་འདི་དག་སྤང་ངོ་ཞེས་ཡིན་པས་འཆད་ཚུལ་གཅིག་ཤོས་དེ་ལེགས་པར
མ་མཐོང་ངོ༌། །གལ་ཏེ།ཐ་དད་ཚིག་དང་རྟགས་ལ་མེད།དེ་གཉིས་ལ་སྐྱོན་མེད་པ་བསྟན་ཏོ་སྙམ་ན།
འོ་ན་དམན་དང་ལྷག་པ་ཉིད་ལའང་མེད། །ཅེས་པ་འདི་གཉིས་ཀྱང་སྐྱོན་མེད་དུ་བསྟན་པར་ཐལ་ལ།
དེ་ལྟར་། ཁྱི་བཞིན་དཔའ་བོ་རྗེ་ལ་གུས། ལྟ་བུ་དཔེ་དམན་པ་འདི་ཡང་ཡང་དག་ཡིན་པར་
འགྱུར་རོ །དེས་ན་སྐྱོན་གཞན་རྣམས་དཔེ་བརྗོད་གཞུང་གིས་བསྟན་ལ།དཔེ་མི་སྲིད་པ་ནི།རི་བོང་
རྭ་བཞིན་ལ་དཀར།ཞེས་དང༌།མི་འདྲ་བའི་ནི།མེ་ལྕེ་བཞིན་དུ་ཆུ་བོ་འབབ། །ཅེས་པ་དང༌།དཔེ་
ལྷག་པ་ནི། རྒྱ་མཚོ་ཆེ་བཞིན་ཆུ་མིག་རྒྱས། ཅེས་པ་ལྟ་བུ་སྐྱོན་བདུན་སྤང་། །ཞེས་མཆན་བུ་དང༌།
རྩ་བའི་ཚིག་ལ།ཐ་དད་ཚིག་དང་རྟགས་ལ་མེད།དམན་དང་ལྷག་པ་ཉིད་ལའང་མེད་དཔེ་དེ་མེད་པ་ནི་མི་
འདྲ་བ་དང་མི་སྲིད་པ་དང་ཕྱིན་ཅི་ལོག་བདུན་མཆན།།དཔེ་ཕྱིན་ཅི་ལོག་ཏུ། ས་གཞི་སྐྱོང་བ་ཁྱོད་བཞིན་དུ། །ལྷ་ཡི་
རྒྱལ་པོ་རྣམ་པར་མཛེས། །ཚ་ཟེར་ཅན་གྱི་ནུས་པ་ལ། །མི་བདག་གཟི་ཡིས་འགོངས་བར་ནུས། །
103

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཞེས་པ་དེར་ངོས་བཟུང་ནས་མཆན་བུ་གནང་འདུགཞེས་པ་དེ་ལྟ་བུ་ལ་སོགས།སྐལ་བཟང་ནམ་ཡང་
སྦྱར་མིན་ཉིད།ཅེས་འདུག་པ་ཀུན་མཁྱེན་ལྔ་པ་རིན་ཆེའི་གསུངས་ལྟར་འགྲེལ་པ་གཞན་དང་མི་
མཐུན་པ་བདེན་ཡང་འདི་ཐམས་ཅད་སྐྱོན་དུ་བཞག་པ་ལ་སྐྱོན་དུ་མི་འགྲོ་བ་མི་འདུག་པས།ཕྱོགས་
གཅིག་ནས་འདི་ལྟར་འཆད་གསེར་ཕྲེང་ལའང་དཔྱད་པ་མ་རྫོགས་པའི་བསྟན་བཅོས་སུ་ཁས་ལེན་
ན་འདིར་ཡང་དེ་ལྟར་ཁས་ལེན་ཆོག་པའི་ཕྱིར་ཧ་ལས་མི་དགོས་པ་ལགས། ས་སྐྱ་པ་ངག་དབང་ཆོས་
་ྱ་དཔེ་དང་རྒྱ་འགྲེལ་ལ་མ་གཟིགས་པའི་བོད་སྐད་སྟེང་ནས་འདྲ་ཆགས་མདོག་ཁ་མོའི་
བཤད་པ་མང་དུ་གནང་ཡང་དེ་ཙམ་ཧ་ལས་མི་དགོས་པར། འདིར་བྱང་ཆུབ་སེམས་དཔའི་དགོངས་
སྤྱོད་དེ་ཡང་གཡག་ཞར་གྱི་རྩ་ལྟར་ཕྱོགས་རེ་བ་ལགས་། །
ཚིག་ཐ་དད་མིན་པའི་སྦྱར་བར་རིན་སྤུངས་པས་འཆི་མེད་རྟག་པའི་རོ་ལྡན་པ།འཇིག་རྟེན་
འདི་ན་བདེ་འབྱུང་ཐོད།།འགྲོ་བའི་དོན་དུ་སྲིད་པ་ཡི། །ལམ་གསུམ་བགྲོད་ལ་ངལ་མེད་རྒྱལ། །ཞེས་
སངས་རྒྱས་དང་ཆུ་བོ་གངྒཱ་ལ་སྦྱར་བའོ །གཉིས་པ་ཐ་དད་ཚིག་འདྲའི་སྦྱར་བ་ནི།ཚིག་ཐ་དད་པ་
བརྗོད་བྱེད་ཀྱི་སྒྲ་ཙམ་དུ་འདྲ་བས་ན་ཐ་དད་ཚིག་འདྲ། ལེགས་སྦྱར་གྱི་སྐད་དུ་ཚིག་ཐ་དད་ཀྱང་
མཚམས་སྦྱོར་སོགས་ཆེ་བའི་རྗེས་ཤུལ་དུ་ཚིག་འདྲ་བར་འབྱུང་བ་ལ་དགོངས་ཤིང་བོད་སྐད་ལ་དེ་མི་
འབྱུང་བས། ཚིག་གི་གཅོད་མཚམས་ཐ་དད་པའི་དབང་དུ་བྱས་ནས་དཔེར་བརྗོད་ན། རྗེ་ཕྲིན་ལས་
བྱས་ན་ས་དབ
པས། རྒྱ་མཚོ་ལས་སྐྱེས་དཀར་བའི་མདངས་དང་ལྡན། །འདབ་མ་རབ་རྒྱས་པདྨའི་དྲི་བསུང་འཕྲོ། །
འཆི་མེད་ཚོགས་རྣམས་དགའ་བའི་དབྱངས་ཅན་མ། །དཀར་མོ་ཁྱོད་ནི་བདག་གི་མ་མ་ཡིན། །ཞེས་
དང༌། དཔལ་ལྡན་ས་འཛིན་དབང་པོ་བརྗིད་ཆགས་པའི །གཙུག་ཏོར་དྲི་མེད་འོད་འཕྲོའི་གཟི་བྱིན་
ཅན། །འོད་ཀྱི་ལུས་ཅན་འོད་ལྡན་གཞན་ཟིལ་གནོན། །སྲིད་པ་གསལ་བ་ཁྱོད་ལ་བདག་དགའོ། །
ཞེས་དང་། འདབ་མ་རབ་རྒྱས་མེ་ཏོག་པདྨ་བཞིན། །དཀར་དམར་མདངས་གསལ་ཟེ་བ་སྣུམ་ཞིང་
འཇམ །གཡུ་ཡི་མདངས་ཀྱིས་རབ་མཛེས་རྣ་རྒྱན་ཅན། །གར་མཁན་མ་དེ་བདག་གི་སྙིང་དུ་སྡུག
ཅེས་རྒྱ་མཚོ་ལས་སྐྱེས་དང༌། ཚོགས་རྣམས་དགའ་བའི་ཡར་བཅད་པས་དབྱངས་ཅན་མ་དང་།
འདབ་མ་རབ་རྒྱས་དང་། བདག་གི་ས་ཡར་བཅད་པས་ངང་མོ་ལ་སྦྱར་བ་དང་དེ་བཞིན་དུ་གཉིས་པ་
104

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན།
ས་འཛིན་དབང་པོ་ཡར་བཅད་པས་རྒྱལ་པོ་དང་།བོད་ཀྱི་ལུས་ཅན་མར་བཅད་པའི་ཉི་མ་ལ་སྦྱར།
གསུམ་པར་འདབ་མ་རབ་རྒྱས་དང༌།མདངས་ཀྱིས་རབ་མཛེས་ཡར་བཅད་པའི་རྨ་བྱ་དང་། དཀར་
དམར་མདངས་གསལ་མར་བཅད་པའི་བུད་མེད་ལ་སྦྱར་བ་ལྟ་བུའོ། །
འདི་ལ་སྐྱབས་མགོན་ལྔ་པ་ཆེན་པོས། བོད་སྐད་ལ་མཚོན་ན་གང་ལ་ཡང་མ་སྦྱར་བའི་ཤོ་
ལོ་ཀ་གཅིག་ཧྲིལ་པོ་དོན་གཉེར་ལ་འབྱར་འགྲོ་བ་ཞིག་དགོས་གསུངས་ཏེ། དུས་རྣམས་ཀུན་ལས་
ཡོལ་མེད་ཅིང༌། །དུས་རྣམས་ཀུན་ལས་ཡོལ་མེད་རླབས། །ལེགས་པ་མང་དུ་འབྱུང་བའི་ཁུངས། །
ལེགས་པའི་ནོར་བུ་ཡང་འབྱུང་ཁུངས། །གཏིང་མཐའ་ནམ་ཡང་རྙེད་མིན་པའི། །མཁྱེན་པའི་གཏིང་
མཐའ་རྙེད་མིན་པའི། །གཏམ་བྱེད་སྐྱེ་བོའི་ཁ་ལས་སྒྲོགས། །གཏམ་འདི་ཚང་གི་ཁ་ལས་སྒྲོགས། །
ཕྱི་མ་འདི་ལྟར་ན།མཐའ་དབུས་བྲལ་བ་ཡངས་པའི་གཞིར། །ཟ་རམ་ཚགས་སུ་འཁོར་འགྲོ་ཞིང༌། །
མི་རྟག་ལས་ཀུན་ངང་གིས་འཕེལ། །འདི་ལ་སྙིང་པོ་ཆེར་མ་མཐོང་། །ཞེས་སོ། །བྱ་བ་མིན་པའི་སྦྱར་
བ་ལ་ལྔ་པ་ཆེན་པོས། འདྲེན་བྱེད་ཡུལ་དུ་ལྷག་པར་མཛེས །ཡང་ཡང་བལྟས་ཀྱང་ངོམ་པ་མེད། །
དཀར་འཇམ་ལུས་ཕྲའི་ལག་པ་དང༌། །ནུ་མ་ཡིས་ཀྱང་བདེ་བར་གཡོ། །ཞེས་དང་།རིན་སྤུངས་པས།
སྙན་སྒྲོགས་སྙིང་ལ་འབབ་པའི་སྒྲ །སྐལ་བཟང་རྣ་བའི་བཅུད་ཀྱིས་ལེན། །མཛེས་མས་སྨྲ་བའི་
གཏམ་དང་ནི། །གླུས་ཀྱང་བདག་གི་ཡིད་འཕྲོག་བྱེད། །ཅེས་མཛེས་མའི་གཏམ་དང་སྙན་པའི་གླུ་
གཉིས་ཀས་ཡིད་འཕྲོག་པའི་བྱ་བ་གཅིག་སྒྲུབ་པས་བྱ་བ་ཐ་མི་དད་པ་སྟེ་གཅིག་ཉིད་དོ། །ཀུན་
མཁྱེན་དཔའ་བོ་རིན་པོ་ཆེས ཛཱ་ཧུའི་བུ་མོའི་ཆུ་གོས་ས་གཞི་ལ་ངོས་འཛིན་གནང་སྟེ། འཕྲོག་བྱེད་
ཀྱི་ནི་རྐང་པ་གང༌། །རྒྱ་མཚོའི་གོས་ཅན་གྱི་ནི་ཏོག ལྷ་མིན་འཇིགས་བྱེད་ལྷ་རྣམས་ལ། །དཔལ་
སྟེར་ཁྱབ་འཇུག་དེ་རྒྱལ་གྱུར། །ཞེས་བསྒྱུར་ན། དོན་གསལ་ཞིང་གོ་སླ་བར་སྣང་ངོ༌། །ཞེས་
འབྱུང་། །བཅུ་པ་སྦྱར་བའི་གཟུགས་ཅན་ལ། ཁྱོད་གདོང་པད་མཚོ་ཞེས་མ་བསྒྱུར་ན་པདྨ་གཅིག་
ལ་ངང་པ་མི་འབབ་པས་ན། དཔེ་མི་སྲིད་པའི་རྒྱན་དུ་འགྱུར་ཞེས་རྒྱ་དཔེ་ལ་མ་དཔྱད་པར་བོད་སྐད་
ཁོ་ནའི་སྟེང་ནས་དཔྱད་པའང་སྣང་། །
རྫས་བརྗོད་ཐོག་མ་ལ། བྱེད་ལས་གསལ་བྱེད་དུ་སོང་བས་གཞུང་དེ་འགྱུར་མི་བཟང་ཞེས་
105

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གསུངས་ནས། ཉིད་ཀྱི་དཔེར་བརྗོད་པ། ལྡན་ནོ་རྒྱ་མཚོར་རིན་ཆེན་དང༌། །ཀླུ་དབང་གཙུག་ན་ཡིད་
བཞིན་ནོར། །འཁོར་ལོའི་སྒྱུར་ལ་རིན་ཆེན་བདུན། །རྒྱལ་བ་མཆོག་ལ་སྟོབས་བཅུའོ །ཞེས་དཔེ་
བརྗོད་ཀྱང་གནང་འདུག་གོ། །འགལ་དོན་གསལ་བྱེད་ལ་སྲིད་པའམ་ཞེན་པ་འཕེལ།ཚད་པའི་
གདུང་བས་ལུས་ལས་རྔུལ་གྱི་རྒྱུན་འབབ་པ་སེལ་བར་བྱེད་དོ་ཞེས་འབྲུ་གཉེར་སྣང་ངོ༌། །བདུན་པ་
དོན་གཞན་བཀོད་པ་ལ་བརྒྱད་ཡོད་དེ། ཀུན་ཁྱབ་ཁྱད་པར་ལ་གནས་དང༌། །སྦྱར་བ་ཅན་དང་
འགལ་བ་ཅན། །མི་འོས་བྱེད་དང་འོས་པའི་བདག འོས་དང་མི་འོས་ཟློག་པའོ། །དང་པོ་ཀུན་ཁྱབ་
ཀྱི་སྐབས་སུ་དབྱངས་ཅན་དགྱེས་གླུར། ངེས་པ་ལ་ནི་སུ་ཡི་འགོང་ཞེས་མཐའི་ཚིག་རྐང་གཅིག་པོ
སྔོན་དུ་འགྲེལ་པ་དྲངས། ཆེན་པོའི་ཁྱད་ཆོས་སུ་བཞེད།ཀུན་ཁྱབ་ཀྱི་དོན་གཞན་བཀོད་པར།ལྔ་པ་
ཆེན་པོས།ཐིག་ལེ་མཆོག་མར་ཆགས་པའི་ཚངས་པ་ཡི།།གདོང་བཞི་སྤྲུལ་པ་འདི་ལ་སུ་ཞིག་སྨད། །
ལམ་དུ་མ་ཞུགས་ལུས་ཅན་མཐའ་དག་ནི། །འདོད་པས་གཟིར་བས་འཁོར་བར་ལྷུང་ལ་ལྟོས། །
ཞེས་སོ །ཁྱད་པར་ལ་གནས་པའི་དོན་གཞན་བཀོད་པར་རྩ་ཚིག་རྐང་པ་ཕྱི་མ་གཉིས་སྔ་མར་
བཀོད་ནས་འགྲེལ་ཡོད། འགལ་དོན་གྱི་གཉིས་སྐྱེས། གཉིས་སྐྱེས་དབང་པོ་སྐྱོན་ལྡན་ཡང་། ཞེས་
པར་བྲམ་ཟེ་སྣ་མིག་ཞར་བས་རྣ་བ་འོན་པར་རྐང་ཞ་།།ཆད་པས་གཞན་དག་རྗེས་སུ་འཛིན་ནུས་པ་ན་འགྲེལ་
ངས་ནི་སྨོན་འགྲོ་བ་སྲས་ཀྱི་ཞལ་ལུང་ཁྱད་པར་བ་ཡིན་པར་ངེས་སོ་མཆན།།དཔེར་བརྗོད་དུ། མཛེས་སྡུག་འདོད་བསྐྱེད་
དབྱངས་ཅན་མས། །ཆགས་བྲལ་ཡེ་ཤེས་ཉེ་བར་སྟེར། །ལང་ཚོ་ཡོལ་བའི་ཤོང་སྟོན་རྗེ། །ཤེས་ལྡན་
རྣམས་ཀྱི་སྙིང་དུ་སྡུག །ཅེས་སོ །འོས་པ་དང་མི་འོས་པའི་དོན་གཞན་བཀོད་པའི་དཔེར་བརྗོད་དུ།
བློ་གསལ་མཁས་ལ་དགའ་འོས་ཀྱི །རྨོངས་པའི་སྐྱེ་བོས་ཚུལ་དེ་མིན། །སྙན་པའི་སྒྲ་ལ་ཐོས་འཛིན་
དག།ལྡན་པས་མཉན་གྱི་འོན་པས་མིན།།ཞེས་སོ། །
རབ་བརྟགས་ཀྱི་རྒྱན་ལ། སེམས་ལྡན་སེམས་མེད་བཞིན་སྒྲ་ཅན། །དེ་བཞིན་སྙོམས་དང་
དོགས་དང་ངེས། །འདྲ་དང་མིན་ནམ་ཞེས་པ་བརྒྱད། །ཞེས་པ་ལྟར་བརྒྱད་ལས།དང་པོ་སེམས་ལྡན་ལ།
ཟབ་གསང་གཏེར་གྱི་འཁོར་ལོས་བསྒྱུར་བ་པོ། །ཕུན་ཚོགས་སྐུ་ཡི་གཟི་བརྗིད་མ་བཟོད་པ། །སྲིད་
པའི་མིག་ཏུ་རེ་བའི་ཟླ་ཟུང༌། །རྟག་ཏུ་ཟླ་བའི་གདན་ལ་མཉམ་པར་བཀོད། །ཅེས་སོ །སེམས་
106

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
མེད་ལ། ལྷ་རྫས་པཉྩ་ལི་ཀའི་གོས་བཟང་གིས། །བཅོམ་ལྡན་འདས་མའི་མཛེས་སྐུ་ཀླུབས་པ་། །
ཚོན་མདངས་བཀྲ་བ་མཐོང་ནས་དབང་པོའི་གཞུ། །སྐྱེངས་ཏེ་མཐའ་ལ་ཡུད་ཀྱིས་ཡལ་བ་ལགས །
ཞེས་དབྱངས་ཅན་མའི་ན་བཟའི་ཚོན་མདངས་ཀྱིས་སྐྱེངས་ཏེ། འཇའ་ཚོན་ཡལ་ཞེས་སེམས་མེད་ལ་
སྒྲོ་བཏགས་པའོ། །ཏིང་ངེ་འཛིན་གྱི་རབ་བརྟགས་བཞིན་སྒྲ་ཅན་ལ་དཔེ་དང་དཔེ་ཅན་སྦྱར་ན་དཔེ་
རྒྱན་དུ་འགྱུར་ལ། འདི་ལ་སྦྱར་བ་བྱེད་པ་པོ་འདུན་པའི་བྱ་བ་ལུས་ལ་བྱུགས་པ་དང་བྱེད་པ་པོ་མཁའ་
ལས་མིག་སྨན་གྱི་ཆར་འབེབས་པར་བཏགས་ཏེ།དབྱངས་ཅན་ཁྱོད་སྐུ་མཚན་བཟང་བཀྲ་བ་འདི། །
བྱེད་པོའི་སྒྱུ་འཕྲུལ་པིར་གྱིས་བྲིས་པ་བཞིན། །འོད་ཟེར་དྲྭ་བ་ཀུན་ལས་འཕྲོ་བ་ཡང༌། །མཁའ་དང་
ཕྱོགས་ལ་རྒྱན་དག་སྟེར་བ་བཞིན། །ཞེས་དཔེ་དཔེ་ཅན་ལ་སྦྱར་བར་དབྱངས་ཅན་མའི་མཚན་དཔེ་
པིར་གྱིས་བྲིས་པ་བཞིན་དུ་སྒོ་བཏགསཔིར་གྱིས་བྲིས་པ་བཞིན་དུ་སྒྲོ་བཏགས་པའོ། །མཛེས་མའི་འགྲམ་ཆང་ཟེགས་མ་ཕོག་པ་ལ། །བ་ཀུ་
ལ་དེ་དགའ་ནས་འཛུམ་པ་བཞིན། །ན་ཆུང་ལུས་ཕྲའི་མིག་དཀྱུས་ཟློས་གར་ལ། །དབང་པོའི་གཞུ་
རིས་སྐྱེངས་ནས་བྲོས་པ་བཞིན།།
སྙམ་སྒྲ་ཅན་ནི། གཏེར་ཆེན་ཆོས་ཀྱི་རྒྱལ་པོ་མཆོག་གླིང་པས །ཟབ་པ་སྐོར་བདུན་ནོར་
བུའི་སྒྲོམ་ཕྱེས་ཚེ། །འདོད་གཏེར་ཙིནྡྷ་མ་ཎི་སྐྱེངས་ནས་སུ །གདེངས་ཅན་བདག་པོའི་གནས་སུ་
ཡིབ་བམ་སྙམ། །དོགས་སྒྲ་ཅན་ནི།ཟབ་གཏེར་ཆོས་ཀྱི་ཉིན་བྱེད་ཤར་བའི་ཚེ། །སྣང་བའི་མིག་གྱུར་
མཚན་མོའི་མགོན་པོ་ཡང༌། །འཕེལ་འགྲིབ་དཀར་ནག་ཆ་ཤས་ཟོལ་བསྟན་ནས །གླིང་བཞིའི་
མཁའ་ལ་དལ་མེད་བྲོས་ཀྱིས་དོགས། །ངེས་སྒྲ་ཅན་ནི། མགོན་ཁྱོད་གཞན་དོན་ཁོ་ན་ལ་དགྱེས་པའི། །
མི་དམན་ཐུགས་བསྐྱེད་དམ་བཅའི་སྣང་བརྙན་གང༌། །སྐྱེ་དགུའི་མིག་ལ་བདུད་རྩིའི་དཔལ་སྟེར་
སླད། །ཟླ་བའི་ཟོལ་གྱིས་མཁའ་ལ་འཁོད་པར་ངེས། །མིན་ནམ་སྒྲ་ཅན་ནི། ཟབ་གསང་ཆོས་ཀྱི་
འཁོར་ལོས་བསྒྱུར་བ་པོ། །གཏེར་ཆེན་བླ་མའི་གསང་གསུམ་མཚར་ལ །ཨ་ལ་ལ་ཞེས་མཆོད་
སྦྱིན་བརྒྱ་པ་དེས །རབ་གསལ་མིག་སྟོང་བགྲད་ནས་བལྟ་བར་ངེས། །འདྲ་སྒྲ་ཅན་ནི། བཀའ་
འདུས་ཆོས་ཀྱི་རྒྱ་མཚོ་ཆེན་པོ་ཡི། །སྨིན་བྱེད་དབང་གི་ཆུ་བོ་བཞི་ཕབ་ཚེ། །ཕྱི་ཡི་ཆུ་གཏེར་སྐྲག་པས་
ཡིད་ཞུམ་ནས། །ནོར་འཛིན་ཡངས་པའི་འོག་ཏུ་གབ་པ་འདྲ། །མིན་ནམ་སྒྲ་ཅན་ནི། གངྒ་ལ་སོགས་
107

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
སྲིད་པའི་ཆུ་ཀླུང་ཀུན། །ལྷུང་ལྷུང་སྒྲ་བཅས་དལ་མེད་འབབ་པ་འདི། །གཏེར་ཆེན་བླ་མའི་གསང་
གསུམ་ཡོན་ཏན་མཐའ། །ཚོལ་བར་ཆས་ཏེ་ཕྱོགས་ཀུན་བསྐོར་མིན་ནམ །གནས་ལུགས་ཇི་ལྟ་བ་
ལས་གཞན་དུ་སྒྲོ་བཏགས་པས་ན་རབ་རྟོགས་སམ་རབ་བརྟགས་ཀྱི་རྒྱན་ཞེས་ཕུལ་དུ་བྱུང་བའོ །
ཀརྨ་པ་མི་བསྐྱོད་རྡོ་རྗེས་མི་འོས་པའི་དོན་གཞན་བཀོད་པར།བདུད་རྩིའི་ཆུ་གཏེར་འཕྱུར་
བའི་འགྲམ་དག་ཏུ། །ལྷ་མིན་སྟོབས་ལྡན་མགོ་བོ་བྲལ་བ་ལ། །འཚོ་བྱེད་གཞན་ནས་འགུགས་འདི་
འཆི་མེད་ཀྱི། །ཆོ་གའི་ཚུལ་ལ་སྦྱངས་པ་ཆུང་བར་ཟད། །ཞེས་ཀྱང་གསུངས་སོ། །མི་འོས་པའི། རྩ་
ཚིག་ཏུ།སྦྲང་རྩི་འཐུང་བའི་མགྲིན་སྙན་ལས། །བྱུང་བ་བུང་བའི་སྒྲ་འཇམ་དག རྣ་བར་རྩུབ་པ་ཉིད་
འགྱུར་འདི། །འདོད་ལྡན་རྣམས་ཀྱི་སྡིག་འདི་འདྲ། །རྗེ་ཕྲིན་ལས་པས། དབྱངས་ཅན་ཐུགས་རྗེས་
ཉིན་བཞིན་དུ། །བདག་ལ་དགྱེས་པའི་ཞལ་བསྟན་ཡང༌། །ཅུང་ཟད་མཐོང་བས་བསྐལ་གྱུར་པ། །
ཉོན་མོངས་སྒྲིབ་བྱེད་འདི་ཅི་ག ཞེས་དབྱངས་ཅན་མས་རྟག་ཏུ་ཞལ་བསྟན་པ་ཅུང་ཟད་ཀྱང་མི་
མཐོང་བ་མི་འོས་བཞིན་སྲིད་པའི་སྒྲུབ་བྱེད་དུ་དོན་གཞན་ཉོན་སྒྲིབས་ཀྱི་ཉེས་དམིགས་བཀོད་པའོ། །
གཞན་ཡང༌།ལྷ་ཡི་སྲས་པོས་སྐད་ཅིག་ལ། །སྙན་ངག་གཞུང་བརྒྱའི་དེ་ཉིད་གཟིགས། །རུང་བའི་
སྒྲུབ་བྱེད་དོན་གཞན་ལ། །སྔོན་ནས་བསགས་པའི་ལེགས་བྱས་ཀྱི །བུ་དཔལ་འདི་ཀོ་རྨད་དུ་བྱུང༌། །
བ་དི་བཀོད་པའོ། །འདི་ནས་ལྡེབ་གཅིག་ཆད་འདུག །ཞེས་དང༌། ཟླ་བའི་བཞིན་ལྡན་སྨིན་ལེགས་མ། །
འཛུམ་དཀར་བསིལ་བའི་འོད་ཀྱིས་ཀྱང༌། །སྙིང་ཁུང་ཚ་བས་གདུང་བྱེད་། །སྲེད་ལྡན་རྣམས་ཀྱི་
སྡིག་འདི་འདྲ །ཞེས་སོ །ཀུན་ཁྱབ་ཀྱི་དོན་གཞན་བཀོད་པ་ལ་དཔེར་ན། གཞོན་ཤ་ལྷག་པར་
ཆགས་པ་སྙིང་གི་གྲོགས། །བརྩེ་བྲལ་གཤིན་རྗེའི་ཞགས་པས་བཟུང་ལ་ལྟོས། །འོན་ཏང་འདུས་བྱས་
ཆོས་ཀུན་མི་རྟག་པའི །ངེས་པ་འདི་ལ་སུ་ཡིས་འགོང་པར་ནུས །ཞེས་པ་ལྟ་བུའོ །ཁྱད་པར་གྱི་
དོན་གཞན་བཀོད་པར། གཏེར་ཆེན་བླ་མར་གཞན་གྱིས་མ་བསྐུལ་ཀྱང༌། །ཀུན་ལ་སྨན་པའི་ཐུགས་
བསྐྱེད་ཅི་ལ་འདོར། །ཚལ་ནང་བརྗིད་པའི་རྐང་ཐུང་གྲིབ་བསིལ་གྱིས། །ཚ་གདུང་ནད་ལས་སྐྱོབས་
པ་དངོས་པོའི་གཤིས། །སྦྱར་བའི་དོན་གཞན་བཀོད་པར ཟླ་བའི་གདོང་ཅན་སྨིན་ལེགས་མ།།ཀུན་
གྱི་འདོད་འཇོ་སྙིང་དགའ་བྱེད། །ཉེ་པ་རབ་ལྡན་བསུང་ཞིམ་སྤྲོ། །དེ་འདྲ་ཡིད་དུ་མི་འོང་སུ །འགལ་
108

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
དོན་གསལ་བྱེད། སངས་རྒྱས་བདག་གཞན་དམིགས་པ་དང༌། །བྲལ་ཡང་གཞན་དོན་དཔག་མེད་
མཛད། །རྟོག་པ་མེད་ཀྱང་ཡིད་བཞིན་ནོར །ཀུན་གྱི་འདོད་འཇོ་མ་ཡིན་ནམ། །མི་འོས་པར། ཡིད་
འཕྲོག་ལང་ཚོ་ལྡན་པའི་ན་ཆུང་མས། །རབ་སྙན་མགྲིན་པའི་གླིང་བུ་བསྒྱུར་བའི་ཚེ། །རྣ་བའི་ཡུལ་དུ་
ཁབ་བསྲེགས་རྩུབ་མོའི་མེའི། །མནར་བ་ཆགས་ལྡན་གཞོན་ནུའི་སྡིག་འབྲས་ལགས །འོས་པའི་
དོན་གཞན་བཀོད་པར། མཆེད་གྲོགས་ས་ཐག་རིང་པོའི་འཕྲིན་ཡིག་འདིས། །བདག་ཡིད་དྲན་པའི་
ཤུགས་ཀྱིས་གདུང་བར་བྱེད། །འཕྲད་འདོད་བློ་འདི་མེ་ཡི་ཕུང་དང༌། །འདྲ་བས་སྲེག་པའི་གནས་
སུ་གྱུར་མིན་ནམ། །འོས་ཤིང་མི་འོས་པར། རབ་མཛེས་དགའ་མའི་སྤྱན་རས་གཡོ་དང་སྒྱུས། །
གཞན་སེམས་བསླུ་བ་དངོས་པོའི་གཤིས་ལུགས་། །རྒྱལ་བས་ཐབས་མཁས་མཛད་པའི་ཆོས་
བསྟན་པ། །རྣ་བར་དུག་ཏུ་འགྱུར་ལ་ཐབས་ཅི་ཡོད། །མི་འོས་ཤིང་འོས་པའི་དོན་གཞན་བཀོད་པར།
གཏེར་ཆེན་བླ་མའི་གསུང་གི་བདུད་རྩི་ཡིས། །ཡིད་སྲུབ་སྙིང་ལ་ཞེ་སྡང་མེ་འབར་ན། །རྣམ་གཡེངས་
འདུ་འཛིའི་ངང་དུ་བག་ཞ་བའི། །འགྲོ་རྣམས་ལོག་པར་རྟོག་པ་ཅིས་མི་བསྲུང་། །ཡང་ན། རྒྱུ་འབྲས་
ཤེས་བཞིན་མི་དགེའི་ལས་བསགས་ན། །བླུན་རྣམས་དེ་བཞིན་མི་སྤྱོད་གདེངས་ཅི་ཡོད། །དམ་ཆོས་
ཟབ་མོས་སྙིང་ག་འབིབས་བྱེད་ན།།རབ་རྣོན་མཚོན་ཆས་གཅོད་པར་འོས་མིན་ནམ། །
ཞེས་བློ་གསལ་སློབ་མའི་ཚོགས་རྣམས་དོན་གཞན་བཀོད་པར་ཐེ་ཚོམ་ཆེ་སྐབས་སུ་དོགས་
སེལ་གྱི་དཔེར་བརྗོད་གོ་བདེ་བར་བཀོད་པར་སྭ་སྟི་བྷ་ཝནྟུ། མཐའ་རྩོམ་དུ། མེ་ཏོག་མདའ་ཅན་
བཤེས་གཉེན་རྫུ་བག་གིས། །མུ་ཅོར་དུག་མདས་དཔའ་བོ་གཙུག་ལག་པས་མཆན།།བཤད་སྒྲུབ་རི་དྭགས་
ཚོགས། །འཇོམས་པའི་དམ་བཅའ་བསད་པའི་དམར་བའི་ཁྲག །མཚམས་སྤྲིན་ཇི་བཞིན་ཐུབ་
བསྟན་མཁའ་ལ་མཛེས །རྨོངས་རྟུལ་ཆང་གི་ཆེར་མྱོས་ཚུལ་འཆོས་ཀྱི། །འཁར་བ་ལ་བརྟེན་འབྲི་སྟག་
ཀར་འབྲུག་སོགས་ཀྱི་འགྲེལ་པ་དཔེར་བརྗོད་སོགས་མཆན།།རྣམ་དཔྱོད་གོམ་འཁྱོར་བས། །གཟིགས་ཤུན་མགྲིན་
བཟང་གོས་སུ་ཉེར་ཀླུབ་པའི། །བཤེས་གཉེན་དེ་རྣམས་སྨྲ་བཅད་ངལ་གསོ་མཛོད། །བ་ལང་ཚིག་
ལྡན་རྟོག་གེའི་ཨེ་རཎྜར། །ཉམས་དང་འགྱུར་བའི་རོ་བཅུད་ཆེས་མངར་བའི། །སྙན་ངག་འབྲས་བུ་
རེ་བའི་གཞུང་ལུགས་པ། །མཁའ་དབྱིངས་ཨུཏྤལ་ཕོན་པོ་ཐོད་དུ་བཅིངས། །གཏི་མུག་ཁུང་བུར་
109

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
སེམས་གནས་བདེ་བའི་རོ །རྗེས་ཆགས་ཉོན་མོངས་དུག་གི་ཐར་པའི་སྲོག གཅོད་པའི་རྫུན་
གཏམ་ཕུད་སྒྲོགས་སྒོམ་ཆེན་གྱིས། །རྣ་བར་ལེགས་བཤད་འདི་འདྲ་ཚེར་མའི་གྲོགས། །ཞེས་པར
དབྱངས་ཅན་དགྱེས་པར་རློམ་པའི་ལེགས་བཤད་ཀྱི། །ཚིག་རྩུབ་དུག་གི་ཉག་ཕྲན་རྣོན་པོ་དེ། །
གཟུར་གནས་མཁས་པའི་བར་ཚེར་ལྟར་རྩུབ། །མེ་ཏོག་མདའ་ཅན་དགྱེས་པའི་གླུ་དབྱངས་གྲུབ། །
ཉིང་དགོངས་བྲལ་བའི་བསྟན་བཅོས་མཚར་ཅན། །རི་མོར་བྲིས་པའི་ཨ་ལོ་ཀེ་དང་མཚུངས། །བྱ་
རོག་སོ་རྟོག་རྩོད་པ་ལྷུར་ལེན་པ། །ཀླུ་དབང་བཙན་པོས་ཤིང་གི་རན་འཐག་བསྐོར། །བོད་མཁས་
པའི་གསུངས་ལས། ལུས་གྲིམ་རྐང་པ་བརྒྱད་པའི་ཚུགས་ཀྱིས། །དུས་ཀུན་གནྡྷོ་ལར་འགྱིང་རྔམ་
རྔམ་འདྲ།།དོན་གྱི་བྱ་བ་ཞུགས་ཚེ་བེམ་པོའི་ཆོས། །འདི་ལ་མཚར་དུ་འཛིན་རྣམས་བྱིས་པའི་བློའི། །
ཞེས་གསུངས་པ་ལྟར་ལགས། ཁྱད་ཆོས་ཐ་མི་དད་པའི་བསྡུས་བརྗོད་དུ་གནང་བའོ། །ཀུན་མཁྱེན་
ལྔ་པ་རིན་པོ་ཆེས་དབྱངས་ཅན་དགྱེས་གླུར་བཀའ་བརྒྱུད་པའི་ཕྱོགས་ལ་ལྗགས་རྩོམ་ཡ་མཚན་པོ་
རང་གནང་འདུག་པ་དཔག་བསམ་འཁྲི་ཤིང་ལས། རྩམ་ན་མི་ཟད་ཉོན་མོངས་དང༌། །བྱེད་པ་ན་
ཡང་ཐེ་ཚོམ་ཅན། །གྲུབ་ཀྱང་ཉེར་མཁོ་མེད་པའི་ལས། །ཤེས་རབ་ལྡན་རྣམས་ཡོངས་མི་བྱེད།།ཅེས་
གསུངས་པ་ལྟར་མཁས་གྲུབ་ཆེན་པོ་བཀའ་གཏེར་གསར་རྙིང་རིས་མེད་པའི་དཔལ་མགོན་དམ་པ
མཆོག་གི་གསུངས་དེ་འདྲ་འབྱོན་པ་མི་འོས་པ་ལགས་སོ །
ཆོས་ཀྱི་ཉི་མས་གསུང་ལ། སྔོན་ཆད་གངས་ལྗོངས་འཆི་མེད་ལམ་ཡངས་པོར། །དཔང་
སྟོན་མཁས་པའི་ལེགས་བཤད་ཟླ་ཚེས་ལ། །རང་འོད་འབད་ནས་སྤྲོ་བའི་མཁས་མང་གི། འགྲེལ་
ཚོགས་རྒྱུ་སྐར་གྱིས་བསྐོར་བར་མེད་ཁེངས། །ཞེས་དང་།གནའ་དུས་རྒན་པོའི་ཡིད་ལ་མ་ཤར་བའི། །
འཕགས་ཡུལ་ལེགས་བཤད་གསར་པའི་སྐྱེས་ཀུན་དང༌། །རྣམ་དག་རིགས་པ་ཚད་མས་སྒྲུབ་བྱེད་
སོགས། །བླ་མའི་དྲིན་ལས་ཡིན་གྱི་རང་བློས་མིན། །ཞེས་གསུངས་པ་ལྟར་མ་ཧཱ་པཎྜི་ཏ་དྷརྨ་ཀ་རའི་
ཞལ་ལུང་འཁྲུལ་བ་མེད་པ་ཉིད་ཁམས་སྤྲུལ་རིན་པོ་ཆེ་སྒྲ་དབྱངས་ཟླ་བ་བདུད་རྩིའི་ལང་ཚོའི་ཞལ་
སྔ་ནས་མཛད་པ་དེ་ནི་བསྟན་བཅོས་ཡང་དག་ཉིད་དོ། །ཅུང་ཟད་དཔྱད་པ་འདི་ཡང་ཆགས་སྡང་མ་
ཡིན་ཏེ། རང་བཞིན་གྱིས་གྲུབ་པའི་སྤོབས་པ་སྐྱེས་ཐོབ་ཀྱི་ཤེས་རབ་དང་རིག་གནས་སྤྱི་དང་བྱེ་བྲག་
110

སྙན་ངག་དོགས་གནད་ལ་དཔྱད་པ་ལེགས་བཤད་སྐྱ་རེངས་དང་པོ་བློ་ལྡན་གསར་པ་དགའ་བའི་མགུལ་རྒྱན
ཏུ་སྙན་ངག་གི་གླེགས་བམ་མང་དུ་ཐོས་ཤིང་དྲི་མ་མེད་པར་བརྟགས་པ་དང༌།ཚིག་དོན་ལ་བསམ་
ཞིང་སླར་ཡང་རང་ཉིད་ཀྱིས་མངོན་པར་སྦྱོར་བ་ལ་བརྩོན་འགྲུས་མི་དམན་པ་གསུམ་གྱི་སྙན་ངག་
ཞངསླརཡུ
ཕུན་སུམ་ཚོགས་པའི་ཡིན་པས་ན་ཐོས་བསམ་གྱི་བག་ཆགས་དགེ་བའི་ཕྱིར་བཀོད་པ་ལགས་སོ། །
དཔེ་རྒྱན་དང་ཁྱད་པར་ཅན་གྱི་ཁྱད་པར་ནི དཔེ་རྒྱན་ལ་མཚུངས་ཆོས་དངོས་སུ་བསྟན་ནས་འབྱེད་
ཆོས་དགོས་པར་ངེས་ལ། ལྡོག་པ་ཅན་ལ་མཚུངས་ཆོས་སམ་ཤུགས་ལས་བསྟན་ནས། དེ་གཉིས་
འབྱེད་བྱེད་ཀྱི་ཆོས་ངེས་པར་དགོས་པས། སྔོན་དུ་མཚུངས་པ་ཕྱིས་ལྡོག་པས་ན་ལྡོག་པ་ཅན་། །
རབ་སྤེལ་གྱི་རྒྱན་ལ་གཉིས་བསྲེས་པས་ཆོག་ན། དཔེའི་གཟུགས་ཅན་རབ་སྤེལ་དུ་ཐལ་ལོ །ཞེས་
པར། དཔེའི་གཟུགས་ཅན་གཟུགས་ཅན་མ་ཡིན་པར་ཐལ་དེའི་ཕྱོགས་གཅིག་དཔེ་རྒྱན་ཡིན་པའི་
ཕྱིར ཞེས་པ་ལྟ་བུ་ནི་ཚིག་འཁྲི་ཡིན་པས་དགོས་པ་མེད་ལ་རབ་སྤེལ་ལ་རྒྱན་གསུམ་བསྲེས་ན་
འཐད་ཆེ་བར་མངོན་ལགས་སྟེ། ཁ་དོག་གསུམ་ཕན་ཆད་ལ་ཁྲ་བོ་བརྗོད་པ་བཞིན་ནོ། །དེང་དུས་ཀྱི་
སྙན་ངག་མཁན་རྣམས་ཀྱིས་སློབ་དཔོན་ལས་སྙན་ངག་མེ་ལོང་གི་གཞུང་ཞིག་ཁྲིད་ནས།དཔེ་བརྗོད་
རྩོམ་རྒྱུགས་ཁྲལ་སྤྲད་པ་ལྟ་བུ་གྲུབ་ནས་སྙན་ངག་ཤེས་པར་རློམ་པ་ཙམ་ལས་དག་ཐེར་གཤར་སྦྱོང་
ཅི་ཡང་མི་ནུས་ཤིང་རང་གར་ལུས་པ་དང༌། གྲྭ་ས་རིན་པོ་ཆེའི་རྣམ་པ་གསུམ་ཙམ་མ་གཏོགས།དུས་
ཀྱི་དབང་ལས་ཆོས་ཀྱི་ཚིག་དོན་ལ་དཔྱོད་པའི་མཁས་པ་ཆེས་དཀོན་པའི་ཚུལ་ཡང་བོད་མཁས་པས།
སྙིགས་མའི་སྤྱོད་ཚུལ་གསལ་བའི་མེ་ལོང་ལས། །
ཀྱེ་མ་ཐུབ་བསྟན་ཉིན་བྱེད་ནུབ་རིར་གཞོལ། །རྟགས་ཙམ་གོས་དམར་གྱོན་པའི་ཆུ་ལྡན་
མར །སྐྱབས་སུ་སེམས་པའི་ལམ་རྡོ་འགྲོ་རྣམས་ལ། །རྒྱལ་དང་དེ་སྲས་ཀུན་གྱི་བརྩེ་བས་དགོངས།
དམར་སེར་གོས་ཀྱི་དྲྭ་བས་ཕྱི་གཡོགས་པའི། །ནང་ན་ཉོན་མོངས་འབྱུང་པོའི་བཞུགས་སྒར་ཕབ། །
ཁ་འཇམ་ལུས་དུལ་བྱི་ལའི་ཀུན་སྤྱོད་ཙམ། །སངས་རྒྱས་བསྟན་པར་རློམ་ཚོའི་སྐྱོ་བ་ལ །ཐམས་
ཅད་ཕ་མར་གཟིགས་པའི་གསུང་སྙན་ཡང༌། །དགྲ་གཉེན་ཟློག་དང་སྲུང་བའི་ཡིད་སྨོན་གྱིས། །
ཕྱོགས་ལྷུང་དྲག་པོའི་རིམ་གྲོས་མནལ་ཐབས་ཆགས། །དེ་འདྲ་ཆོས་སུ་རློམ་ཚོའི་སྐྱོ་བ་ལ། །གདོན་
བགེགས་ནང་དུ་བཞག་ནས་མ་རྒན་གྱི། །པགས་པས་གཡོགས་པའི་རྔ་གོག་རྩོད་བཞིན་བརྡུང༌། །
111

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བྲན་དུ་འཁོལ་རེའི་ཆོས་སྐྱོང་དགྲར་ལངས་པའི །སྔགས་པ་རལ་ཡོན་པ་ཚོའི་སྐྱོ་བ་ལ །བློ་མང་
གཅིག་ལ་ཞེ་འདོད་ཧྲིལ་དྲིལ་ནས། །ཧག་དང་ཧིག་སོགས་བྱེད་སུ་ལས་མང་། །ཐོ་ཅོའི་སྤྱོད་པས་
བླུན་པོ་མགོ་བོ་བསྐོར། །གཏུམ་མོ་ཐབས་ལམ་མཁན་ཚོའི་སྐྱོ་བ་ལ །ཞེས་གསུངས་པ་ལྟར་དང༌།
ཁམས་གསུམ་འགྲོ་བའི་བླ་མ་ཤར་ཙོང་ཁ་པ་བློ་བཟང་གྲགས་པའི་དཔལ་གྱི་ཐུགས་སྲས་མཁས་
གྲུབ་སྨྲ་བའི་ཉི་མ་དགེ་ལེགས་ཉི་མ་དཔལ་བཟང་པོའི་ཞལ་སྔ་ནས་མཛད་པའི་གཟུགས་བརྙན་
གསལ་བའི་མེ་ལོང་ལས་གསུངས་པ་ལྟར་བསྟན་པ་དང་བསྟན་པའི་གཟུགས་བརྙན་མ་ནོར་བ་ཞུ་ཞུ །སྙིགས་མའི་
དུས་འདིར་རིག་གནས་གཞུང་བཤད་གང་ལའང༌། བསླབ་སྦྱོང་མི་ཚེ་ཟད་ཐབས་འདྲ་བ་ལས།རང་
གི་རྒྱུད་ལ་གོ་དོན་འབྲེལ་ཞིང་དགོས།ཐར་པ་དང་ཐམས་ཅད་མཁྱེན་པའི་རྒྱུར་གྱུར་པ་ནི་ཤིན་ཏུ་
ནས་ཀྱང་དཀའ་བར་འདུག་གོ། །ཀུན་མཁྱེན་སི་ཏུ་རིན་པོ་ཆེ་གཙུག་ལག་ཆོས་ཀྱི་སྣང་བས རྟོགས་
པའི་བསྟན་པ་ལུང་ལ་རག་ལས་ཞེས། །རིགས་པ་སྨྲ་བའི་བྲག་ཆ་ཟློ་བཞིན་དུ། །གཙུག་ལག་དང་
འགལ་ལུང་དོན་འཆད་རློམ་དང༌། །ལུང་དང་འགལ་བའི་སྒོམ་སྒྲུབ་བྱེད་རློམ་རྣམས། །བསམ་ཞིང་
ཁོང་ནས་གད་མོ་འཆོར་ཉན་འདུག །སྙིགས་མའི་རང་མདངས་བཅོས་པ་སུ་ཞིག་ཡོད། །ཅེས་
གསུངས་པ་ལྟར། ལུང་དང་རྟོགས་པའི་བསྟན་པ་རིན་པོ་ཆེ་འདི་ཉིད་འཆད་རྩོད་རྩོམ་གསུམ་གྱི་སྒོ་
ནས་འཛིན་སྐྱོངས་སྤེལ་གསུམ་གྱིས་ཕྱོགས་ལྷུང་དང་གྲུབ་མཐའི་ཁ་འཛིན་སོགས་མེད་པར་ཀུན་ལ་
སྙོམས་པའི་ཐུགས་བཀུར་ཆེ་བཞེས་མཛད་པར་ཞུ།
ཞེས་པ་འདི་ཡང་གཏེར་ཆེན་ཆོས་ཀྱི་རྒྱལ་པོ་མཆོག་གྱུར་གླིང་པ་སོགས་སྐྱེས་བུ་དམ་པ་
མང་པོའི་ཞབས་རྡུལ་སྤྱི་བོའི་གཙུག་རྒྱན་དུ་ཐོབ་པ་ཤར་དཔལ་སྤུངས་ཐུབ་བསྟན་ཆོས་འཁོར་གླིང་
གི་སློབ་གྲལ་དུ་གཏོགས་པ དྭགས་བརྒྱུད་ཀརྨ་ཀཾ་ཚང་གི་རྗེས་འཇུག་རྣམ་གཡེང་མཁན་པོ་འདུལ་
འཛིན་ངག་དབང་བློ་གྲོས་རིན་ཆེན་སེང་གེ་ལེགས་བཤད་སྒྲ་དབྱངས་རྒྱ་མཚོ་ཞེས་མིང་དུ་ཆགས་
པས་ར་ས་འཁྲུལ་སྣང་གི་གྲོང་ཁྱེར་དུ་བཀོད་པ་པྲཛྙཱ་ཝརྡནྟུ༎ ༎
112

༄༅། །སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་
ཞེས་བྱ་བ་བཞུགས་སོ། །
ཀརྨ་རིན་ཆེན་དར་རྒྱས།
ན་མོ་ཝཱ་གཱི་རཱ་ཡ། དུས་གསུམ་རྫོགས་པའི་སངས་རྒྱས་ཀརྨ་པ་དུས་གསུམ་མཁྱེན་པ་ཀུན་མཁྱེན་
མཁྱེན་པའི་མཁའ་ལ་གྲུབ་པའི་དབང་ས་ར་ཧ་དང་ཀརྨ་པཀྴི།ཕྱུག་ཀརྨ་པ། །རང་བྱུང་ཡེ་ཤེས་ཤེས་བྱ་ཀུན་
རང་བྱུང་རྗེ་དང་འཇམ་དབྱངས་དོན་འགྲུབ་འོད་ཟེར་གཟིགས་ནམ་མཁའི་ནོར་བུ་རོལ་པའི་མཚན། །དེ་བཞིན་
གཤེགས་སངས་རྒྱས་དངོས་སུ་བྱོན་པ་ཀརྨ་པ་བཞིན་གཤེགས་པ་དངོས་དངོས་སུ་བྱོན་པ་མཐོང་ཐོས་དྲན་གྲོལ་
དོན་ལྡན་ཞབས་ཀརྨ་པ་དྲུག་པ་མཐོང་བ་དོན་ལྡན་རྒྱལ་བས་ལུང་བསྟན་བསྟན་པའི་བདག་པོ་རིམ་བྱོན་
བརྒྱུད་པར་བཅས་ལ་འདུད། །ལའདུར
ཅེས་མཆོད་པར་བརྗོད་པས་མདུན་བསུས་ནས། འཇིག་རྟེན་དབང་ཕྱུག་དཔལ་ཀརྨ་པ་
ཆེན་པོའི་སྒར་ཆེན་འཛམ་གླིང་རྒྱན་མཆོག་གི་རིག་གནས་ཀྱི་སློབ་དཔོན་ངག་གི་དབང་ཕྱུག་མང་
ཐོས་ཆོས་ཀྱི་རྒྱ་མཚོ་དབྱངས་ཅན་སྙེམས་པའི་སྡེའམ་མཚན་གཞན་ཀརྨ་ཕྲིན་ལས་གཉིས་པ་
འཇིགས་བྲལ་གསུང་རབ་གཏེར་མཛོད་སྦས་པའི་སྡེའི་ཞལ་ལུང་དྲི་མ་མེད་པ་ཇི་ལྟ་བ་བཞིན་དུ་སྙན་
ངག་ལེའུ་བར་པའི་ཟུར་རྒྱན་དཔེ་དོན་གསལ་བའི་མེ་ལོང་འགོད་པ་ལ། ཇི་སྐད་དུ་ཡང་། དོན་རྒྱན་
སྒྲ་རྒྱན་གབ་ཚིག་གསུམ། །ཞེས་པ་ལྟར་གསུམ་ལས། དང་པོ་དོན་རྒྱན་ལ་སུམ་ཅུ་རྩ་ལྔ་ལས་སྙན་
ངག་གི་རྒྱལ་སྲིད་ལྟ་བུ། རང་བཞིན་བརྗོད་པའི་རྒྱན་ནི། བརྗོད་དོན་གྱི་དངོས་པོ་ལ་སྒྲོ་བསྐུར་མེད་
པར་ཇི་ལྟ་བ་བཞིན་བརྗོད་པ་ཞིག་གོ། །
113

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཐོག་མར་རིགས་བརྗོད་པའི་རང་བཞིན་གྱི་རྒྱན་ནི། ཕུལ་བྱུང་ཆུ་ཞིང་གབ་པའི་སྐུ། །འཇོ་
སྒེག་རོལ་པའི་འཛུམ་མདངས་ཅན། །ནུ་འབུར་རབ་རྒྱས་ཡིད་འཕྲོག་པའི། །དབྱངས་ཅན་ལྷ་མོའི་
ཚོགས་རྣམས་རྒྱལ། །ཞེས་ཁྱད་གཞིའམ་རིགས་ཀྱི་སྒྲ་དབྱངས་ཅན་མ། དེས་མཚོན་བཅོམ་ལྡན་
འདས་མའི་ཚོགས་སྤྱིའི་ཆོས་བརྗོད་པ་བཞིན་ནོ། །གཉིས་པ་བྱ་བ་བརྗོད་པའི་རང་བཞིན་གྱི་རྒྱན་ནི།
དཀར་འཇམ་མཉེན་པའི་ཕྱག་སོར་གྱིས། །དྲི་ཟའི་པི་ཝང་རྡུང་བའི་སྒྲས །རྣ་བའི་བཅུད་ལེན་རྒྱས་
བྱེད་པའི། །དབྱངས་ཅན་ལྷ་ཡི་རོལ་མོ་མཁན། །ཞེས་པ་ཁྱད་གཞི་དབྱངས་ཅན་མས་པི་ཝང་རྡུང་
བའི་བྱ་བ། ཁྱད་ཆོས་ཕྱག་སོར་དཀར་ཞིང་འཇམ་པས་རྒྱུད་མང་བསྐུལ་བས་རྣ་བའི་བཅུད་དུ་སྙན་
ཅིང་འཇེབས་པ་སོགས་ལྷའི་རོལ་མོ་དཀྲོལ་བའི་མཁན་པོའི་བྱ་བ་མཆོག་ཏུ་གྲུབ་པ་བཞིན་ནོ། །
གསུམ་པ་ཡོན་ཏན་བརྗོད་པའི་རང་བཞིན་གྱི་རྒྱན་ནི།སྒྲ་དབྱངས་ལྷ་མོ་དབྱངས་ཅན་མ། །བདག་གི་
ལྷག་པའི་ལྷར་བཟུང་བས། །སྙན་ངག་རྩོམ་ལ་ཐོགས་མེད་ཀྱི། །རྣམ་དཔྱོད་བློ་གྲོས་རྒྱས་པར་གྱུར། །
ཞེས་པ་དབྱངས་ཅན་མའི་མཁྱེན་བརྩེ་ནུས་པའི་ཡོན་ཏན་ནི་ཁྱད་གཞི། ཁྱད་ཆོས་ལྷག་པའི་ལྷར་
བཟུང་བས། །སྙན་ཚིག་རྩོམ་པ་ལ་ཐོགས་པ་མེད་པའི་རྣམ་དཔྱོད་བློ་གྲོས་འཕེལ་ཞིང་རྒྱས་པའི་ཡོན་
ཏན་ཐོབ་པ་བཞིན་ནོ། །བཞི་པ་རྫས་བརྗོད་པ་རང་བཞིན་གྱི་རྒྱན་ནི། ཚངས་སྲས་ལྷ་མོའི་ཕྱག་
གཉིས་ཀྱིས། །བཻ་ཌཱུར་དཀར་པོའི་པི་ཝང་འཛིན། །མཐོན་མཐིང་རལ་པའི་ཐོར་ཅོག་རྩེར། །ཟླ་ཚེས་
སར་པའི་ཅོད་པཎ་མཛེས། །ཅེས་པ་ཁྱད་གཞི་རྫས་བྱེ་བྲག་པ་དབྱངས་ཅན་ལྷ་མོ་གཅིག་ཉིད། ཁྱད་
ཆོས་རྫས་ཀྱི་བྱེ་བྲག་པི་ཝང་དང་ཟླ་ཚེས་བཀོད་པ་བཞིན་ནོ། །
གཉིས་པ་དཔེ་རྒྱན་ནི་རྣམ་པ་གང་ཅི་ཡང་རུང་བའི་དངོས་པོ་གཉིས་མཚུངས་པར་གྱུར་པ་
ཚིག་སྦྱོར་དུ་དངོས་སམ་ཤུགས་ལས་འདྲ་བ་རྟོགས་པར་བྱེད་པ་ཞིག་གོ། །དབྱེ་ན་སུམ་ཅུ་རྩ་གསུམ་
ངག་དོན་སོ་སོར་བགྲངས་བས་སོ་གསུམ་མཆན།ལས་དང་པོ་ཆོས་དཔེ་ནི། ཚངས་པའི་བུ་མོ་ཡིད་འཕྲོག་མ། །
ངག་དབང་ལྷ་མོའི་ཞལ་དཀྱིལ་ནི། །རི་བོང་འཛིན་པའི་དཀྱིལ་འཁོར་དག །སྤྲིན་དང་བྲལ་བ་ཇི་
བཞིན་མཛེས། །ཅེས་པ་དཔེ་ཟླ་བ་དང་དོན་དབྱངས་ཅན་མའི་ཞལ་གཉིས་མཚུངས་པའི་ཆོས་མཛེས་པ་
དེ་དངོས་སུ་བརྗོད་པ་ལྟ་བུའོ། །གཉིས་པ་དངོས་པོའི་དཔེ་ནི། དབྱངས་ཅན་ལྷ་མོའི་ཞལ་དཀྱིལ་ནི། །
114

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
པད་དཀར་འདབ་མ་དང་མཚུངས་ཤིང་། །དེ་ཡི་སྤྱན་རས་ཡིད་འཕྲོག་པ། །བུང་བ་ཟུང་དག་འཁོར་
བ་བཞིན། །ཞེས་དཔེ་པད་དཀར་དང་དོན་དབྱངས་ཅན་མའི་ཞལ་གཉིས་ཀྱི་མཚུངས་ཆོས་མ་བསྟན་
པར་ཆོས་ཅན་མཚུངས་པ་དངོས་སུ་བརྗོད་པ་ལྟ་བུའོ །གསུམ་པ་ལྡོག་པའི་དཔེ་ནི། གསེར་མངལ་
ཅན་གྱི་སྲས་མོ་ཡི། །ཞལ་དཀྱིལ་ཇི་བཞིན་ཟླ་བ་མཛེས། །དེ་ཡི་ཞལ་གྱི་འཛུམ་མདངས་ལྟར། །ག་
བུར་བསིལ་བའི་ཟེར་ཕྲེང་ཅན། །ཞེས་འཇིག་རྟེན་ན་གྲགས་པའི་དཔེ་དོན་ལྡོག་ནས་དཔེ་ཟླ་བ་དཔེ་
ཅན་དང༌།དོན་དབྱངས་ཅན་མའི་ཞལ་དཔེར་བཀོད་པ་ལྟ་བུའོ །བཞི་པ་ཕན་ཚུན་གྱི་དཔེ་ནི། བྱེད་
པོའི་སྲས་མོ་ཁྱོད་ཀྱི་ནི །ལུས་ཇི་བཞིན་དཔག་བསམ་སྟེ། །དཔག་བསམ་ཇི་བཞིན་ཁྱོད་ཀྱི་སྐུ། །
ཤིན་ཏུ་མཛེས་པར་བདག་གིས་མཐོང༌། །ཞེས་དཔག་བསམ་ཤིང་དང་དབྱངས་ཅན་མའི་སྐུ་གཉིས་
དཔེ་དོན་ཕན་ཚུན་བསྣོལ་ཏེ་སྦྱར་བ་ལྟ་བུའོ། །ལྔ་པ་ངེས་པའི་དཔེ་ནི། ཟླ་བའི་སྲིང་ཁྱོད་ཀྱི་ཞལ། །
མཐོན་མཐིང་སྤྱན་ཟུང་གིས་མཛེས་པ། །པད་དཀར་བུང་བ་རོལ་དང་མཚུངས། །གཞན་ནི་འདྲ་བ་
གང་ཡང་མེད། །ཅེས་དབྱངས་ཅན་མའི་ཞལ་དང་མཚུངས་པ་པད་དཀར་ཁོ་ནར་ངེས་ཀྱི་གཞན་
མེད་དོ། །ཞེས་བརྗོད་པ་ལྟ་བུའོ། །དྲུག་པ་ངེས་མེད་ཀྱི་དཔེ་ནི། དབྱངས་ཅན་ཕྱག་གི་རྒྱུད་མང་འདི། །
བུང་བ་མྱོས་པའི་གླུ་དང་མཚུངས །གཞན་ཡང་དེ་འདྲའི་སྙན་འགྱུར་དག ཡོད་ན་དེ་དང་མཚུངས་
པར་འགྱུར །ཞེས་དབྱངས་ཅན་མའི་རྒྱུད་མང་བུང་བའི་གླུ་དང་མཚུངས་ལ་དེ་ཁོ་ནར་མ་ངེས་པར་
སྙན་འགྱུར་དེ་འདྲ་ཡོད་ན་དེ་དང་ཡང་མཚུངས་སོ་ཞེས་པ་ལྟ་བུའོ །བདུན་པ་བསྡུས་པའི་དཔེ་ནི།
དབྱངས་ཅན་ཞལ་གྱི་འཛུམ་ཕྲེང་འདི།།དཀར་ཞིང་མཛེས་པ་ཁོ་ན་ཡིས། །ཟླ་བའི་ཟེར་དང་མཚུངས་
པ་མིན། །འགྲོ་བའི་ཚ་གདུང་སེལ་བས་ཀྱང༌། །ཞེས་དབྱངས་ཅན་མའི་འཛུམ་ཕྲེང་དཀར་མཛེས་ཁོ་
ནས་ཟླ་འོད་དང་མཚུངས་པ་མིན་གྱི་ཚ་གདུང་སེལ་བས་ཀྱང་མཚུངས་སོ་ཞེས་རྒྱུ་མཚན་ཡང་བསྡུས་
ཏེ་བརྗོད་པ་ལྟ་བུའོ། །བརྒྱད་པ་ཁྱད་པར་གྱི་དཔེ་ནི། དབྱངས་ཅན་མཁས་མང་གཙུག་རྒྱན་དང༌། །
ཟླ་བ་དྲག་པོའི་གཙུག་ན་མཛེས། །འདི་དག་ཁོ་ནས་ཁྱད་པར་ཙམ། །བྱས་ཀྱི་གཞན་ནི་ཅུང་ཟད་མེད། །
ཞེས་དབྱངས་ཅན་མ་དང་ཟླ་བ་རྣམ་པ་ཐམས་ཅད་དུ་མཚུངས་ཀྱང་མཁས་པའི་གཙུག་རྒྱན་དང་དྲག་
པོའི་གཙུག་རྒྱན་གྱི་ཁྱད་པར་འདི་ཙམ་མོ་ཞེས་བརྗོད་པ་ལྟ་བུའོ །དགུ་པ་རབ་བརྟགས་ཀྱི་དཔེ་ནི།
115

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དབྱངས་ཅན་ཞལ་དཀྱིལ་ང་ཉིད་དང༌། །མཚུངས་ཞེས་པད་དཀར་སྙེམས་མི་འཚལ། །སྤྲིན་དང་བྲལ་
བའི་ཆ་ཤས་གཏེར།།དེ་ཡང་འཕགས་མའི་ཞལ་དཀྱིལ་བཞིན།།ཞེས་དབྱངས་ཅན་ཞལ་དཀྱིལ་དང་
མཚུངས་སྙམ་པའི་སྙེམ་པ་པད་དཀར་ལ་མེད་ཀྱང་ཡོད་པར་སྒྲོ་རབ་ཏུ་བཏགས་ནས་བརྗོད་པ་ལྟ་
བུའོ། །བཅུ་པ་རྨད་བྱུང་གི་དཔེ་ནི། ཀ་ལ་པིང་ཀའི་གླུ་དབྱངས་ལས། །ལེགས་བཤད་ཆོས་ཀྱི་སྒྲ་
སྒྲོགས་ན། །སྒྲ་དབྱངས་ལྷ་མོའི་ཞལ་སྒོ་ལས། །བྱུང་བའི་གསུང་སྙན་དེ་བཞིན་ནོ། །ཞེས་ཀ་ལ་པིང་
ཀས་ལེགས་བཤད་སྒྲོགས་པ་དཀོན་ཞིང་རྨད་དུ་བྱུང་བས་དེ་དང་མཚུངས་པར་སྦྱོར་པ་ལྟ་བུའོ །བཅུ་
གཅིག་པ་རྨོངས་པའི་དཔེ་ནི། དབྱངས་ཅན་ཁྱོད་ཀྱིས་མཁའ་ལམ་ནས། །དགྱེས་པའི་ཞལ་བཟང་
བསྟན་ནམ་སྙམ། །བཅོ་ལྔའི་ཟླ་རྒྱས་ཤར་བ་ལ། །རྨོངས་བདག་གུས་པས་ལྷ་ཕྱག་འཚལ །ཞེས་
ནམ་མཁར་ཟླ་བ་ཤར་བ་དབྱངས་ཅན་མའི་ཞལ་དུ་འཁྲུལ་ཞིང་རྨོངས་པར་བརྗོད་པ་ལྟ་བུའོ། །བཅུ་
གཉིས་པ་ཐེ་ཚོམ་གྱི་དཔེ་ནི། གང་འདི་ཟླ་བ་ཤར་བའམ། །དྲི་མེད་ཤེལ་གྱི་མེ་ལོང་ཉིད། །ཡང་ན་
དབྱངས་ཅན་ལྷ་མོའི་ཞལ །ཅི་ཞེས་འཕྱང་མོ་ཉུག་ཏུ་གྱུར། །ཞེས་ཟླ་བ་དང་ཤེལ་གྱི་མེ་ལོང་དང་
དབྱངས་ཅན་མའི་ཞལ་གང་ཡིན་ཐེ་ཚོམ་དུ་གྱུར་ཞེས་པ་ལྟ་བུའོ། །ཡང་ན།ཆུ་སྐྱེས་དབུས་ན་བུང་
བ་ཡི། །དར་དིར་སྙན་པའི་གླུ་དབྱངས་སམ། །དབྱངས་ཅན་ཞལ་གྱི་ནཱ་དའི་སྒྲ། །སོ་སོར་མ་ཤེས་
འཕྱང་ཉུག བཅུ་གསུམ་པ་རྟོགས་པའི་དཔེ་ནི།ཀུ་མུད་བཞད་པ་སྐྱེངས་བྱེད་ཅིང༌། །ཉི་མའི་འོད་
ཀྱིས་མི་སྒྲིབ་པའི། །མཛེས་པ་འདི་ནི་དབྱངས་ཅན་མའི། །ཞལ་དཀྱིལ་ཡིན་གྱི་ཟླ་བ་མིན། །ཞེས་ཀུ་
མུད་སྐྱེངས་ཤིང་མས་མི་སྒྲིབ་པའི་མཛེས་པ་འདི་ནི་ཟླ་བ་མིན་པ་དབྱངས་ཅན་མའི་ཞལ་དུ་རྟོགས་
པར་བརྗོད་པ་ལྟ་བུའོ། །བཅུ་གསུམ་པ་རྟོགས་པའི་དཔེའམ་གཏན་ཕེབས་ཀྱི་དཔེ། ཀུ་མུད་གཉེན་
ལ་ཅོ་འདྲི་བའི། །དཀར་མཛེས་བདུད་རྩིའི་ཟེར་ལྡན་འདི། །ཆུ་འཛིན་དག་གིས་མི་སྒྲིབ་ཕྱིར། །སྒྲ་
དབྱངས་ལྷ་མོའི་སྐུ་རུ་ངེས། །བཅུ་བཞི་པ་སྦྱར་བའི་དཔེ་ནི། དཀར་ཞིང་དྲི་མ་མེད་པ་དང་། །མཐོང་
བའི་མོད་ལ་དགའ་སྟེར་བས། །ཚངས་སྲས་ལྷ་མོའི་མཛེས་སྐུ་འདི། །སྟོན་དུས་ཟླ་བ་ཉ་བ་བཞིན། །
ཞེས་དཀར་ཞིང་དྲི་མེད་མཐོང་བས་དགའ་བ་སོགས་དཔེ་ཟླ་བ་དང་དོན་དབྱངས་ཅན་མའི་ཞལ་
གཉིས་ཀ་ལ་སྦྱར་ཏེ་བརྗོད་པ་བཞིན་ནོ།།
116

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
བཅོ་ལྔ་པ་མཉམ་ཉིད་ཀྱི་དཔེ་ནི། དྲི་ཟའི་གཞོན་ནུ་ཐམས་ཅད་ཀྱི། །སྙིང་ལ་རྨད་བྱུང
དགའ་སྟེར་བའི། །དབྱངས་ཅན་ཁྱོད་ནི་ཆུ་སྐྱེས་བཞིན། །ཀེ་ས་ར་ཡིས་ཅི་ཡང་མཛེས །ཞེས་ཀེ་ས་
རའི་ཚིག་གཅིག་པོ་དབྱངས་ཅན་མ་ལ་དབུ་སྐྲ་དང་པདྨ་ལ་གེ་སར་མཉམ་པ་ཉིད་དུ་སྦྱར་ཏེ་མཚུངས་
པར་སྟོན་པ་གཅོད་མཚམས་ཐ་དད་མེད་པའི་ལུགས་སོ །གཅོད་མཚམས་ཐ་དད་པའི་ལུགས་ནི།
དག་བྱེད་གངྒཱའི་ལྷ་མོ་དབྱངས་ཅན་མ། །མ་དྲོས་མཚོ་ལ་གནས་པའི་ཀླུ་དབང་བཞིན། །གདུང་སེལ་
ཆར་འབེབས་ཕུན་ཚོགས་དཔལ་འབྱོར་སྤེལ། །སྐལ་ལྡན་ཤིང་རྟ་དགའ་བྱེད་གཞི་མ་ཡིན། །ཅེས་པ་
དོན་དབྱངས་ཅན་མ། དཔེ་མ་དྲོས་ཀྱི་ཀླུ། བྱེད་ལས་ཉོན་མོངས་པའི་གདུང་བ་སེལ་བ་དང་ལེགས་
བཤད་ཆོས་ཀྱི་བདུད་རྩིའི་ཆར་འབེབས་པས་སྲིད་ཞིའི་དཔལ་འབྱོར་སྤེལ་བ་དབྱངས་ཅན་མའི་
སྐབས་དང་། ཕྱི་རོལ་ཚད་པའི་གདུང་བ་སེལ་བྱེད་ཀྱི་སྦྲང་ཆར་འབེབས་པས་དབྱར་དུས་ཀྱི་ཕུན་
ཚོགས་དཔལ་འབྱོར་སྤེལ་བ་ཀླུ་རྒྱལ་ལ་མཉམ་པ་ཉིད་དུ་སྦྱར་ནས། ལས་དང་སྐལ་པ་ལྡན་པ་ཐར་
པའི་གནས་སུ་འདྲེན་པའི་ཤིང་རྟ་དགའ་ཆེན་མཆོག་གི་བྱེད་པོ་གཞི་མའམ་གནས་སམ་རྟེན་ལྟ་བུ་ནི་
ལྷ་མོ་དབྱངས་ཅན་མ་ཉིད་ཡིན་ནོ་ཞེས་པ་དང༌།ཆུ་བོ་སྐལ་ལྡན་ཤིང་རྟ་ཞེས་ལུས་ཅན་ཀུན་དགའ་
བར་བྱེད་པའི་གཞི་དེ་ནི་མ་ཡིན་ནོ་ཞེས་གཅོད་མཚམས་ཐ་དད་པ་དང༌། ཡང་ན་ཆུ་བོ་སྐལ་ལྡན་ཤིང་
རྟ་དག་པར་བྱེད་པའི་གཞི་མའམ་རྩ་བ་ཡིན་ནོ་ཞེས་དེས་དོན་གཉིས་ཀ་ལ་མཉམ་པ་ཉིད་དུ་སྦྱར་ཆོག་
པ་ལྟ་བུའོ། །བཅུ་དྲུག་པ་སྨད་པའི་དཔེ་ནི། ཟླ་བ་ཕྱོགས་ཀྱི་འཕེལ་འགྲིབ་ཅན། །ཀུ་མུད་ཉི་མའི་
ཟེར་གྱིས་ཟུམ། །དེ་དག་དང་ནི་དབྱངས་ཅན་ཞལ། །མཚུངས་པ་ལས་ཀྱང་ཁྱད་པར་འཕགས །
ཅེས་དབྱངས་ཅན་མའི་ཞལ་ཟླ་བ་དང་ཀུ་མུད་དང་མཚུངས་ཀྱང་ཟླ་བ་དཀར་ནག་གི་འཕེལ་འགྲིབ་
དང་ཀུ་མུད་ཉི་ཟེར་གྱི་ཟུམ་མོ་ཞེས་དཔེ་ལ་ཅུང་ཟད་སྨད་དེ་མཚུངས་པར་སྟོན་པ་ལྟ་བུའོ། །སྨད་པའི་
དཔེ་ཡང་ན། བསིལ་ཟེར་ཅན་འཛད་ར་རི་ལྡན། །པད་དཀར་བ་མོས་རེག་ན་ཉམས། །དེ་དག་
དབྱངས་ཅན་ཞལ་མཛེས་ལ །མཚུངས་པའི་དཔེ་ཟླ་ནུས་མ་ཡིན། །བཅུ་བདུན་པ་བསྟོད་པའི་དཔེ་
འདི་ལ་བསྔགས་པའི་དཔེ་ཡང་ཟེར་མཆན།ནི། བདེ་འབྱུང་གི་ནི་གཙུག་རྒྱན་དང་། །གཉིས་སྐྱེས་རྣམས་ཀྱི་ལྷར་
ལྟ་བའི། །ཀུ་མུད་གཉེན་དེ་དབྱངས་ཅན་མའི། །ཞལ་དཀྱིལ་མཛེས་པའི་དཔེ་ཟླ་ཉིད། །ཅེས་དཔེ་ཟླ་
117

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བ་ལ་བདེ་འབྱུང་གི་གཙུག་རྒྱན་དང་བྲམ་ཟེས་ལྷར་བལྟ་ཞེས་བསྟོད་དེ་མཚུངས་པར་སྟོན་པའོ །
བཅོ་བརྒྱད་པ་རྟོག་པའི་དཔེའམ་བརྗོད་འདོད་ཀྱི་དཔེ་ནི།ཡོན་ཏན་ལྡན་ནམ་སྐྱོན་འགྱུར་ཡང་། །
འཕགས་མ་དབྱངས་ཅན་ཁྱོད་ཀྱི་ཐུགས། །སྟོན་གྱི་ཀུན་གསལ་དྲི་མེད་དང༌། །མཚུངས་པ་ཉིད་དུ་
བདག་རྟོག་གོ། ཞེས་སྐྱོན་ཡོན་ཅིར་འགྱུར་ཡང་སྟོན་གྱི་ནམ་མཁའ་དང་དབྱངས་ཅན་མའི་ཐུགས་
མཚུངས་སོ་སྙམ་པའི་རྟོག་པ་འདི་སྐྱེས་སོ་ཞེས་པ་རྟོག་པའི་དཔེའམ་བརྗོད་པར་འདོད་ཞེས་པ་བརྗོད་
འདོད་ཀྱི་དཔེའོ །བཅུ་དགུ་པ་འགལ་བའི་དཔེ་ནི།པུཎྞཱ་རི་ཀའི་མེ་ཏོག་དང༌། །ཟླ་འོད་ཀྱིས་ཕྱེའི་ཀུ་
མུད་ཚལ། །དབྱངས་སྟེར་ལྷ་མོ་དགྱེས་པའི་ཞལ། །གསུམ་པོ་འདི་དག་ཕན་ཚུན་འགལ། །ཞེས་པུཎྞཱ་
རི་ཀ་སྟེ་པད་དཀར་རྒྱས་དུས་སུ་ཀུ་མུད་ཟུམ་པ་དང༌། དེ་གཉིས་ཀའི་མཛེས་པ་དབྱངས་ཅན་ཞལ་
གྱིས་སྐྱེངས་པར་བྱེད་པ་འདི་གསུམ་འགལ་ཟླར་གྱུར་རོ་ཞེས་པ་ལྟ་བུའོ །ཉི་ཤུ་པ་དགག་པའི་དཔེ་།
རི་བོང་གཟུགས་ཀྱི་དྲི་མ་དང༌། །དཀར་ནག་ཕྱོགས་ཀྱི་འཕེལ་འགྲིབ་ཅན། །ཀུ་མུད་གཉེན་དེ་
དབྱངས་ཅན་ཞལ། །དྲི་མ་མེད་དང་མཚུངས་པ་མིན། །ཞེས་ཟླ་བ་ལ་རི་བོང་གི་གཟུགས་ནག་པོ་ར་
རིའི་དྲི་མ་དང་ཕྱོགས་ཀྱི་འཕེལ་འགྲིབ་ཅན་ཡིན་ལ་དབྱངས་ཅན་མའི་ཞལ་ལ་དེ་འདྲ་མེད་པས་མི་
མཚུངས་ཞེས་དགག་པའི་སྒོ་ནས་མཚུངས་པར་སྟོན་པ་བཞིན་ནོ། །ཉི་པ་དགག་པའི་དཔེ་ཡང་ན།
རྟོག་པ་མེད་པ་བེམ་པོའི་ཆོས། །ཙིན་དྷ་མ་ཎི་འདི་ཡིས་ནི། །དབྱངས་ཅན་ལྷ་མོའི་ཐུགས་རྗེ་ལ། །
a
ནམ་ཡང་འགྲན་པའི་ནུས་པ་མེད། །ཅེས་སོ །ཉེར་གཅིག་པ་བསྟོད་ཀྱི་དཔེའམ་མཛེས་པའི་དཔེ་ནི།
ཁྱོད་སྐུ་ཆུ་ཤེལ་མདངས་དང་ལྡན། །མཚན་མོའི་མགོན་པོ་ཆུ་ཤེལ་དངོས། །དེ་ལྟ་ན་ཡང་དབྱངས་
ཅན་སྐུ། །ལྷག་པར་མཛེས་ཀྱི་ཟླ་བ་མིན། །ཞེས་དབྱངས་ཅན་མའི་སྐུ་ཆུ་ཤེལ་གྱི་མདངས་ཙམ་དང་
ཟླ་བ་ཆུ་ཤེལ་དངོས་ཡིན་ཀྱང་དབྱངས་ཅན་མ་ལས་ཟླ་བ་མི་མཛེས་སོ་ཞེས་མཛེས་པའི་ཁྱད་པར་
བརྗོད་པའམ་བསྟོད་བརྗོད་པ་ལྟ་བུའོ།།ཉེར་གཉིས་པ་དེ་ཉིད་བརྗོད་པའི་དཔེ་ནི།མིག་གི་བདུད་
རྩི་གྱུར་པ་འདི། །དབྱངས་ཅན་ཞལ་ཡིན་པདྨ་མིན། །རྣ་བའི་བཅུད་འདི་བུང་བའི་གླུ། །མ་ཡིན་
འཕགས་མའི་རྒྱུད་མང་སྒྲ། །ཞེས་དབྱངས་ཅན་མའི་ཞལ་དང་པདྨ་རྒྱུད་མང་དང་བུང་བ་རྣམས་ཁྱད་
པར་མེད་པའི་དགོས་པ་སྔོན་དུ་བཏང་ནས་ཁྱད་འབྱེད་པའི་དེ་ཉིད་བརྗོད་པ་ལྟ་བུའོ། །ཉེར་གཉིས་
118

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
པ་དེ་ཉིད་བརྗོད་པའི་དཔེ་ཡང་ན། ཡིད་འོང་དཀར་མཛེས་ཆུ་སྐྱེས་དང་། །མཚུངས་ཀྱང་མ་ཡིན་
དབྱངས་ཅན་ཞལ། །དཀྱུས་རིང་ཨུཏྤལ་འདབ་འདྲ་ཡང༌། །མ་ཡིན་འཕགས་མའི་འདྲེན་བྱེད་ཟུང༌། །
ཞེས་སོ། །ཉེར་གསུམ་པ་ཐུན་མོང་མིན་པའི་དཔེ་ནི། དབྱངས་ཅན་གསུང་གི་སྙན་འགྱུར་། །ལྷ་ཡི་
གླིང་བུ་ཟའི་། །སུས་ཀྱང་བསྒྲུན་དུ་མེད་པའི་ཕྱིར།།དབྱངས་ཅན་ཉིད་ཀྱི་གསུང་དང་མཚུངས།།
ཅེས་ལྷའི་གླིང་བུ་དང་དྲི་ཟའི་གླུ་སོགས་གང་གིས་ཀྱང་དབྱངས་ཅན་མའི་གསུང་དང་མཚུངས་པས།
དེ་ནི་དབྱངས་ཅན་མའི་གསུང་རབ་དང་མཚུངས་ཞེས་དཔེ་ཐུན་མོང་མ་ཡིན་པར་བསྟན་པ་བཞིན་ནོ། །
ཉེར་བཞི་པ་བྱུང་མིན་གྱི་དཔེའམ་འབྱུང་མིན་གྱི་དཔེ་ནི། སྟོབས་བཅུ་མངའ་བ་མཐའ་དག་གི།
མཁྱེན་དང་བརྩེ་བ་མ་ལུས་པ །གཅིག་ཏུ་བསྡུས་བཞིན་འཕགས་མ་ཁྱོད། །སྐལ་བཟང་སྐྱེ་དགུའི་
དབུས་ན་རོལ། །ཞེས་སངས་རྒྱས་ཐམས་ཅད་ཀྱི་མཁྱེན་བརྩེ་གཅིག་ཏུ་བསྡུས་པའི་དཔེ་ནི་འཇིག་
རྟེན་ན་འབྱུང་བར་དཀོན་པས་དེ་དང་མཚུངས་པར་བསྟན་པ་བཞིན་ནོ། །ཉེར་ལྔ་པ་སྲིད་མིན་གྱི་དཔེ་།
ཟླ་བ་མཐོང་བས་གདུང་བ་དང༌། །ཉི་མའི་འོད་ལས་མུན་པ་བཞིན། །ཤེས་རབ་ལྷ་མོའི་ཞབས་དྲན་
པས། །རྨོངས་དང་གཏི་མུག་འབྱུང་མི་སྲིད། །ཅེས་ཟླ་བས་གདུང་བ་དང༌། །ཉི་མས་མུན་པ་ལྟར་
དབྱངས་ཅན་མའི་ཞབས་པད་དྲན་པས་རྨོངས་པ་བསྐྱེད་མི་སྲིད་པ་བཞིན་། །སྲིད་མིན་དཔེ་ཡང་ན།
བསིལ་ཟེར་ཅན་གྱིས་ཚ་གདུང་དང༌། །འོད་སྟོང་ལྡན་པས་མུན་པ་དག བསྐྱེད་པ་མིན་བཞིན་སྒྲ་
མང་བའི་དཔེ་
དབྱངས་མས། །གཞན་ལ་གནོད་འཚེ་སྲིད་མ་ཡིན། །ཞེས་སོ། །ཉེར་དྲུག་པ་མང་བའི་དཔེ་ནི།
འཇིག་རྟེན་དབང་སྲས་དཔལ་མོའི་ཞལ། །ངང་པའི་བུ་མོ་ཟླ་ཚེས་དང༌། །ཀུ་མུད་འོ་མཚོ་ཤེལ་
དཀར་གྱི། །འཁྲི་ཤིང་ལྟ་བུར་དཀར་ཞིང་མཛེས། །ཅེས་དབྱངས་ཅན་མའི་ཞལ་འདི་ངང་མོ་ཟླ་ཚེས་
ཀུ་མུད་འོ་མཚོ་ཤེལ་དཀར་གྱི་འཁྲི་ཤིང་བཞིན་ནོ་ཞེས་དཔེ་མང་པོ་སྨོས་པ་ལྟ་བུའོ། །མང་བའི་དཔེ་
ཡང་ན། ཁ་བ་དུང་དང་ཀུ་མུད་དང༌། ཟླ་འོད་གཞོན་ནུ་ལྟར་དཀར་བའི། །ལྷག་པའི་ལྷ་མཆོག་
དབྱངས་ཅན་མ། །འབྲལ་མེད་སྙིང་གི་པདྨོར་བཞུགས། །ཞེས་སོ། །ཉེར་བདུན་པ་རྣམ་འགྱུར་གྱི་
དཔེ་ནི།པད་སྐྱེས་ལྷ་མོའི་ཞལ་མཛེས་འདི། །པད་དཀར་དབུས་ནས་ཕྱུང་བ་བཞིན། །སྤྱན་དཀྱུས་
རི་མོ་བཀྲ་བ་ཡང་། །བཟོ་བོ་མཁས་པས་བྲིས་པ་བཞིན། །ཞེས་དབྱངས་ཅན་མའི་ཞལ་འདི་པད་
119

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དཀར་ལས་ཕྱུང་བ་དང་བཟོ་བོ་མཁས་པས་བྲིས་པ་འདྲ་ཞེས་ཤིན་ཏུ་ཉམས་ལྡན་རྣམ་འགྱུར་གྱི་ཚིག་
བརྗོད་པ་བཞིན་ནོ། །ཉེར་བརྒྱད་པ་ཕྲེང་བའི་དཔེ་ནི།རི་བོང་གཟུགས་ཀྱིས་ཟླ་བ་དང༌། །ཟླ་བ་
ཡིས་ནི་རྒྱུ་སྐར་དང་། །རྒྱུ་སྐར་གྱིས་ནི་ནམ་མཁའ་བཞིན། །དབྱངས་ཅན་ལྷ་མོས་ས་གསུམ་མཛེས།
ཞེས་རི་བོང་གཟུགས་ཀྱིས་ཟླ་བ་དང་ཟླ་བས་རྒྱུ་སྐར་རྒྱུ་སྐར་གྱིས་ནམ་མཁའ་མཛེས་པ་བཞིན་
དབྱངས་ཅན་མས་ས་གསུམ་མཛེས་ཞེས་སྔ་ཕྱི་འབྲེལ་ཆགས་ཀྱི་དཔེ་ཕྲེང་བར་བཀོད་པ་བཞིན་ནོ། །
ཕྲེང་བའི་དཔེ་ཡང་ན། ལྷ་ཀླུ་དགྱེས་པས་ཆར་འབེབས་བཞིན། །ཆར་གྱིས་འབྲུ་འཕེལ་འབྲུ་བཅུད་
ཀྱིས། །དགའ་བར་བྱེད་བཞིན་དབྱངས་ཅན་ལྷ། །དགྱེས་ན་དངོས་གྲུབ་དེ་ལྟར་ཐོབ། །ཉེར་དགུ་པ་
ངག་དོན་གྱི་དཔེ་ལས་མཚུངས་པ་གསལ་བྱེད་ཀྱི་བཞིན་སྒྲ་གཅིག་ཏུ་ངེས་པ་ནི། དཔག་བསམ་འཁྲི་
ཤིང་ཡལ་གའི་རྩེར། །མེ་ཏོག་སར་པ་དགོད་པ་བཞིན། །དབྱངས་ཅན་སྐུ་ཡི་ཕྱག་སོར་གྱི། །རྩེ་མོར་
སེན་མོའི་འོད་མདངས་མཛེས ཞེས་ངག་དོན་ལ་འཁྲི་ཤིང་དང་དབྱངས་ཅན་མའི་སྐུ་དེའི་ཡལ་ག་
དང་ཕྱགདེའི་མེ་ཏོག་དང་སེན་མོ་དཔེ་དོན་སྦྱོར་རྒྱུ་ཡིན་ཀྱང་མཚུངས་པ་གསལ་བྱེད་ཀྱི་བཞིན་སྒྲ་
གཅིག་ཏུ་ངེས་པའོ །སུམ་ཅུ་པ་ངག་དོན་གྱི་དཔེ་གཉིས་པ་བཞིན་སྒྲ་དུ་མ་ཡོད་པ་ནི། འཁྲི་ཤིང་
བཞིན་དུ་དབྱངས་ཅན་སྐུ། །ཡལ་ག་ཇི་བཞིན་དེ་ཡི་ཕྱག །མེ་ཏོག་འཛུམ་བཞིན་སོར་མོའི་རྩེར། །
བུང་བའི་སྒྲ་བཞིན་པི་ཝང་སྙན། །ཞེས་དབྱངས་ཅན་མའི་སྐུ། ཕྱག་སོར་མོ་པི་ཝང་རྣམས་ཤིང་ཡལ་
ག་མེ་ཏོག་བུང་བ་རྣམས་དཔེ་དོན་སྦྱར་ཞིང་བཞིན་སྒྲ་དུ་མ་ཡོད་པ་བཞིན་ནོ། །བཞིན་སྒྲ་དུ་མ་ནི།
མཁའ་བཞིན་དབྱངས་ཅན་མཁྱེན་རབ་དང༌། །ཟླ་བ་བཞིན་དུ་གཞན་ཕན་ཐུགས། །བསིལ་ཟེར་སྤྲོ་
བཞིན་བདག་གིས་ནི། །འཁྲུལ་པའི་ཚ་གདུང་འཕྲོག་པ་བཞིན། །སོ་གཅིག་པ་ཟླ་བོ་དངོས་པོའི་དཔེ་།
འཆི་མེད་བུ་མོ་མང་འཁྲུངས་ཀྱང༌། །དབྱངས་ཅན་ཁྱོད་མཚུངས་གཅིག་ཀྱང་མེད། །སྐྱེད་ཚལ་དབུས་
ན་དཔག་བསམ་ནི། །གཉིས་པ་ངེས་པར་ཡོད་མ་ཡིན། །ཞེས་ལྷ་མོ་མང་དུ་འཁྲུངས་ཀྱང་དབྱངས་
ཅན་མ་དང་མཚུངས་པ་མེད་པའི་དཔེར་བྱ་བཀོད་ནས་སྐྱེད་ཚལ་དབུས་ན་དཔག་བསམ་གཉིས་པ་
ར
མེད་པའི་ཟླ་བོའི་དངོས་པོའི་དཔེ་ཕྱིས་བཀོད་དེ་དེ་གཉིས་མཉམ་པ་ཉིད་དུ་རྟོགས་པ་ལྟ་བུའོ །སོ་
གཉིས་པ་མཚུངས་སྦྱོར་གྱི་དཔེ་ནི། ཚངས་པ་ཡིས་ནི་དབྱངས་ཅན་དང༌། །ཆུ་གཏེར་གྱིས་ནི་ཟླ་བ་
120

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་
སྐྱེད། །དབྱངས་ཅན་མཁས་པའི་གཙུག་རྒྱན་དང༌། །ཟླ་བ་འཕྲོག་བྱེད་གཙུག་ན་འཛིན། །ཅེས་དཔེ་
ལྷག་པ་ཚངས་པ་དང་དམན་པ་རྒྱ་མཚོ་ལྟ་བུ་བྱ་བའི་ཆོ་ག་བསྐྱེད་པ་ལྟ་བུ་གཅིག་ལ་བསྡུས་ནས་
མཚུངས་པར་སྦྱོར་བ་ལྟ་བུའོ། །སོ་གསུམ་པ་རྒྱུའི་དཔེ་ནི། ངག་དབང་ལྷ་མོའི་ཞལ་བཟང་འདི། །
ཤིན་ཏུ་དཀར་བས་ཟླ་བ་དང༌། །དགོད་ཅིང་འཛུམ་པས་ཆུ་སྐྱེས་ཀྱི། །དཔལ་དང་མཚུངས་པ་ཉིད་དུ་
གྱུར། །ཞེས་དབྱངས་ཅན་མའི་ཞལ་དཀར་བ་དང་འཛུམ་པའི་རྒྱུ་མཚན་གྱིས་ཟླ་བ་དང་པདྨ་དང་
མཚུངས་པར་བསྟན་པ་བཞིན་ནོ།།
སྐབས་འདིར་དཔེའི་སྐྱོན་ལ། ཕོ་མོ་མ་ནིང་གི་རྟགས་འདྲེས་པ་དང༌། གཅིག་ཚིག་གཉིས་
ཚིག་མང་ཚིག་འདྲེས་པ་དང༌། །དཔེ་དམན་པས་དོན་ལྷག་པ་དང་།ལྷག་པས་དམན་པ་འཇལ་བ་
སོགས་བཤད་པ་ལས་སྐབས་འགར་སྐྱོན་མེད་པའང་སྲིད་པའི་དཔེ་ནི། གཞུང་ལས། བུད་མེད་འདི་
སྨྲ་སྐྱེས་པ་བཞིན། །ཞེས་དང༌། དཔེར་ན། འདི་ན་བུད་མེད་རིགས་ལྡན་འགའ །སྐྱེས་བུ་ལྟ་བུར་བློ་
བརྟན་ཅིང༌། །སྙན་ངག་ལེགས་བཤད་སྨྲ་བ་ལ། །ལྷ་ཁྱོད་དབྱངས་ཅན་མངོན་སུམ་བཞིན། །ཞེས་
མོ་མ་ནིང་གི་རྟགས་འདྲེས་ཀྱང་སྦྱོར་ཚུལ་འདི་ལ་སྐྱོན་མེད་པ་བཞིན་ནོ། །ཡང་གཞུང་ལས། བདག་
གི་གྲོགས་ནི་སྲོག་རྣམས་བཞིན། །རིག་པ་རྣམས་སྒྲུབ་ནོར་བཞིན་། །ཞེས་དང༌། དཔེར་ན། རྒྱལ་
སྲས་གཞོན་ནུར་གྱུར་པ་ཁྱོད། །གཞན་ཡིད་འཕྲོག་པས་ལྷ་རྣམས་བཞིན། །མཛེས་མ་རྣམས་ཀྱིས་
ཁྱོད་མཐོང་ཚེ། །འཁྲི་ཤིང་རླུང་གིས་བསྐྱོད་བཞིན་འདར། །ཞེས་དོན་ལ་གཅིག་ཚིག་དང་དཔེ་ལ་མང་
ཚིག་དང་།དོན་ལ་མང་ཚིག་དང་དཔེ་ལ་གཅིག་ཚིག་ཡོད་ཀྱང་སྦྱོར་ཚུལ་འདི་ལྟར་བྱས་ན་སྐྱོན་མེད་
པ་དམིགས་བསལ་ལོ། །གཞན་ཡང་ས་གཞི་སྐྱོང་བ་ཁྱོད་བཞིན་དུ་སོགས་དམན་ལྷག་དང་ལྡན་ཡང་
མི་དབང་ལ་བསྟོད་པའི་སྐབས་སྐྱོན་མེད་པ་བཞིན་ནོ། །སྐྱོན་ཅན་ནི། གཞུང་ལས།ངང་མོ་བཞིན་དུ་
ཟླ་བ་དཀར། ཞེས་དང༌། དཔེར་ན། སྐྱེས་བུ་ཁྱོད་ནི་དགའ་མ་ཡི། །གདོང་བཞིན་ལྷག་པར་
མཛེས་པ་སྟེ། །སྐབས་གསུམ་བདག་པོ་དེ་ཡི་ཞལ། །ངང་མོ་ཇི་བཞིན་དཀར་བ་ཉིད། །ཅེས་བརྗོད་
ན་ཚིག་སྙན་ཀྱང་སྐྱོན་དུ་འགྱུར་བ་བཞིན་། །གཅིག་ཚིག་གཉིས་ཚིག་མང་ཚིག་སོགས་འདྲེས་པ་ནི།
མཚོ་རྣམས་བཞིན་དུ་མཁའ་དྲི་མེད།ཅེས་དང༌།དཔེར་ན།ལྷ་ཡི་སྲས་པོ་ཁྱོད་ཀྱི་ཐུགས། །ཆུ་རྣམས་
121

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བཞིན་དུ་དྭངས་ཤིང་གསལ། །བུད་མེད་ཀུན་གྱི་སྨིན་དཀྱུས་འདི། །དུ་བའི་རི་མོ་གཅིག་པུར་
མཚུངས། །ཞེས་བརྗོད་ན་སྐྱོན་དུ་འགྱུར་བ་བཞིན་། །དཔེ་དོན་དམན་ལྷག་ནི། གཞུང་ལས།ཁྱི་
བཞིན་དཔའ་བོ་རྗེ་ལ་གུས། །ཉི་མ་བཞིན་དུ་མེ་ཁྱེར་གསལ། །ཞེས་དང༌། དཔེར་ན། འདི་ན་སྐར་
ཕྲན་ཇི་བཞིན་དུ། དབྱངས་ཅན་ཞལ་གྱི་དཀྱིལ་འཁོར་མཛེས། །ཉིན་བྱེད་སྤྲིན་དང་བྲལ་བ་ལྟར། །
སེན་མོའི་འོད་ཟེར་འདི་དག་གསལ། །ཞེས་བརྗོད་ན་སྐྱོན་དུ་འགྱུར་བ་བཞིན་ཞིབ་མོར་དཔྱད་དེ་
སྐྱོན་སྤང་བ་ལ་མཁས་པར་བྱའོ།།
མཚུངས་པ་གསལ་བྱེད་ཀྱི་སྒྲ་ལ་ཤོང་དཔང་དག་གིས་མཚུངས་གསལ་གྱི་རྒྱན་དྲུག་ཅུ་རྩ་
གསུམ་དུ་བཞེད་ལ། སྣར་ཐང་པ་སངྒ་ཤྲཱིས་དྲུག་ཅུ་རེ་ལྔར་བཤད་དེ་སྡེ་ཚན་བཞི་ལ། དང་པོ་དཔེ་
དོན་གསལ་བྱེད་ཉེར་གཉིས། འདྲ་བའི་དོན་གསལ་བ་བཅོ་བརྒྱད། དཔེ་རྒྱན་གསལ་བྱེད་བཅོ་ལྔ།
དེ་ལྟ་བུ་ལ་སོགས་པའི་སྒྲ་མཚུངས་པ་བཅུ་རྣམས་སུ་བཤད་ཀྱང་དབྱངས་ཅན་སྙེམས་སྡེས་ཉེར་
གསུམ་དུ་བསྡུས་པ་ནི། བཞིན་ལྟར་མཚུངས་འདྲ་ཟིལ་གནོན་འགོང༌། །ཇི་བཞིན་དེ་བཞིན་གཟུགས་
བརྙན་མཉམ། །དཔལ་འཕྲོག་ཅོ་འདྲི་སྐྱེངས་བྱེད་འགོག །འགྲན་རྒྱལ་སྡང་འཁུ་ཕྲག་དོག་ལྷག །
རྗེས་མཐུན་རྗེས་འགྲོ་རྗེས་སུ་བྱེད།།ཉེར་གསུམ་འདི་རྣམས་མཚུངས་གསལ་སྒྲ། །ཞེས་སོ། །དེ་དོན་
བསྡུས་ཏེ་དཔེར་བརྗོད་ན། དབྱངས་ཅན་ཞལ་ནི་ཟླ་དཀྱིལ་བཞིན། །དབང་པོའི་གཞུ་ལྟར་མཚུངས་
འདྲའི་གོས། །ཐིག་ལེ་མཆོག་མ་ཟིལ་གནོན་འགོང༌། །འདོད་འབྱུང་ནོར་བུ་ཇི་བཞིན་དུ། །དགོས་
འདོད་རེ་སྐོང་དེ་བཞིན་དུ །གཟུགས་སྐུ་དཔག་མེད་གཟུགས་བརྙན་ནི། །ཆུ་ཟླའི་རོལ་གར་ཉིད་
དང་མཉམ། །མཛེས་པའི་དཔལ་འཕྲོག་ཅོ་ཡང་འདྲི། །དཔལ་མོ་སྐྱེངས་ཤིང་གྲགས་སྙན་འགོག
འགྲན་པའི་ཟླ་བྲལ་ཀུན་ལས་རྒྱལ། །པད་དཀར་ལ་སྡང་ཟླ་བར་འཁུ། །སྲིད་བདེར་ཕྲག་དོག་ཞི་
བདེས་ལྷག །རྗེས་མཐུན་དཔེ་བྲལ་ཉིད་རྗེས་འགྲོ །མཚུངས་པ་སྲིད་ན་རྗེས་སུ་བྱེད། །འདི་ནི་
ཕྱོགས་མཚོན་ཙམ་སྟེ་རྒྱས་པར་སྤྲོ་ན་དབྱངས་ཅན་རོལ་མཚོ་ལྟར་དཔེར་བརྗོད་དེ་བཀོད་པར་བྱའོ། །
དཔེ་དང་དཔེ་ཅན་ཐ་མི་དད་དུ་བཀོད་པ་ནི་གཟུགས་ཅན་གྱི་རྒྱན་ཞེས་བྱ་ལ། དབྱེ་ན་ཉི་
ཐམ་པ་ལས། དང་པོ་རྣམ་དབྱེ་བསྡུས་པའི་གཟུགས་ཅན་ནི། དབྱངས་ཅན་ཞལ་དཀྱིལ་པདྨ་དཀར་
122

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
པོའི་ཚལ །སྤྱན་ཟུང་བུང་བ་གཞོན་ནུ་གཡོ་བ་དང་། །ཚེམས་ཕྲེང་ཟེའུ་འབྲུ་དཀར་གསལ་མཛེས་
གྱུར་པ། །དེ་འདྲ་དེ་ནི་ས་གསུམ་དགའ་བའི་རྒྱན། །ཞེས་པ། ཞལ་དཀྱིལ་གྱི་པདྨ། །སྤྱན་ཟུང་གི་
བུང་། །ཚེམས་ཕྲེང་གི་ཟེའུ་འབྲུ་ཞེས་པའི་དཔེ་དང་དཔེ་ཅན་བར་ནས་རྣམ་དབྱེ་བསྡུས་པས་དེ་
སྐད་ཅེས་བྱའོ། །བསྡུས་གཟུགས། འཇམ་མཉེན་ཕྱག་སོར་ཆུ་སྐྱེས་དབུས། །རྒྱུད་མང་བུང་བ་འཕུར་
ཞིང་ལྡིང་།སྙན་ཚིག་སྦྲང་རྩིའི་བཅུད་སྟེར་བའི། །སྒྲ་དབྱངས་ལྷ་མོ་རྟག་ཏུ་དྲན།གཉིས་པ་མ་བསྡུས་
པ་ནི། དབྱངས་ཅན་ཐུགས་ཀྱི་གངས་རི་བརྩེགས་པ་ལས །ཐུགས་རྗེའི་ཆུ་ཀླུང་འབུམ་ཕྲག་འབབ་
པ་ཡིས། །བདག་བློའི་ཆུ་གཏེར་གྱེན་དུ་འཕྱུར་བའི་རྩེར། །སྙན་ངག་རྩོམ་པའི་ལྦུ་ཕྲེང་ཅི་ཡང་བཞད། །
ཅེས་པ་ཐུགས་ཀྱི་གངས་རི ཐུགས་རྗེའི་ཆུ་ཀླུང་། བློ་ཡི་ཆུ་གཏེར།རྩོམ་པའི་ལྦུ་ཕྲེང་དཔེ་དང་དཔེ་
ཅན་གྱི་བར་ནས་རྣམ་དབྱེ་མ་བསྡུས་པའོ། །མ་བསྡུས་པ། ཞལ་གྱི་འདབ་སྟོང་འཛུམ་དབུས་ན། །
ཚེམས་ཀྱི་མུ་ཏིག་ཕྲེང་བ་མཛེས། །སྙན་པའི་ཚིག་གི་དྲི་བཟང་འཐུལ། །ཚངས་པའི་སྲས་མོའི་བཞིན་
འདི་མཚར།།གསུམ་པ་བསྡུས་ཤིང་མ་བསྡུས་པ་ནི།དབྱངས་ཅན་མཛེས་སྐུ་ཙན་དན་འཁྲི་ཤིང་ལ། །
མཉེན་ལྕུག་ཕྱག་གི་ཡལ་འདབ་རྒྱས་པའི་རྩེར། །སེན་མོའི་མེ་ཏོག་སར་པ་དང་རྩེ་བའི། །རྒྱུད་མང་
བུང་བའི་གླུ་འདི་རྣ་བར་སྙན། །ཞེས་པ་དབྱངས་ཅན་མའི་སྐུའི་ཙན་དན།རྒྱུད་མང་གི་བུང་བ་ཞེས་
པའི་རྣམ་དབྱེ་བསྡུས་ཤིང་། ཕྱག་གི་ཡལ་ག་སེན་མོའི་མེ་ཏོག་ཅེས་པའི་རྣམ་དབྱེ་མ་བསྡུས་པའོ། །
བཞི་པ་མཐའ་དག་གཟུགས་ཅན་ནི། རྣམ་བཀྲ་དར་གྱི་ཅོད་པཎ་ལྡིང་ཁང་དང༌། །མཚན་བཟང་རི་
བོང་གཟུགས་ཀྱིས་མཛེས་པ་ཡི། །དབྱངས་ཅན་ཞལ་དཀྱིལ་ཟླ་བ་ཉ་གང་ལས། །ཐུགས་རྗེའི་འཛུམ་
འོད་ག་བུར་བསིལ་ཟེར་འཕྲོ། །ཅེས་ཡན་ལག་ཅན་དབྱངས་ཅན་ཟླ་བ་དང༌། ཡན་ལག་ན་བཟའ་
འཇའ་ཚོན།མཚན་དཔེ་རི་བོང༌། འཛུམ་འོད་ག་བུར་སྟེ་མཐའ་དག་གཟུགས་སུ་བཀོད་པའོ། །ལྔ་པ་
ཆ་ཤས་གཟུགས་ཅན་ནི། ཚེམས་དཀར་ཀུནྡ་སར་པའི་ཕྲེང་བ་དང༌། །སྤྱན་གྱི་ཨུཏྤལ་འཛུམ་པས་
ཡིད་འཕྲོག་པའི །བཅོམ་ལྡན་འཕགས་མ་དབྱངས་ཅན་ཁྱོད་ཀྱི་སྐུ། །དྲན་ཚེ་བདག་ནི་དགའ་དང་
མོས་པ་འཕེལ། །ཞེས་ཡན་ལག་གམ་ཆ་ཤས་ཚེམས་ཀུནྡ་དང་སྤྱན་ཟུང་ཏྤལ་གྱི་གཟུགས་སུ་བཀོད་
ནས་ཆ་ཤས་ཅན་དབྱངས་ཅན་མ་གང་གིའང་གཟུགས་སུ་མ་བཀོད་པའོ །དྲུག་པ་ཆ་ཤས་ཅན་གྱི་
123

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གཟུགས་ཅན་ནི། ཡུད་ཙམ་དྲན་པས་ཐོག་མེད་ནས་བསགས་པའི། །རྨོངས་དང་གཏི་མུག་མཐའ་
དག་ཞི་མཛད་པ། །དབྱངས་ཅན་སྟོན་ཟླ་སར་པའི་ཞལ་དཀྱིལ་དག །མཐོན་མཐིང་སྤྱན་དང་ཚེམས་
དཀར་ཕྲེང་བས་མཛེས །ཞེས་པ་ཡན་ལག་ཅན་དབྱངས་ཅན་མའི་སྐུ་ཟླ་བའི་གཟུགས་སུ་བཀོད་
ཅིང༌། ཡན་ལག་སྤྱན་དང་ཚེམས་མ་བཀོད་པའོ། །བདུན་པ་ཡན་ལག་གཅིག་གཟུགས་ཅན་ནི།
དཔལ་ལྡན་འཇིག་རྟེན་དབང་ཕྱུག་ཞལ་སྒོ་ལས། ལེགས་འཁྲུངས་འཕགས་མ་དབྱངས་ཅན་རབ་
དགྱེས་པའི །སྤྱན་ཟུར་ཁུ་བྱུག་གཞོན་ནུའི་རོལ་གར་འདིས། །བདག་སྙིང་མྱ་ངན་མེད་པའི་དགའ་
བས་མྱོས། །ཅེས་དབྱངས་ཅན་མའི་སྐུ་ཆ་ཤས་སམ་ཡན་ལག་གཞན་རྣམས་གཟུགས་སུ་མ་བཀོད་
པར་སྤྱན་ཟུར་གཡོ་བ་གཅིག་པུ་ཁུ་བྱུག་གི་གཟུགས་སུ་བཀོད་པའོ །བརྒྱད་པ་ལྡན་པའི་གཟུགས་
ཅན་ནི། འཕགས་མའི་ཞལ་དཀྱིལ་རབ་དཀར་འོ་མའི་མཚོར། །སྤྱན་ཟུང་པདྨའི་འདབ་མ་རབ་བཀྲ་
ཞིང་། །འཇམ་མཉེན་ཕྱག་གི་རྐང་འཐུང་ཡལ་གའི་རྩེར། །རྒྱུད་མང་ཁུ་བྱུག་རྩེན་པའི་གླུ་དབྱངས་
ལེན །ཞེས་དབྱངས་ཅན་མའི་ཞལ་དཀྱིལ་འོ་མཚོ་དང་སྤྱན་པདྨར་བཀོད་ལ་འོ་མཚོ་དང་པདྨ་
འགྲོགས་པའམ་ལྡན་པ་དང་ཕྱག་ལྗོན་ཤིང་དང་རྒྱུད་མང་ཁུ་བྱུག་དུ་བཀོད་པ་ལ་ཤིང་དང་ཁུ་བྱུག་
འགྲོགས་པའམ་ལྡན་པའོ །དགུ་པ་ལྡན་མིན་གྱི་གཟུགས་ཅན་ནི། ཆ་ཤས་དཀྱིལ་འཁོར་ཡོངས་སུ་
གང་བ་ཡི། །དབྱངས་ཅན་ཞལ་བཟང་རྒྱུ་སྐར་བདག་པོའི་དཔལ། །ལང་ཚོའི་དམར་འོད་པདྨའི་
འདབ་ཕྲེང་གིས། །ཅི་ཡང་བརྒྱན་པ་དེས་ནི་བདག་སེམས་བཟུང་། །ཞེས་དབྱངས་ཅན་ཞལ་ཟླ་བ་
དང་ལང་ཚོ་པདྨའི་གཟུགས་སུ་བཀོད་པ་ལས་ཟླ་བ་དང་པདྨ་མི་འགྲོགས་པའམ་མི་ལྡན་པའོ །བཅུ་
པ་མི་མཉམ་པའི་གཟུགས་ཅན་ནི།དྲི་མེད་ཚེམས་ཀྱི་ཕྲེང་བ་དཀར་བ་དང༌། །མཚན་བཟང་ལང་ཚོ་
དམར་བའི་མདངས་འོད་ཀྱིས། །རབ་མཛེས་དབྱངས་ཅན་ཞལ་གྱི་ཆུ་སྐྱེས་ལ། །སྤྱན་རས་བུང་བའི་ན་
ཆུང་གར་གྱིས་རྩེན། །ཞེས་ཡན་ལག་ཅན་དབྱངས་ཅན་མའི་ཞལ་པདྨ་དང་། ཡན་ལག་སྤྱན་རས་བུང་
བའི་གཟུགས་སུ་བཀོད་ཅིང་ལང་ཚོ་དང་ཚེམས་གང་གིའང་གཟུགས་སུ་མ་བཀོད་པས་མཉམ་པའོ།
བཅུ་གཅིག་པ་ཁྱད་པར་གྱི་གཟུགས་ཅན་ནི། དབྱངས་ཅན་ཞབས་ཟུང་ནོར་བུའི་ཏོག་
དང་ནི། །ངུར་སྨྲིག་བླ་གོས་ལྷབ་ལྷུབ་དར་སྦུབས་ཅན། །བདག་ལུས་རྒྱལ་མཚན་འདི་ནི་ལེགས་
124

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
བྱས་ཀྱི། །ཁང་བཟང་རྩེ་མོར་ཡུན་རིང་གཡོ་མེད་གྱུར། །ཞེས་དབྱངས་ཅན་མའི་ཞབས་དམའ་ཤོས་
དེ་ཏོག་མཐོ་ཤོས་ཀྱི་གཟུགས་སུ་བཀོད་པའི་ངོ་མཚར་བའི་ཁྱད་པར་བརྗོད་པའོ། །ཡང་ན། ཨ་ནུ་བྷུ་
ཏའི་དལ་འབྱོར་དཔག་བསམ་ལྗོན། །འོས་མིན་མཚོན་ཆས་བྲེག་པར་ཆས་པའི་ཚེ། །དབྱངས་ཅན་
ལྷ་མོ་དངོས་བྱོན་དགའ་བ་དང༌། །སྔོན་མེད་ལེགས་བཤད་དབྱར་རྔས་ས་གསུམ་ཁྱབ །ཅེས་
དབྱངས་ཅན་སྒྲ་མདོའི་ལོ་རྒྱུས་བཞིན་ནོ། །ལར་འདི་ཐད་མཁས་གྲུབ་དམ་པ་རྣམས་འགྲེལ་ཚུལ་མི་
འདྲ་ཞིང་རྩོད་པ་དང་བཅས། གཞུང་ཚིག་འགྱུར་བཅོས་སོགས་ལ་ཀུན་མཁྱེན་དྷརྨ་ཀ་རའི་ཞལ་ལུང་
ཁམས་པ་དྷརྨ་སུརྻའི་སྙན་འགྲེལ་ལྟར་གོ་དོན་ཐུགས་ལ་ངེས་དགོས། བདག་གི་ཡོངས་འཛིན་ཨི་
རས། དཔེ་དོན་ཁྱད་པར་ཅན་སྦྱོར་དགོས་ཤིང་། ཁྱད་པར་གྱི་གཟུགས་ཅན་ནམ་རྨད་བྱུང་ངམ།ངོ་
མཚར་རམ།དངོས་ཐོབ་ཀྱི་གཟུགས་ཙ
མཚར་རམ། དངོས་ཐོབ་ཀྱི་གཟུགས་ཅན་ཞེས་པ་ལྟ་བུའི་དོན་དུ་གོ་དགོས་པར་གསུངས་ཤིང་དཔེར་
བརྗོད་ཀྱང་མི་ལ་རས་པས་མར་པ་བླ་མར་བསྟེན་ཚུལ་ལ་སྦྱར་རོ། །བཅུ་གཉིས་པ་འགལ་བའི་
གཟུགས་ཅན་ནམ་གཟུགས་བྲལ་གྱི་གཟུགས་ཅན་།འདྲེན་བྱེད་རྟ་ལྗང་རྩེ་མོར་མ་བཅིབས་ཤིང་། །
འདམ་སྐྱེས་གེ་སར་སྙིང་པོ་མི་འབྱེད་པར། །དབྱངས་ཅན་ཞལ་གྱི་ཉིན་བྱེད་འོད་འབར་བ། །འདི་
ཡིས་བདུད་གནས་མཐའ་དག་མུན་པར་བྱས། །ཞེས་པ་དབྱངས་ཅན་ཞལ་གྱི་ཉི་མས་ཉི་མའི་བྱ་བ་རྟ་
ལྗང་ལ་ཆིབས་པ་པདྨ་ཁ་འབྱེད་པ་མི་བྱེད་པར་དེའི་བྱ་བ་མ་ཡིན་པ་བདུད་ཀྱི་གནས་མུན་པར་བྱེད་དོ། །
ཞེས་བཀོད་པས་གཟུགས་བྲལ་དུ་འགྱུར་བའོ། །བཅུ་གསུམ་པ་རྒྱུའི་གཟུགས་ཅན་ནི། དབྱངས་ཅན་
ལྷ་མོ་དགྱེས་པའི་ཞལ་བཟང་ནི། །དཀར་ཞིང་དྲི་མ་མེད་པས་མཚན་མོའི་མགོན། །ཐུགས་རྗེ་དགྱེས་
པའི་འཛུམ་གྱིས་མི་ཤེས་པའི །གདུང་བ་སྐྱོབས་ཕྱིར་བསིལ་ཟེར་ཕྲེང་བ་ཉིད། །ཞེས་དབྱངས་ཅན་
མའི་ཞལ་དཀར་བའི་རྒྱུ་མཚན་གྱིས་ཟླ་བ་དང་དེའི་འཛུམ་གྱིས་གདུང་བ་སྐྱོབས་པའི་ཕྱིར་བསིལ་
ཟེར་གྱི་གཟུགས་སུ་བཀོད་པའོ །བཅུ་བཞི་པ་སྦྱར་བའི་གཟུགས་ཅན་ནི། རྒྱལ་བ་ཀུན་ཡུམ་
འཕགས་མ་དབྱངས་ཅན་མའི། །ཞབས་སེན་མནྡཱ་ར་བའི་མེ་ཏོག་འདི། །ལེགས་བྱས་ས་བོན་གྱིས་
བསྐྲུན་ལྷ་རྣམས་། །སྤྱི་བོའི་ཅོད་པཎ་དག་ཏུ་བཅིང་བར་འོས། །ཞེས་དབྱངས་ཅན་མའི་ཞབས་
སེན་མནྡཱ་ར་བའི་གཟུགས་སུ་བཀོད་ནས་ཞབས་དང་མེ་ཏོག་མནྡཱ་ར་གཉིས་ཀ་ལྷ་རྣམས་ཀྱི་ཅོད་པཎ་
125

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དུ་འོས་པ་ལ་སྦྱར་བའོ། །བཅོ་ལྔ་པ་དཔེའི་གཟུགས་ཅན་ནི། མཚན་དཔེ་གསལ་བའི་འོད་ཀྱི་དྲྭ་བ་
ཅན། །དབྱངས་ཅན་མཛེས་སྐུ་ནམ་མཁའི་ནོར་བུ་འདི། །འོད་ཟེར་སྟོང་གི་ལྡིང་ཁང་ལ་ཆགས་པའི །
གཟའ་ཡི་བདག་པོ་སྤྲིན་དང་བྲལ་བ་བཞིན། །ཞེས་དབྱངས་ཅན་མའི་སྐུ་ཉི་མའི་གཟུགས་སུ་བཀོད་
པ་དེ་དང་ཉི་མ་གཉིས་འོད་དང་ལྡན་པ་ཆོས་མཚུངས་སུ་བཀོད་པའོ །བཅུ་དྲུག་པ་ལྡོག་པའི་
གཟུགས་ཅན་ནི། སྦྲང་རྩི་སྤྱོད་པས་རབ་རྒྱས་པདྨ་དང༌། །བདག་གིས་དབྱངས་ཅན་ཞབས་ཀྱི་པདྨ་
བསྟེན །དེ་ནི་རྡུལ་གྱི་དྲི་མས་རྙིང་འགྱུར་ཞིང༌། །འདི་ནི་རྟག་ཏུ་རྡུལ་དང་བྲལ་བ་ཉིད། །ཅེས་
དབྱངས་ཅན་མའི་ཞལ་པད་མའི་གཟུགས་སུ་བཀོད་ནས། བདག་དང་བུང་བ་གཉིས་ཀས་བརྟེན་པ་
ཆོས་མཚུངས་ཀྱང་དྲི་མས་རྙིང་མ་རྙིང་གི་ལྡོག་པ་བརྗོད་པའོ །བཅུ་བདུན་པ་སྨད་པའི་གཟུགས་ཅན་
ནམ་འགོག་པའི་གཟུགས་ཅན་ནི། དབྱངས་ཅན་མཛེས་སྐུའི་སྐྱེ་མཆེད་རྟ་ལྗང་ཅན། །མཚན་དཔེའི་
འོད་ཟེར་སྟོང་གིས་སྤྲས་པ་འདིས། །བདུད་གནས་མཐའ་དག་མུན་པར་བྱེད་པའི་ཕྱིར། །འོད་སྟོང་
ལྡན་པ་དག་ཏུ་ཇི་ལྟར་འོས། །ཞེས་ཉི་མས་མུན་པ་ཐམས་ཅད་སེལ་བ་ལ་དབྱངས་ཅན་མའི་སྐུའི་ཉི་
མས་བདུད་གནས་མུན་པར་བྱེད་པས་དེ་ཉིད་ཉི་མར་མི་འོས་ཞེས་དགག་པ་བརྗོད་པའོ །བཅོ་
བརྒྱད་པ་མཉམ་འཇོག་གཟུགས་ཅན་ནི། དབྱངས་ཅན་ཐུགས་ཀྱི་མཁའ་ལམ་ལས་འོང་པའི །
ཐུགས་རྗེའི་ཉི་མ་སྟོང་ཕྲག་ཤར་བས་ཀྱང༌། །བློ་ཡི་མུན་པ་དྭངས་པར་མི་འགྱུར་བ། །འདི་ནི་བདག་
ང་ཕྱག
རང་ཉིད་ཀྱི་སྐལ་པའི་སྐྱོན། །ཞེས་དབྱངས་ཅན་མའི་ཐུགས་རྗེའི་ཉི་མས་བློ་ཡི་མུན་
རིགས་ཀྱང་མི་དྭངས་པའམ་མི་སེལ་བ་འདི་ནི་ཐུགས་རྗེའི་ཉི་མ་ཁོ་ནའི་སྐྱོན་མིན་གྱི་རང་གི་སྐལ་
བའི་སྐྱོན་ཡང་ཡིན་ཞེས་ཉེས་པ་མཉམ་དུ་འཇོག་པའོ། །བཅུ་དགུ་པ་གཟུགས་ཅན་ནམ་གཟུགས་
ཅན་འཕར་མ་ནི། དབྱངས་ཅན་མཁྱེན་དགོངས་ཟླ་བའི་གངས་རི་ལས། །ཐུགས་རྗེའི་བསིལ་ཟེར་
དཀར་བའི་ཆུ་རྒྱུན་དག བདག་ཡིད་ཀུ་མུད་འདབ་མའི་རྫིང་བུ་རུ། །འཁྱིལ་ཚེ་རྣམ་དཔྱོད་ཟེའུ་
འབྲུའི་ལྦུ་ཕྲེང་བཞད། །ཅེས་དབྱངས་ཅན་མའི་ཐུགས་ཟླ་བ། དེ་གངས་རི་དང༌།ཐུགས་རྗེའི་བསིལ་
ཟེར་དེ་ཆུ་རྒྱུན་དང༌། ཡིད་ཀུ་མུད། དེ་རྫིང་བུ་དང་རྣམ་དཔྱོད་ཟེའུ་འབྲུ། དེ་ལྦུ་ཕྲེང་སྟེ་གཟུགས་ཅན་
གཉིས་འཕར་དུ་བཀོད་པའོ །གཟུགས་ཅན་འཕར་མ་ལ། ཁྱོད་སྐུ་སྐྱེད་ཚལ་དཔག་བསམ་ལྗོན། །
126

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
སྐེད་སྐབས་འཁྲི་ཤིང་གར་མཁན་མ། །ཞལ་གྱི་ཨུཏྤལ་ཀུ་མུ་ད། །གླུ་དབྱངས་རྒྱུད་མང་ཀོ་ཀི་ལ། །ཉི་
ཤུ་པ་སྦས་པའི་གཟུགས་ཅན་ནམ་བསྙོན་དོར་གྱི་གཟུགས་ཅན་ནི། འདི་ནི་དབྱངས་ཅན་ཞལ་མིན་ཆུ་
སྐྱེས་ཏེ། །འདི་དག་སྤྱན་མིན་བུང་བ་གཡོ་བའི་གར །འདི་ཡང་ཚེམས་དཀར་མ་ཡིན་གེ་སར་དག
བཞད་པའི་ཕྲེང་བ་ཚར་དུ་དངར་བ་ལགས། །ཞེས་པ་འདི་དབྱངས་ཅན་མའི་ཞལ་པདྨ། སྤྱན་མིན་
བུང་བ། ཚེམས་མིན་གེ་སར་ཞེས་དེ་རྣམས་ཀྱི་གཟུགས་སུ་བཀོད་ནས་བསྙོན་པའམ་ཡིན་པ་དངོས་
དེ་སྦས་ཤིང་བརྗོད་པའོ །བསྙོན་དོར་རམ་སྦས་གཟུགས་ལ། ཡིད་འོང་དཀར་མཛེས་དབྱངས་ཅན་
ཞལ། །མ་ཡིན་སྟོན་ཀའི་ཟླ་བ་ཡིན། །རབ་ཏུ་བཀྲ་བ་ལྷ་ཡི་གོས། །མ་ཡིན་དབང་པོའི་གཞུ་རིས་
ཡིན།།
རིགས་སོགས་ཀྱི་ཚིག་ཐོག་མཐའ་བར་གསུམ་གང་རུང་གཅིག་ལ་གནས་པས་ངག་ཀུན་
གྱི་དོན་གསལ་བར་བྱེད་པ་གསལ་བྱེད་ཀྱི་རྒྱན་ལ་བཅུ་གཉིས་ཡོད་པ་ལས། དང་པོ་རིགས་བརྗོད
ཐོག་མའི་གསལ་བྱེད་ནི།རྨད་དུ་བྱུང་ངོ་དབྱངས་ཅན་གྱི། །སྐུ་གསུང་ཐུགས་ཀྱི་གསང་བ་སྟེ། །ཟག་
མེད་ཡེ་ཤེས་ཕུང་པོ་དང་། །རྣམ་པར་དཀར་བའི་ཕྲིན་ལས་ཀྱང་། །ཞེས་རྨད་བྱུང་ཞེས་པའི་ཚིག་
ཐོག་མར་སྦྱར་བ་འདིས་དབྱངས་ཅན་མའི་རིགས་སམ་གཤིས་བརྗོད་པའི་ཚིག་རྗེས་ན་ཡོད་པ་ཀུན་
གསལ་བར་བྱེད་པའོ །གཉིས་པ་བྱ་བ་བརྗོད་པ་ཐོག་མའི་གསལ་བྱེད་ནི། འཇུག་གོ་བདག་གི་
མགྲིན་ནང་དུ། །སྨྲ་བའི་ལྷ་མོ་དབྱངས་ཅན་དེ། །དྲི་ལྡན་པདྨའི་རྫིང་བུར་ཡང༌། །ངང་མོ་མགྲིན་པའི་
རྫ་རྔ་ཅན །ཞེས་པ་འཇུག་གོ་ཞེས་པའི་ཚིག་ཐོག་མར་སྦྱར་བའི་འདིས་དབྱངས་ཅན་མ་དང་། བྱ་
ངང་མོའི་བྱ་བའམ་ལས་བརྗོད་པའི་ཚིག་རྗེས་ན་ཡོད་པ་ཀུན་གསལ་བར་བྱེད་པའོ །བྱ་བ་ཐོག་
གསལ།རྒྱས་སོ་ཉི་མས་པདྨོའི་མཚོ། །འགྲམ་པའི་ཆང་གིས་བ་ཀུ་ལ། །ཆར་གྱིས་ལོ་འབྲས་མེ་ཏོག་
དང་། །དབྱངས་ལྡན་ལྷ་མོས་བློ་གྲོས་མཚོ། །གསུམ་པ་ཡོན་ཏན་བརྗོད་པ་ཐོག་མའི་གསལ་བྱེད་ནི
མངོན་པར་རྒྱས་གྱུར་དབྱངས་ཅན་མ། །བསྟེན་པས་བདག་གི་རྣམ་དཔྱོད་བློ། །ཐོགས་པ་མེད་པའི་
ཚུལ་དེ་ཡིས། །ཟག་པ་མེད་པའི་དགའ་བདེ་ཡང་། །ཞེས་མངོན་པར་རྒྱས་གྱུར་ཞེས་པའི་ཚིག་ཐོག
མར་སྦྱར་བ་འདིས་དབྱངས་ཅན་མ་བསྟེན་པའི་ཡོན་ཏན་བརྗོད་པའི་ཚིག་རྗེས་ན་ཡོད་པ་ཀུན་
127

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གསལ་བར་བྱེད་པའོ། །ཡོན་ཏན་ཐོག་གསལ། རབ་ཏུ་སྙན་པ་ཀརྞའི་བཅུད། །གཙུག་ཕུད་ཅན་ལ་
དབྱར་གྱི་རྔ། །དད་ལྡན་རྣམས་ལ་དམ་པའི་ཆོས། །ཀུན་ལ་མགྲིན་སྔོན་གསུངས་དབྱངས་སོ། །བཞི་
པ་རྫས་བརྗོད་ཐོག་མའི་གསལ་བྱེད་ནི། ལྷག་པར་བརྒྱན་དབྱངས་ཅན་སྐུ། །ལྷ་མའི་ནོར་བུ་རིན་
ཆེན་གྱྀ། །དོ་ཤལ་དོ་ཤལ་ཕྱེད་པ་དང༌། །རྒྱན་དང་ཕྲེང་བ་རྣམས་ཀྱིས་ཀྱང་། །ཞེས་ལྷག་པར་བརྒྱན་
ནོ་ཞེས་པའི་ཚིག་ཐོག་མར་སྦྱར་བ་འདིས་དབྱངས་ཅན་མའི་རྫས་བརྗོད་པའི་ཚིག་རྗེས་ན་ཡོད་པ་
ཀུན་གསལ་བར་བྱེད་པའོ། །ལྔ་པ་རིགས་བརྗོད་པ་བར་གྱི་གསལ་བྱེད་ནི།རྨོངས་བདག་གཙུག་གི་
ཅོད་པཎ་དུ། །ཞབས་རྡུལ་ལེན་དབྱངས་ཅན་མ། །ཤིན་སྟུག་པ་སྙིང་ནང་གི། མུན་པ་འདི་དག་
ཞི་བར་མཛོད། །ཅེས་དབྱངས་ཅན་མ་ཞེས་པའི་ཚིག་བར་དུ་སྦྱར་བ་འདིས་དབྱངས་ཅན་མའི་རིགས་
བརྗོད་པའི་ཚིག་ཐོག་མཐར་ཡོད་པ་ཀུན་གསལ་བར་བྱེད་པའོ། །དྲུག་པ་བྱ་བ་བརྗོད་པ་བར་གྱི་
གསལ་བྱེད་ནི། དབྱངས་ཅན་ལྷ་མོས་འགྲོ་ཀུན་གྱི། །ཀུན་རྨོངས་མུན་པ་རྣམ་སེལ་མཛད། །ཤེས་བྱ་
ཀུན་ལ་ཐོགས་མེད་ཀྱི། །བློ་གྲོས་སྣང་བ་རྒྱས་པར་ཡང༌། །ཞེས་མཛད་ཅེས་པའི་ཚིག་བར་དུ་སྦྱར་བ་
འདིས་དབྱངས་ཅན་མའི་བྱ་བ་བརྗོད་པའི་ཚིག་ཐོག་མཐར་ཡོད་པ་ཀུན་གསལ་བར་བྱེད་པའོ།།བར་
གྱི་གསལ་བྱེད་གཞན་འདིས་མཚོན་ཏེ་ཤེས་པར་བྱའོ། །བྱ་བ་བར་གསལ།ཞིང་པ་རྣམས་ལ་སོས་ཀྱི་
ཆར། །མདོངས་མཐའ་ཅན་ལ་འབྲུག་གི་སྒྲས །དག༵འ་བ༵ར་བྱེད་དོ་བློ་ལྡན་ལ། །དབྱངས་ཅན་ལྷ་
མོའི་ཐུགས་རྗེ་ཡིས །བདུན་པ་རིགས་བརྗོད་ཐ་མའི་གསལ་བྱེད་ནི། ལྷ་དང་བཅས་པའི་འཇིག་
རྟེན་གྱི །མུན་པ་སེལ་བའི་ལྷ་མོ་ནི །སྐྱོན་བྲལ་ཐུགས་རྗེའི་འཛུམ་དཀར་གྱི། །སྣང་བ་འབྱེད་
མཁས་དབྱངས་ཅན་མཿ། །ཞེས་དབྱངས་ཅན་མའི་ཚིག་ཐ་མར་སྦྱར་བ་འདིས་དབྱངས་ཅན་མའི་
རིགས་བརྗོད་པ་གོང་ན་ཡོད་པ་ཀུན་གསལ་བར་བྱེད་པའོ །བརྒྱད་པ་བྱ་བ་བརྗོད་པ་ཐ་མའི་གསལ་
བྱེད་ནི། ཟླ་བ་ཡིས་ནི་གདུང་བ་དང༌། །ཉིན་བྱེད་སྣང་བས་མུན་པའི་ཚོགས། །དབྱངས་ཅན་ཐུགས་
རྗེས་མི་ཤེས་པའི །རབ་རིབ་སེལ་བ་མཉམ་དུ་བྱས །ཞེས་བྱས་ཀྱི་ཚིག་མཐའ་མར་སྦྱར་བ་འདིས་
བྱ་བ་བརྗོད་པ་གོང་ན་ཡོད་པ་རྣམས་གསལ་བར་བྱེད་པའོ །ཐ་མའི་གསལ་བྱེད་གཞན་འདིས་
མཚོན་ཏེ་ཤེས་པར་བྱའོ །དགུ་པ་ཕྲེང་བའི་གསལ་བྱེད་ནི། དབྱངས་ཅན་ཐུགས་རྗེས་མཁས་
128

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
པའི་བློ། །རྒྱས་བྱེད་དེས་ཀྱང་རྒྱལ་བའི་བསྟན། །དེ་ཡིས་ཕན་བདེ་ཕན་བདེས་ཀྱང༌། །ས་ལ་རྫོགས་
ལྡན་དགའ་སྟོན་ནོ། །ཞེས་དབྱངས་ཅན་མས་མཁས་པའི་བློ་གྲོས་དང་། དེས་ཀྱང་བསྟན་པ་རྒྱས་
བྱེད་སོགས་ཚིག་གི་ཕྲེང་བ་སྔ་མ་སྔ་མའི་དོན་ཕྱི་མ་ཕྱི་མས་གསལ་བར་བྱེད་པའོ །ཕྲེང་བའི་གསལ་
བྱེད་ལ། བརྩོན་འགྲུས་ལྡན་པས་མང་དུ་ཐོས །ཐོས་ལས་བསམ་བྱུང་དེ་ལས་ནི །སྒོམ་བྱུང་སྒོམ་
གྱིས་ཉམས་རྟོགས་འཕེལ །རྟོགས་པས་ས་དང་ལམ་རྣམས་སོ །བཅུ་པ་འགལ་དོན་གྱི་གསལ་བྱེད་ནི
དབྱངས་ཅན་དགྱེས་པའི་འཛུམ་འོད་ཀྱིས། །མི་ཤེས་རབ་རིབ་འཕྲོག་པ་དང་། །རིག་གནས་ཀུན་ལ་
འཆད་རྩོམ་གྱི། །སྤོབས་པ་སྦྱིན་པ་མཉམ་དུ་བྱས། །ཞེས་དབྱངས་ཅན་གྱི་དགྱེས་པའི་འཛུམ་འོད་ཀྱི་
ཚིག་ཐོག་མར་སྦྱར་བ་འདིས་འཕྲོག་པ་དང་སྦྱིན་པའི་བྱ་བ་འགལ་བ་གཉིས་གསལ་བར་བྱེད་པའོ །
བཅུ་གཅིག་པ་དོན་གཅིག་གི་གསལ་བྱེད་ནི མྱ་ངན་གདུང་བ་ཞི་བ་དང༌། །སྲིད་ལམ་དུབ་པའི་
དབུགས་འབྱིན་པ། །མི་ཤེས་རབ་རིབ་སངས་པ་ཡང་། །འཕགས་མ་དབྱངས་ཅན་ཐུགས་རྗེའི་མཐུ། །
ཞེས་ཞི་བ་དང་། དབུགས་འབྱིན་པ། སངས་པ་སོགས་བྱ་བའི་སྒྲ་དུ་མ་སྦྱར་ཡང་ཐུགས་རྗེའི་མཐུ་
གཅིག་ཁོ་ན་གསལ་བར་བྱེད་པའོ །བཅུ་གཉིས་པ་སྦྱར་བའི་གསལ་བྱེད་ནི། དྲི་མེད་མཛེས་ཤིང་
ཡིད་དུ་འོང༌། །དཀར་གསལ་སྣང་བ་བརྒྱ་འགྱེད་པ། །ཟླ་བས་ཀུ་མུད་རྒྱས་བྱེད་ཅིང༌། །དབྱངས་ཅན་
ཐུགས་རྗེས་བདག་བློ་རྒྱས། །ཞེས་དྲི་མེད་མཛེས་པ་སོགས་རྐང་པ་དང་པོ་གཉིས་ཟླ་བ་དང་དབྱངས་
ཅན་གཉིས་ཀ་ལ་སྦྱར་ནས་ཀུ་མུད་རྒྱས་པ་དང་བློ་གྲོས་རྒྱས་པ་སོ་སོར་གསལ་བར་བྱེད་པའོ། །སྦྱར་
བའི་གསལ་བྱེད་ལའང་། གདུང་བ་སེལ་ཞིང་དགའ་བར་བྱེད། །རབ་ཏུ་དཀར་ཞིང་ཡིད་དུ་འོང་། །
རི་དྭགས་མཚན་མ་མཁའ་ལ་རྒྱུ། །རི་དྭགས་མིག་ཅན་ས་ལའོ། །
ལྔ་པ་བསྐོར་བའི་རྒྱན་ནི་གསལ་བྱེད་ཀྱི་གནས་ཐོག་མཐའ་བར་གསུམ་གང་རུང་གི་
གནས་སུ། བརྗོད་བྱའི་དོན་ནམ་རྗོད་བྱེད་ཀྱི་ཚིག་སྒྲ་རེ་རེའམ་གཉིས་ཀ་བསྐོར་ཏེ་བརྗོད་ཀྱང་ཆོས་
ཅན་ཐ་དད་ལ་སྦྱར་བས་ཟློས་པའི་སྐྱོན་མེད་པ་ཞིག་གོ། །དེ་ལ་གསུམ་ལས་དང་པོ་དོན་བསྐོར་ནི།
དབྱངས་ཅན་ལྷག་པའི་ལྷ་རུ་གུས་བསྟེན་པས། །ཐོག་མེད་ནས་བསགས་རྨོངས་པའི་མུན་པ་སངས། །
བློ་གྲོས་མས་སྦགས་པའི་རྙོག་པ་དྭངས། །སྲིད་གནས་ཉམ་ངར་འཕྱན་པའི་གདུང་བ་ཞི། །ཞེས་
129

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རྐང་པ་ཕྱི་མ་གསུམ་ལ་སངས།དྭངས།ཞི་ཞེས་ཚིག་དད་ཀྱང་དོན་གཅིག་བསྐོར་ནས་བརྗོད་པའོ། །
དོན་བསྐོར་ལ་ཡང་ན། བདག་མེད་གཉིས་པོ་ཇི་བཞིན་རྟོགས། །དངོས་པོ་ཀུན་གྱི་གནས་ལུགས་
མཐོང༌།ཤེས་རབ་གསུམ་གྱི་སྣང་བ་ཐོབ། །ལྷག་མཐོང་རྟོགས་པ་མངོན་དུ་གྱུར །ཞེས་སོ། །
གཉིས་པ་ཚིག་བསྐོར་བ་ནི།དཀའ་ཐུབ་ཟློག་མ་ལྷ་མོའི་འཛུམ་འོད་ཀྱིས། །ལེགས་ལྡན་གཙུག་ན་ཟླ་
བའི་ཡིད་དགྭའ་བྱེད། །འཕགས་མ་དབྱངས་ཅན་དགྱེས་པའི་སྤྱན་ཟུར་དག ལྷུང་བས་སྐལ་བཟང་
བདག་ཀྱང་ཡིད་དགའ་ ེད། །ཅེས་རྐང་པ་གཉིས་པ་དང་བཞི་པའི་མཐར་ཡིད་དགའ་བྱེད་ཅེས་
པའི་ཚིག་ལན་གཉིས་སུ་བསྐོར་ཡང་དོན་མ་བསྐོར་བའོ། །ཚིག་སྐོར་ཡང་ན། སྒྲ་དབྱངས་ལྷ་མོས་
སྙན་ཚིག་སྒྲོགས། །མཁས་རྣམས་ལེགས་བཤད་གཏམ་བཟང་སྒྲོགས། །གདོང་ལྔ་དྲེགས་པས་ང་རོ་
སྒྲོགས། །རྐང་དྲུག་སྙན་པའི་གླུ་དབྱངས་སྒྲོགས། །ཞེས་སོ །གསུམ་པ་གཉིས་ཀ་བསྐོར་བ་ནི།
དབྱངས་ཅན་ལྷ་མོས་རྗེས་བཟུང་རྨོངས་བདག་ནི། །སྙན་ངག་གཞུང་བརྒྱ་སྨྲ་བའི་དབང་ཕྱུག་གྱུར། །
བདག་གི་ལེགས་བཤད་མཐུ་ཡིས་དཔྱོད་ལྡན་རྣམས །མཁས་དབང་མཚུངས་མེད་ངག་གི་དབང་
ཕྱུག་གྱུར། །ཞེས་རྐང་པ་གཉིས་པ་དང་བཞི་པའི་མཐར་སྨྲ་བའི་དབང་ཕྱུག་གྱུར་ཞེས་དང་ངག་གི་
དབང་ཕྱུག་གྱུར་ཞེས་དོན་གཉིས་ཀ་བསྐོར་ཏེ་བརྗོད་པའོ།།
དྲུག་པ་འགོག་པའི་རྒྱན་ནི་ཚུལ་གང་ཡང་རུང་བས་དགག་པའི་ཚིག་བརྗོད་པས་དགག་
དྲུག་པ་འགོག་པའི་རྒྱན་ནི་ཚུལ་གང་ཡང་རུང་བས་དགག་པའི་
བྱའི་ཆོས་འགོག་པ་སྟེ། དེ་ལ་དབྱེ་ན་ཉེར་གསུམ་ལས་དང་པོ་བྱུང་བ་འགོག་པའི་འདས་པ་འགོག་པ་ནི།
དབྱངས་ཅན་སྤྱན་ཟུར་ལྷུང་ཙམ་གྱིས། །ནག་མོའི་ཁོལ་པོ་ལྔ་རིག་ཏུ། །གྱུར་ཅེས་རྫུན་ནམ་འོན་
ཀྱང་ནི། །དབྱངས་ཅན་ཐུགས་རྗེ་བསམ་མི་ཁྱབ། །ཅེས་དབྱངས་ཅན་མ་མཇལ་ཙམ་གྱིས་བ་གླང་རྫི་
སྐད་ཅིག་པཎྜི་ཏར་གྱུར་པ་དེ་མི་བདེན་སྙམ་པའི་བློ་སྔར་བྱུང་བ་དེ་ཐུགས་རྗེ་བསམ་གྱིས་མི་ཁྱབ་
པས་འགོག་པའོ། །འདས་པའམ་བྱུང་བ་འགོག་པ། དད་དང་མོས་གུས་རྩེ་གཅིག་གིས། །དབྱངས་
ཅན་ལྷ་མོ་འགྲུབ་ཅེས་རྫུན། །འོན་ཀྱང་རྟོག་མེད་ནོར་བུ་ལ། །གསོལ་བཏབ་དགོས་འདོད་ཐམས་
ཅད་སྟེར། །གཉིས་པ་མངོན་གྱུར་འགོག་པ་ནི། འཕགས་མ་དབྱངས་ཅན་མཛེས་སྐུ་ཡི། །དོ་ཤལ་
རྒྱན་ཕྲེང་ཁུར་འདིས་ཅི། །འཇིག་རྟེན་གསུམ་ཡིད་འཕྲོག་པའི་སྐུ། །མཚན་དཔེ་འདི་ཡིས་རྫོགས་
130

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
མིན་ནམ། །ཞེས་དབྱངས་ཅན་མའི་མཚན་དཔེས་འཇིག་རྟེན་གྱི་ཡིད་འཕྲོག་ན་རྒྱན་འདིས་ཅི་བྱ་ཞེས་
དོ་ཤལ་གྱི་ཁུར་མངོན་གྱུར་འགོག་པའོ །གསུམ་པ་འབྱུང་འགྱུར་འགོག་པ་ནི། གང་གི་ཐུགས་རྗེས་
ཉེར་གཟིགས་ན། །སྐད་ཅིག་སྨྲ་བའི་དབང་ཕྱུག་འགྱུར། །ཁྱེད་ཅག་སྙན་ངག་སྨྲ་འདོད་རྣམས། །
སྙོམས་ལས་མེད་པར་དབྱངས་ཅན་བསྟེན། །ཞེས་འཕགས་མའི་ཐུགས་རྗེས་སྨྲ་བའི་དབང་དུ་འགྱུར
བའི་ཕན་ཡོན་བསྟན་ཏེ།ཕྱིས་ནས་དབྱངས་ཅན་མི་བསྟེན་པ་འབྱུང་བར་འགྱུར་སྲིད་པས་དེ་འགོག་
པའོ །བཞི་པ་ཆོས་འགོག་པ་ནི། དབྱངས་ཅན་དགྱེས་འཛུམ་འགྲོ་ཀུན་གྱི། །ཕན་བདེའི་རྩ་ལག་
ཉིད་གྱུར་རྫུན། །གལ་ཏེ་བདེན་ན་བདུད་ཀྱི་ཡིད། །སྡུག་བསྔལ་བརྒྱ་ཡིས་གཟིར་འདི་ཅི། །ཞེས་
བདུད་ཡིད་གཟིར་བའི་རྒྱུ་མཚན་གྱིས་དབྱངས་ཅན་མའི་ཆོས་འཛུམ་དཀར་འཕྲོ་བ་ལུས་ཅན་ཀུན་གྱི་
ཕན་བདེའི་གཞིའམ་རྒྱུར་གྱུར་པ་དེ་འགོག་པའོ། །ལྔ་པ་ཆོས་ཅན་འགོག་པ་ནི།དབྱངས་ཅན་ཁྱོད་སྐུ་
ལེགས་ཉེས་ཀྱི། །རྣམ་པར་དབྱེ་བ་སུ་ཡིས་ནུས། །དེར་ནི་མཚན་དཔེའི་འོད་ཕུང་ཙམ། །འཁྱིལ་བར་
མཐོང་གི་སྐུ་ལུས་མིན། །ཞེས་ཆོས་མཚན་དཔེའི་འོད་ཙམ་མཐོང་བར་ཁས་བླངས་ནས་ཆོས་ཅན་
དབྱངས་ཅན་མའི་སྐུ་མཐོང་བ་འགོག་པའོ། །དྲུག་པ་རྒྱུ་འགོག་པ་ནི། བདུད་དམག་བྱེ་བ་དུང་ཕྱུར་
གྱིས། །འཇིགས་རུང་གནམ་ས་གཡོས་གྱུར་ཀྱང༌། །དངོས་འཛིན་མཚན་མ་ཉེར་ཞི་བའི། །དབྱངས་
ཅན་ཐུགས་ལ་སྐྲག་པ་ཅི། །ཞེས་བདུད་ལ་སྐྲག་པའི་རྒྱུ་དབྱངས་ཅན་མའི་ཐུགས་རྒྱུད་དངོས་འཛིན་
གྱི་མཚན་མ་འགོག་པའོ །བདུན་པ་འབྲས་བུ་འགོག་པ་ནི། ཁྱོད་སྐུ་ཡིད་ལ་སེམས་བྱེད་ཅིང༌། །རིག་
སྔགས་མང་དུ་བཟླས་བྱས་ཀྱང་། །དབྱངས་ཅན་ཞལ་དཀྱིལ་མངོན་སུམ་དུ། །བདག་གིས་ཅུང་ཟད་
མཐོང་མ་གྱུར། །ཞེས་དབྱངས་ཅན་མའི་སྐུ་སྒོམ་པ་དང་སྔགས་བཟླ་བ་སོགས་ཞལ་མཐོང་བའི་རྒྱུ་
ཚོགས་ཀྱང་འབྲས་བུ་ཞལ་མཐོང་བ་འགོག་པའོ། །བརྒྱད་པ་རྗེས་གནང་གི་འགོག་པ་ནི། དབྱངས་
ཅན་ཞི་བ་ཆོས་དབྱིངས་སུ། །སྙོམས་འཇུག་བཞེད་ན་གཤེགས་པར་མཛོད། །ཁྱོད་ཀྱིས་སྤངས་པའི་
དམན་བདག་ནི། །ཡུན་རིང་གདུང་བར་དོགས་མི་འཚལ། །ཞེས་དབྱངས་ཅན་མ་ཆོས་དབྱིངས་སུ་
གཤེགས་པ་ལ་རྗེས་གནང་བྱིན་ཀྱང༌། སྒྲུབ་པ་པོ་འཆི་བས་ཡུན་རིང་དུ་གདུང་བའི་དོགས་པ་མི་
དགོས་ཅེས་འགོག་པའོ། དགུ་པ་དབང་གིས་འགོག་པ་ནི། དབྱངས་ཅན་ཞི་ལ་སྙོམས་ཞུགས་ན། །
131

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
སྲིད་པའི་གདུང་བ་མི་གཟིགས་ཤིང༌། །ཟག་མེད་བདེ་བས་ཐུགས་བརྟས་མོད། འོན་ཀྱང་མྱ་ངན་
འདའ་མི་བྱ། །ཞེས་སྲིད་པའི་གདུང་བ་མི་གཟིགས་པ་དང༌། ཟག་མེད་བདེ་བས་ཐུགས་བརྟས་པ་
སོགས ཞི་ལ་སྙོམས་འཇུག་གི་རྒྱུ་བསྟན་ནས། འོན་ཀྱང་མྱ་ངན་མ་འདའ་ཞིག་ཅེས་དབང་གིས་
འགོག་པའོ། །བཅུ་པ་མ་གུས་པས་འགོག་པ་ནི། གཞན་ཕན་དགོངས་པ་རྨད་བྱུང་སྟེ། །ཞི་བདེའི་
རོར་སྲེད་དེ་ལྟ་མིན། །དབྱངས་ཅན་གཤེགས་སམ་བཞུགས་གྱུར་ཀྱང༌། །གནས་ཚུལ་གསང་པོར་
སྨོས་པ་ལགས། །ཅེས་གཞན་ཕན་གྱི་དགོངས་པ་ནི་རྨད་དུ་བྱུང་ལ། རང་ཉིད་ཞི་བདེའི་དགོངས་པ་
ནི་དེ་ལྟར་མིན་མོད། དབྱངས་ཅན་རང་གཤེགས་སམ་བཞུགས་ཀྱང་གནས་ཚུལ་དྲང་པོར་སྨོས་པ་
ཡིན་ཞེས་མ་གུས་པའི་ཚིག་བརྗོད་པས་འགོག་པའོ །བཅུ་གཅིག་པ་ཤིས་བརྗོད་ཀྱི་འགོག་པ་ནི།
དབྱངས་ཅན་བར་གཤེགས་དགོངས་ན། །བཞེད་དགོངས་ལྷུན་གྱིས་གྲུབ་གྱུར་ཅིག བདག་ཀྱང་
འཕགས་མ་ཉེར་གཤེགས་པའི། །ཞིང་དེར་ཡུད་ཀྱིས་སྐྱེ་བར་ཤོག ཞེས་དབྱངས་ཅན་མའི་བཞེད་
དགོངས་འགྲུབ་པ་དང་། བདག་ཀྱང་ཞིང་དེར་སྐྱེ་བའི་སྨོན་ལམ་ཤིས་པ་བརྗོད་པས་མྱ་ངན་འདའ་བ་
འགོག་པའོ། །
བཅུ་གཉིས་པ་རྩུབ་མོས་འགོག་པ་ནི། དབྱངས་ཅན་བརྩེ་བས་བདག་འདོར་ན། །འགྲོ་
བའི་མ་མ་ཇི་ལྟར་གྲང༌། །བཅོམ་ལྡན་མ་ཁྱོད་ཞབས་པད་དང་། །འབྲལ་ལས་དེང་དུས་ཤི་བར་བླ། །
དུསགཔར
ཞེས་བདག་འདོར་ན་འགྲོ་བའི་མ་མར་མི་འགྱུར་ཞིང༌། ཁྱེད་དང་འབྲལ་བ་ལས་ཤི་བར་བླའོ་ཞེས་
ཚིག་རྩུབ་མོ་བརྗོད་དེ་འགོག་པའོ །བཅུ་གསུམ་པ་གྲོས་ཀྱི་འགོག་པའམ་གྲོགས་ཀྱིས་འགོག་པ་ནི།
དབྱངས་ཅན་ཆོས་དབྱིངས་གཤེགས་དགོངས་ན། །མྱུར་གཤེགས་ཕྱིས་ནས་མོས་ལྡན་བུ །ཡུམ་དང་
བྲལ་བའི་མྱ་ངན་གྱི། །ཆོ་ངེ་དྲག་པོས་གེགས་སུ་འགྱུར། །ཞེས་དབྱངས་ཅན་མ་ཆོས་དབྱིངས་སུ་
གཤེགས་ན་མྱུར་དུ་གཤེགས་ཤིག་ཕྱིས་ནས་བདག་ཡུམ་དང་བྲལ་བའི་དོད་དྲག་པོ་གེགས་སུ་
འགྱུར་རོ་ཞེས་གྲོས་བྱེད་པའམ་ཕན་པའི་གྲོགས་ལྟ་བུ་བྱས་ནས་མྱ་ངན་འདའ་བ་འགོག་པའོ། །བཅུ་
བཞི་པ་འབད་པས་འགོག་པ་ནི། འཕགས་མ་དབྱངས་ཅན་དགྱེས་སླད་དུ། །མྱ་ངན་ཟློས་ཞེས་བརྗོད་
སེམས་ཀྱང་། །རང་གི་ཞེ་ལ་བརྣགས་པའི་ཚིག མ་འདའ་ཁ་ནས་ཤོར་བ་ལགས། །ཞེས་དབྱངས་
132

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
ཅན་དགྱེས་སླད་མྱ་ངན་ལས་ཟློས་ཀྱི་ཚིག་འབད་པས་བརྗོད་འདོད་ཀྱང་རང་གི་ཞེ་འདོད་དུ་མ་འདའ་
ཁོ་ན་ཤོར་རོ་ཞེས་པས་མྱ་ངན་འདའ་བ་འགོག་པའོ །བཅོ་ལྔ་པ་གཞན་དབང་གིས་འགོག་པ་ནི།
དབྱངས་ཅན་ཁྱོད་སྒོམ་ལས་གཞན་གྱི། །ཀུན་རྟོག་ཕྲ་ལའང་ཁྲོ་བྱེད་པའི། །དད་གདུང་འདི་ལ་ཁྱོད་
གཤེགས་གསུངས། །བདག་ནི་འདི་ཡིས་གཞན་དབང་ལགས། །ཅེས་དབྱངས་ཅན་མ་སྒོམ་པ་ལས་
གཞན་པའི་རྟོག་པ་ཕྲ་མོ་ལའང་ཁྲོ་བའི་དད་པའི་གདུང་ཤུགས་འདི་ལ་གཤེགས་པར་གསུངས་དང་
བདག་ནི་འདི་ཡིས་གཞན་དབང་ངོ་ཞེས་འགོག་པའོ །བཅུ་དྲུག་པ་ཐབས་ཀྱིས་འགོག་པ་ནི རྒྱལ་
ཡུམ་དབྱངས་ཅན་ཆོས་དབྱིངས་སུ །གཤེགས་པའི་ཡོངས་གདུང་བདག་བཟོད་ཀྱིས། །ངེད་ཅག་
འབད་མེད་སྐད་ཅིག་ལ། །གྲོལ་འགྱུར་དངོས་གྲུབ་དེང་སྩོལ་ཅིག ཅེས་དབྱངས་ཅན་མ་ལ་ལམ་ལ་
མ་འབད་པར་གྲོལ་འགྱུར་གྱི་དངོས་གྲུབ་སྦྱིན་དུ་མེད་པ་དཔེ་ཐབས་ཀྱིས་འགོག་པའོ །བཅུ་བདུན་
པ་བས་འགོག་པ་ནི། དབྱངས་ཅན་བདག་སྤངས་ཞིར་དགྱེས་པའི། །ཉི་ཚེ་དགོངས་པ་འདི་འདྲ་
འཁྲུངས། །ད་ནི་ཞིང་འདིར་བཞུགས་གྱུར་ཀྱང་། །ཆོས་དབྱིངས་གཤེགས་དང་བྱེ་བྲག་། །ཞེས་
དབྱངས་ཅན་མས་བདག་སྤངས་ཏེ་ཞི་བར་དགྱེས་པའི་དགོངས་པ་དམན་པ་འཁྲུངས་པས། ད་ཆོས་
དབྱིངས་སུ་གཤེགས་མ་གཤེགས་འདྲ་ཞེས་ཁྲོས་ཏེ་མྱ་ངན་འདའ་བ་འགོག་པའོ། །བཅོ་བརྒྱད་པ་
སྙིང་རྗེས་འགོག་པའམ་མྱ་ངན་གྱི་འགོག་པ་ནི། དབྱངས་ཅན་ཆོས་དབྱིངས་གཤེགས་གྱུར་ན། །
དམུས་ལོང་བདག་ལ་དམིགས་བུ་སུ། །མུན་པའི་གླིང་དུ་ཉམ་ང་བའི། །སྡུག་བསྔལ་བརྒྱས་གཟེར་
སྙིང་རྗེའི་ཡུལ །ཞེས་དམུས་ལོང་དམིགས་བུ་མེད་པ་སོགས་ཡིད་འབྱུང་མྱ་ངན་དང་སྙིང་རྗེའི་ཚིག
བརྗོད་པས་མྱ་ངན་འདའ་བ་འགོག་པའོ། །བཅུ་དགུ་པ་འགྱོད་པས་འགོག་པ་ནི། དབྱངས་ཅན་
བའི་དབྱིངས་བཞུགས་ན། །ཁྱོད་ཉིད་མ་བསྒྲུབས་ལྷ་གཞན་ཡང༌། །མ་བསྙེན་བསྟན་བཅོས་མ་
སྦྱངས་པའི། །བདག་ཚུལ་འདི་ཀོ་ཤིན་ཏུ་འགྱོད། །ཅེས་གཞོན་དུས་དབྱངས་ཅན་མ་མ་བསྒྲུབས་པ་
སོགས་ཀྱི་འགྱོད་པས་འགོག་པའོ །ཉི་ཤུ་པ་ཐེ་ཚོམ་འགོག་པ་ནི། འདི་ཀོ་སྟོན་ཟླ་ཤར་བ་འམ། །
དབྱངས་ཅན་བདག་ལ་དགྱེས་པའི་ཞལ། །མཚན་བཟང་བཀྲ་བའི་ལང་ཚོ་དག །མཐོང་བས་
འཕགས་མའི་ཞལ་དུ་ངེས། །ཅེས་མཚན་བཟང་ལང་ཚོའི་རྟགས་ཀྱིས་སྟོན་ཟླ་དང་དབྱངས་ཅན་མའི་
133

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཞལ་གྱི་ཐེ་ཚོམ་འགོག་པའོ། །ཉེར་གཅིག་པ་སྦྱར་བས་འགོག་པ་ནི། དཀར་གསལ་མདངས་མཛེས་
དྲི་ཞིམ་ལ།མིག་གི་བདུད་རྩི་ལྟ་ན་སྡུག །དབྱངས་ཅན་ཞལ་གྱི་པདྨ་དཀར། །ཡོད་བཞིན་འདམ་སྐྱེས་
གཞན་གྱིས་ཅི། །ཞེས་དཀར་གསལ་སོགས་ཀྱི་ཡོན་ཏན་དབྱངས་ཅན་ཞལ་དཀྱིལ་གྱི་པདྨ་དང༌།
པད་དཀར་གཉིས་ཀ་ལ་སྦྱར་ནས་པད་དཀར་འགོག་པའོ། །ཉེར་གཉིས་པ་དོན་གཞན་བཀོད་པས་
འགོག་པ་ནི།དབྱངས་ཅན་གཞན་དོན་སྲིད་གནས་འདིར། །རོལ་ཡང་སྐྱོན་གྱིས་གོས་མེད་མཚར། །
འོན་ཀྱང་ཆུ་ལས་སྐྱེས་པ་ཡི། །པདྨ་ཆུ་ཡི་རྡུལ་མི་ཆགས། །ཞེས་དོན་གཞན་ཆུས་པདྨ་ལ་མ་གོས་པའི་
ཚུལ་མཚུངས་པར་བསྟན་ནས་དབྱངས་ཅན་སྲིད་པར་རོལ་ཡང་དེའི་སྐྱོན་གྱིས་མ་གོས་པ་ལ་མཚར་
བ་འགོག་པའོ །ཉེར་གསུམ་པ་རྒྱུས་འགོག་པ་ནི། ཉིན་མཚན་རྟག་པར་གཞན་དོན་ལ། །གཡེལ་
མེད་བརྩོན་ཞེས་མི་བསྟོད་། །འཕགས་མ་དབྱངས་ཅན་འགྲོ་ཀུན་གྱི། །མ་མ་ལགས་ན་དེ་ལས་ཅི། །
ཞེས་དབྱངས་ཅན་མ་འགྲོ་བ་ཀུན་གྱི་མ་མ་ཡིན་པ་རྒྱུ་མཚན་དུ་བཀོད་ནས་གཞན་དོན་ལ་བརྩོན་པའི་
བསྟོད་པ་འགོག་པའོ །
བདུན་པ་དོན་གཞན་བཀོད་པ་ནི་ཚིག་སྦྱོར་གང་ཞིག་བརྗོད་འདོད་ཀྱི་དངོས་པོ་འགའ་
སྔོན་ལ་རབ་ཏུ་བཀོད་པ་དམ་བཅའ་བ་ལྟར་བྱས་ནས་དེའི་སྒྲུབ་བྱེད་དུ་རུང་བ་ནུས་པ་ཅན་གྱི་དངོས་
པོ་གཞན་དག་འགོད་པ་ཞིག་གོ། །དེ་ལྟར་ན་ཟླ་བོ་དངོས་པོའི་དཔེ་དང་གཅིག་པར་འགྱུར་ཏེ་གཉིས་
ཀ་ལ་དོན་གཞན་བཀོད་པས་སོ་ཞེ་ན།མི་གཅིག་སྟེ་དེ་ལ་ནི་འདྲ་བའི་དོན་གཞན་ཙམ་བཀོད་ཀྱི་སྒྲུབ་
བྱེད་དུ་གྱུར་པ་ཁོ་ན་མིན་ལ།འདིར་ནི་བཀོད་པའི་དོན་དེ་དང་འདྲའམ་མི་འདྲ་རུང་སྒྲུབ་བྱེད་དུ་གྱུར་
པ་ཁོ་ན་དགོས་སོ། །དེ་ལ་དབྱེ་ན་བརྒྱད་དེ།དང་པོ་ཀུན་ཁྱབ་ཀྱི་དོན་གཞན་བཀོད་པ་ནི།སྐལ་མེད་
རྣམས་ལ་རྣམ་དཔྱོད་བློ། །དབྱངས་ཅན་མས་ཀྱང་སྩོལ་མི་ནུས། །རྒྱུ་མེད་འབྲས་བུ་མི་འབྱུང་བའི། །
ངེས་པ་ལ་ནི་སུ་ཡིས་འགོང༌། །ཞེས་སྐལ་པ་མེད་ན་དབྱངས་ཅན་མས་ཀྱང་བློ་གྲོས་སྩོལ་མི་ནུས་པའི་
སྒྲུབ་བྱེད་དུ་རྒྱུ་མེད་པ་ལ་འབྲས་བུ་མི་འབྱུང་བ་དངོས་པོ་ཀུན་ལ་ཁྱབ་པའི་དོན་དེ་བཀོད་པའོ། །
གཉིས་པ་ཁྱད་པར་ལ་གནས་པའི་དོན་གཞན་བཀོད་པ་ནི།གཅིག་ཏུ་བདག་ཅག་ཉམ་ཐག་རྣམས།།
བཅོམ་ལྡན་དབྱངས་ཅན་ཐུགས་རྗེའི་ཞིང༌། །ནད་ཀྱིས་བཏབ་པའི་ཕྲུ་གུ་ལ། །རིགས་ལྡན་ཕ་མ་ལྷག་
134

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
པར་བརྩེ། །ཞེས་དབྱངས་ཅན་མའི་ཐུགས་རྗེ་བདག་ཅག་ཉམ་ཐག་པ་རྣམས་ལ་ལྷག་ཏུ་འཇུག་པའི་
སྒྲུབ་བྱེད་དུ་རིགས་ལྡན་ཕ་མའི་ཁྱད་པར་ལ་གནས་པའི་དོན་གཞན་བུ་ནད་ཀྱིས་བཏབ་པ་ལ་ལྷག་
པར་བརྩེ་བ་དེ་བཀོད་པའོ། །གསུམ་པ་སྦྱར་བའི་དོན་གཞན་བཀོད་པ་ནི། ཤེས་རབ་སྣང་བ་ཉེར་
སྩོལ་བའི། །དབྱངས་ཅན་མ་འདི་སྙིང་གི་དཔལ། །གཉིས་སྐྱེས་རྣམས་ལ་ལམ་སྟོན་པའི། །སྣང་བ་
གཅིག་ཏུ་གཅེས་མིན་ནམ། །ཞེས་དབྱངས་ཅན་མ་སྙིང་གི་ཐིག་ལེར་གྱུར་པ་བཀོད་ནས་དེའི་སྒྲུབ་
བྱེད་དུ་དོན་གཞན་གཉིས་སྐྱེས་དགེ་སློང་དང་བྱ་ལ་སྦྱར་བ་དེ་བཀོད་པའོ། །བཞི་པ་འགལ་བའི་དོན་
གཞན་བཀོད་པ་ནི། དབྱངས་ཅན་བདག་གཞན་དམིགས་པ་དང༌། །བྲལ་ཡང་གཞན་དོན་དཔག་
མེད་མཛད། །རྟོག་པ་མེད་ཀྱང་ཡིད་བཞིན་ནོར། །ཀུན་གྱི་འདོད་འཇོ་མ་ཡིན་ནམ། །ཞེས་དབྱངས་
ཅན་མས་གཞན་དམིགས་པ་དང་གཞན་དོན་མཛད་པ་འགལ་ཡང་སྐྱོན་མེད་པའི་སྒྲུབ་བྱེད་དུ་དོན
གཞན་ནོར་བུ་རྟོག་མེད་ཀྱིས་དགོས་འདོད་སྩོལ་བ་དེ་བཀོད་པའོ། །ལྔ་པ་མི་འོས་པའི་དོན་གཞན་
བཀོད་པ་ནི། དབྱངས་ཅན་ཐུགས་རྗེས་ཉིན་བཞིན་དུ། །བདག་ལ་དགྱེས་པའི་ཞལ་བསྟན་ཀྱང༌། །
ཅུང་ཟད་མཐོང་བས་བསྐལ་གྱུར་པ། །ཉོན་མོངས་སྒྲིབ་བྱེད་འདི་ཅི་ག ཞེས་དབྱངས་ཅན་མས་ཞལ་
རྟག་ཏུ་བསྟན་པ་ཅུང་ཟད་ཀྱང་མི་མཐོང་བ་མི་འོས་བཞིན་དེ་སྲིད་པའི་སྒྲུབ་བྱེད་དུ་དོན་གཞན་ཉོན་
སྒྲིབ་ཀྱི་ཉེས་དམིགས་བཀོད་པའོ །མི་འོས་པའི་དོན་གཞན་བཀོད་པ་ལ་ཡང་ན། དབྱངས་ཅན་ལྷ་
མོའི་སྙན་པའི་ཚིག །འགའ་ཞིག་རྣ་བར་རྩུབ་འགྱུར་བ། །མི་ཤེས་བླུན་པོའི་བྱིས་པ་རྣམས། །རང་གི་
ལས་སྐལ་དམན་འདི་འདྲ། ཞེས་སོ །དྲུག་པ་འོས་པའི་དོན་གཞན་བཀོད་པ་ནི། དབྱངས་ཅན་
ཞབས་སྐྱེས་དམར་བའི་རྡུལ། །ལྷུང་བས་བདུད་རྣམས་ཡིད་སྲེག་པ། །ཞབས་སེན་འོད་དམར་མེ་ལྕེ་
དང་། །མཚུངས་པས་འདི་དག་རིགས་པ་ལགས། །ཅེས་དབྱངས་ཅན་མའི་ཞབས་རྡུལ་གྱིས་བདུད་
རྣམས་སྲེག་པར་འོས་པའི་སྒྲུབ་བྱེད་དུ།དོན་གཞན་ཞབས་སེན་གྱི་འོད་དམར་མེ་ལྕེ་དང་མཚུངས་པ་
དེ་བཀོད་པའོ །བདུན་པ་འོས་ཤིང་མི་འོས་པའི་དོན་གཞན་བཀོད་པ་ནི། དཔལ་མོས་ཡིད་སྲུབས་
རྒྱས་བྱེད་ཀྱི། །དབྱངས་ཅན་འཕགས་མས་ཅི་སླད་བྱེད། །ཆགས་ལྡན་ལས་དེ་ཆགས་བྲལ་གྱི། །
བཅོམ་ལྡན་འདས་མས་ག་ལ་འོས། །ཅེས་དབང་ཕྱུག་གི་ཆུང་མས་འདོད་པ་འཕེལ་བར་འོས་ཀྱི་
135

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དབྱངས་ཅན་མས་མི་འོས་པའི་སྒྲུབ་བྱེད་དོན་གཞན་ཆགས་ལྡན་གྱི་ལས་ཆགས་བྲལ་གྱིས་མི་འོས་པ་
དེ་བཀོད་པའོ། །འོས་ཤིང་མི་འོས་པ་ལ་ཡང་ན། རང་རྒྱུད་ཐུལ་བས་གཞན་དོན་འབྱུང༌། །ཟ་འདོད་
སྐྱེ་བོའི་ཚུལ་འདི་མིན། །ཡོན་ཏན་ལྡན་པ་བཀུར་འོས་ཏེ། །བླུན་འཁོར་མང་དེ་ལྟར་མིན། །བརྒྱད་
པ་མི་འོས་ཤིང་འོས་པའི་དོན་གཞན་བཀོད་པ་ནི། དབྱངས་ཅན་མས་ཀྱང་ཆགས་བསྐྱེད་ན། །རི་ཡི་
སྲས་མོས་ཅིས་མི་བསྐྱེད །ཉོན་མོངས་སྤོངས་བསྟེན་གཡེམ་སྤྱོད་ན། །ཉོན་མོངས་ཅན་བསྟེན་རྣམ་
ཐུལ་མིན །ཞེས་མི་འོས་པ་དབྱངས་ཅན་མས་ཀྱང་འདོད་པ་བསྐྱེད་ན་འོས་པ་དབང་ཕྱུག་གི་ཆུང་
མས་ཅིས་མི་བསྐྱེད་ཀྱི་སྒྲུབ་བྱེད་དུ་དོན་གཞན་ཉོན་མོངས་སྤོངས་པ་ཆགས་ན་ཉོན་མོངས་པ་ཅན་ལྟ་
ཅི་ཞེས་བཀོད་པའོ །མི་འོས་ཤིང་འོས་པ་ལ་ཡང་། ཐོས་མེད་སྒོམ་ཞེས་ལུས་བསྲང་ན། །སྒྲོ་
འདོགས་ཆོད་པས་ཅིས་མི་སྒོམ། །བྲེ་མོའི་ཁ་ཤག་ཉན་བྱེད་ན། །མཁས་པའི་ལེགས་བཤད་ཉན་པར་
འོས། །ཞེས་སོ། །
བརྒྱད་པ་འབྱེད་བྱེད་ཀྱི་རྒྱན་ནམ་ལྡོག་པ་ཅན་ནི་སྒྲ་དངོས་སུ་འཇུག་པའམ་ཤུགས་བསྟན་
གྱིས་དངོས་པོ་གང་ཡང་རུང་བ་གཉིས་མཚུངས་པར་བསྟན་ནས་སླར་དེ་དག་གི་དབྱེ་བ་བརྗོད་པ་
ཞིག་སྟེ།དབྱེ་ན་བཅུ་ལས་དང་པོ་གཅིག་གི་ལྡོག་པ་ཅན་ནི།དཀར་གསལ་ལྟ་ན་སྡུག་པ་དང༌།།ཀུན་
ཡིད་འཕྲོག་པའི་དབྱངས་ཅན་མ། །ཟླ་བ་མཚུངས་ཀྱང་འཕགས་མའི་སྐུ། །མཚན་དཔེས་བརྒྱན་འདི་
དེ་ལྟར་མིན། །ཞེས་དཀར་གསལ་སོགས་ཀྱིས་ཟླ་བ་དང་དབྱངས་ཅན་མཚུངས་པར་བསྟན་ནས་
དབྱངས་ཅན་གཅིག་པུ་ལ་གནས་པའི་ཆོས་མཚན་དཔེས་མི་མཚུངས་པར་བསྟན་པའོ། །གཉིས་པ་
གཉིས་ཀའི་ལྡོག་པ་ཅན་ནི། སྨྲ་བའི་ལྷ་མོ་དཔག་བསམ་དང༌། །མཛེས་ཤིང་འདོད་དགུ་སྩོལ་བར་
མཚུངས །འོན་ཀྱང་འཕགས་མ་ཟླ་ཤེལ་དང༌། །དཔག་བསམ་ལྗོན་པ་མར་གད་མདོག །ཅེས་
དབྱངས་ཅན་མ་དང་དཔག་བསམ་འདོད་དགུ་སྩོལ་བས་མཚུངས་ཀྱང་གཉིས་ཀའི་ཆོས་དབྱངས་ཅན་
དཀར་བ་དང་ལྗོན་ཤིང་ལྗང་བས་མི་མཚུངས་པར་བསྟན་པའོ། །གསུམ་པ་སྦྱར་བའི་ལྡོག་པ་ཅན་ནི།
དྲི་ཞིམ་འབྱུང་གནས་དབྱངས་ཅན་སྐུ། །མ་ལ་ཡ་ཡི་རི་དང་མཚུངས། །མགྲིན་སྔོན་ཅན་གྱི་དཔལ་
གྱུར་པ། །འདི་ཡིས་མཚུངས་པ་ཉིད་ཀྱང་མིན། །ཞེས་དྲི་ཞིམ་སོགས་གཉིས་ཀ་ལ་སྦྱར་རུང་བས་
136

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
དབྱངས་ཅན་སྐུ་མ་ལ་ཡ་དང་མཚུངས་པར་བསྟན་ནས་མགྲིན་སྔོན་ཅན་དབྱངས་ཅན་ལ་དབང་ཕྱུག་
དང༌།རི་ལ་རྨ་བྱར་སྦྱར་བས་མི་མཚུངས་པར་བསྟན་པའོ། །ཡང་ན། དབྱངས་ལྡན་དཔལ་མོ་མཚོ་
སྐྱེས་དང༌། །དྲི་བཟང་དཀར་མཛེས་ཉེར་མཚུངས་ཀྱང་། །རྒྱུད་མང་སྒྲ་ལས་ཆོས་ཀུན་གྱི །དེ་ཉིད་
སྟོན་པས་མཚུངས་པ་མིན །ཞེས་། །བཞི་པ་འགོག་པའི་ལྡོག་པ་ཅན་ནི། རབ་ཏུ་སྙན་པ་རྣ་བའི་
བཅུད། །ཐོས་པས་སྙིང་ལ་དགའ་སྟེར་ཡང༌། །ཡིད་སྲུབས་སྤེལ་བྱེད་དྲི་ཟའི་གླུ། །དབྱངས་ཅན་
ཀསུང་གི་འགྲན་ཟླ་མིན། །ཞེས་རབ་ཏུ་སྙན་པ་སོགས་ཡིན་ཀྱང་འདོད་པ་འཕེལ་ཕྱིར་དྲི་ཟའི་གླུས་
དབྱངས་ཅན་མའི་གསུང་གི་འགྲན་ཟླ་མིན་ཞེས་འགོག་པའོ། །འགོག་པའི་ལྡོག་པ་ཅན་ལ། དཀར་
ཞིང་ཡིད་འོང་གདུང་འཕྲོག་ཀྱང༌། །ར་རིའི་དྲི་ལྡན་མར་ངོར་འཛད། །ཟླ་བས་དབྱངས་ཅན་ཞལ་
བཟང་ལ །ནམ་ཡང་འགྲན་པར་ནུས་མ་ཡིན། །ཞེས་སོ། །ལྔ་པ་གཏན་ཚིགས་ཀྱི་ལྡོག་པ་ཅན་ནི།
ལྷ་མིའི་མཛེས་སྡུག་མཐའ་དག་གི། སྙིང་པོར་མཚུངས་ཀྱང་དབྱངས་ཅན་མ། །མཁའ་འགྲོ་ཀུན་གྱི་
གཙོ་མོའི་ཕྱིར། །ཞི་བའི་སྲིང་མོ་ཁྱོད་ལས་དམན། །ཞེས་དབྱངས་ཅན་མ་དང་ཨུ་མ་མཛེས་སྡུག་གི་
སྙིང་པོར་མཚུངས་ཀྱང་དབྱངས་ཅན་ཌཱ་ཀི་ཐམས་ཅད་ཀྱི་གཙོ་མོ་བཅོམ་ལྡན་འདས་མ་ཡིན་པའི་
རྟགས་སམ་གཏན་ཚིགས་ཀྱིས་མི་མཚུངས་པར་བསྟན་པའོ། །འདི་ཡན་གྱི་ལྔ་ནི་སྒྲ་འཇུག་པའམ་
སྒྲས་ཟིན་པས་དངོས་པོ་གཉིས་མཚུངས་པ་ལས་འབྱེད་པར་བྱེད་པའི་ལྡོག་པ་ཅན་ཡིན་ནོ། །དྲུག་པ་
དབྱེ་ཙམ་གྱི་ལྡོག་པ་
དབྱེ་བ་ཙམ་གྱི་ལྡོག་པ་ཅན་ནམ་རྟེན་གྱི་དབྱེ་བའི་ལྡོག་པ་ཅན་ནི། དབྱངས་ཅན་ཕྱག་གི་རྒྱུད་མང་
དང་། །སྦྲང་རྩི་འཐུང་བའི་གླུ་དབྱངས་ཁྱད། །དེ་ནི་པདྨའི་ལྡུམ་ར་དང་། །འདི་ནི་འཕགས་མའི་ཕྱག་
ནའོ། །ཞེས་དབྱངས་ཅན་མའི་རྒྱུད་མང་དང་བུང་བའི་གླུ་གཉིས་སྙན་པར་མཚུངས་པ་ཤུགས་ཀྱིས་
བསྟན་ནས། ལྡུམ་ར་དང་ཕྱག་གི་རྟེན་ཐ་དད་པའི་དབྱེ་བ་ཙམ་གྱིས་མི་མཚུངས་པར་བསྟན་པའོ། །
བདུན་པ་དཔེ་ཅན་ལྷག་པ་ཉིད་ཀྱི་ལྡོག་པ་ཅན་ནི། ཤེལ་གྱི་མེ་ལོང་དྭངས་བ་ལས། །མཚན་དཔེ་
གསལ་དང་རོལ་སྒེག་གི། རྣམ་འགྱུར་མེད་ཀྱི་དབྱངས་ཅན་མའི། །ཞལ་དཀྱིལ་དེ་དག་རྣམས་ཀྱིས་
བརྒྱན། །ཞེས་ཟླ་བ་དང་མཛེས་པའི་བཞིན་རས་གཉིས་དཀར་བ་སོགས་ཀྱིས་མཚུངས་པ་ཤུགས་ལ་
བསྟན་ཅིང་བཞིན་རས་འཛུམ་སྒེག་དང་ལང་ཚོས་ལྷག་པས་མི་མཚུངས་པར་བསྟན་པའོ །བརྒྱད་པ་
137

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ
སྒྲ་མཚུངས་སྒྲས་ཟིན་གྱི་ལྡོག་པ་ཅན་ནི། །དབྱངས་ཅན་ཞལ་དང་འོ་མའི་མཚོ། །དཀར་ཞིང་དྲི་མེད་
ཡིད་འོང་སྟེ། །དབྱངས་ཅན་ཞལ་བཟང་མཚན་དཔེ་དང༌། །འོ་མཚོ་ཆུ་སྐྱེས་ཕྲེང་བས་མཛེས །ཅེས་
དབྱངས་ཅན་ཞལ་དང་འོ་མཚོའི་མཚུངས་ཆོས་དཀར་དྭངས་དྲི་མེད་ཡིད་འོང་དེ་སྒྲས་ཟིན་གྱིས་
མཚུངས་པར་བསྟན་ནས་འབྱེད་བྱེད་ཆུ་སྐྱེས་དང་མཚན་དཔེའི་ཁྱད་པར་ཡང་སྒྲས་ཟིན་པའི་སྒོ་ནས་
མི་མཚུངས་པར་བསྟན་པའོ །མཚུངས་ཆོས་སྒྲས་ཟིན་འབྱེད་བྱེད་མཚུངས་པར་རྟོག་པའི་ལྡོག་པ
ཅན་ནི། རྒྱལ་བའི་གསུང་དང་དབྱར་གྱི་རྔ། །སྙན་པའི་སྒྲ་དབྱངས་སྒྲོགས་པ་། །སྒྲ་བརྒྱ་རྨ་བྱ་
དགའ་བས་ཉན། །ཁྱོད་གསུང་དད་ལྡན་ཚོགས་ཀྱིས་སོ། །ཞེས་སོ། །དགུ་པ་མཚུངས་པའི་ཆོས་སྒྲས་
ཟིན་པས་ཤུགས་བསྟན་གྱིས་རྟོགས་དགོས་པས།རྟོགས་མཚུངས་ཀྱི་ལྡོག་པ་ཅན་ནི། ཨུཏྤལ་སྤྱན་
གྱིས་དབྱངས་ཅན་དང༌། །རི་དྭགས་རི་མོས་ཟླ་རྒྱས་མཛེས། །འཕགས་མའི་སྐུ་ནི་མཚན་དཔེ་དང༌། །
ཀུན་ཕན་འོད་དཀར་དྲྭ་བས་སྤྲས། །ཞེས་དབྱངས་ཅན་མའི་ཞལ་དང་ཟླ་བ། སྤྱན་དང་ཨུཏྤལ་
མཚུངས་པ་སྒྲས་མ་ཟིན་ཀྱང་ཤུགས་ལ་རྟོགས་པ་དེས་མཚུངས་པར་བསྟན་ནས་འབྱེད་བྱེད་མཚན་
དཔེ་དང་འོད་དཀར་གྱི་ཁྱད་པར་སྒྲས་ཟིན་པས་མི་མཚུངས་པར་བསྟན་པའོ། །བཅུ་པ་རིགས་མཐུན་
གྱི་ལྡོག་པ་ཅན་ནི།རྒྱུ་སྐར་བདག་དང་སྲིད་པའི་མིག །སྒྲོན་མེའི་འོད་ཀྱིས་མི་སེལ་བའི། །མ་རིག་
མུན་པས་དབྱངས་ཅན་གྱི །ཞལ་བཟང་མཐོང་བ་འགོག་པར་བྱེད། །ཞེས་དབྱངས་ཅན་མའི་ཞལ་
མཐོང་བ་འགོག་པའི་ཕྱིར་མུན་པ་དང་མཚུངས་ཀྱང་ཟླ་ཉི་ནོར་བུའི་འོད་ཀྱིས་མི་སེལ་བས་མུན་པ་
དངོས་ཀྱི་རིགས་དང་མཐུན་པ་ལྡོག་པ་ལྟ་བུའོ། །རིགས་མཐུན་འབྱེད་པའི་ལྡོག་པ་ཅན་ནི།སྒྲ་གཅན་
ཆུ་འཛིན་དག་གིས་ནི། །སྒྲིབ་མིན་ཚ་བའི་འོད་མིན་པའི། །དབྱངས་ཅན་ཐུགས་རྗེའི་ཉི་འོད་ཀྱིས། །
བློ་ཡི་མུན་པ་རབ་དུ་འགོག།ཅེས་སོ།།
དགུ་པ་སྲིད་པ་ཅན་གྱི་རྒྱན་ནི་འཇིག་རྟེན་ན་རབ་ཏུ་གྲགས་པའི་རྒྱུ་ཟློག་ནས་དངོས་པོ་
གང་ཞིག་མ་གྲགས་པའི་རྒྱུ་གཞན་ཅུང་ཟད་བསྟན་པའམ་ཡང་ན་མ་བསྟན་པར་ཚིག་སྦྱོར་གང་དུ་རང་
གང་ཞིག་མ་གྲགས་པའི་རྒྱུ་གཞན
གི་ངོ་བོ་ཉིད་སྲིད་པར་སྟོན་པ་ཞིག་གོ། །དབྱེ་ན་གསུམ་ལས་དང་པོ་འཇིག་རྟེན་ལ་གྲགས་པའི་རྒྱུ་
ཟློག་པའི་སྲིད་པ་ཅན་ནི། མ་ཕྱིས་དྲི་བྲལ་ཞལ་གྱི་དཀྱིལ་འཁོར་མཛེས། །བྲིས་པ་མེད་པར་མཚན་
138

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
དཔེའི་རི་མོ་བཀྲ། མ་བཅོལ་ན་ཡང་ལེགས་པ་ཀུན་མཛད་པའི། །དབྱངས་ཅན་ལྷ་མོ་ས་གསུམ་འགྲོ་
བའི་དཔལ། །ཞེས་འཇིག་རྟེན་ལ་གྲགས་པའི་དྲི་བྲལ་གྱི་རྒྱུ་ཕྱི་བ་བཟློགས་སྟེ་འབྲས་བུ་དྲི་མ་དང་
བྲལ་བ་སྲིད་པར་སྟོན་པ་སོགས་ལྟ་བུའོ །གཉིས་པ་རྒྱུ་གཞན་ཅུང་ཟད་ཟློག་པའི་སྲིད་པ་ཅན་ནི།
མིག་སྨན་མ་བསྐུས་ལྷས་མའི་མདོག་འཚེར་ཞིང༌།།ཟླ་བ་ཞུན་མས་མ་བྱུགས་ཞལ་མདངས་དཀར། །
ལི་ཁྲིའི་ཐིག་ལེས་མ་བསྒོས་དམར་བ་ནི། །དབྱངས་ཅན་ཁྱོད་ཀྱི་ཞལ་བཟང་ལང་ཚོའི་མདངས། །
ཅེས་དབུ་སྐྲའི་མདོག་འཚེར་བའི་རྒྱུ་ཅུང་ཟད་དུ་གྱུར་པ་མིག་སྨན་བསྐུས་པ་ཟློག་ནས་འབྲས་བུས་ཁ་
དོག་འཚེར་བ་སྲིད་པར་སྟོན་པ་སོགས་ལྟ་བུའོ །གསུམ་པ་རང་གི་ངོ་བོ་ཙམ་སྟོན་པའི་སྲིད་པ་ཅན་ནི།
དབྱངས་ཅན་ཁྱོད་ནི་སེམས་ཅན་ཐམས་ཅད་ཀྱི། །མ་འདྲིས་པ་ཡི་མཛའ་བཤེས་ཆེན་པོ་སྟེ། །རྒྱུ་མེད་
བཞིན་དུ་བྱམས་པའི་ཐུགས་ཀྱིས་ནི། །དམན་རྨོངས་རྗེས་སུ་འཛིན་པའི་མ་མ་ཉིད། །ཅེས་དབྱངས་
ཅན་མ་སེམས་ཅན་ཐམས་ཅད་ཀྱི་མ་འདྲིས་པའི་མཛའ་བཤེས་སུ་གྱུར་པའི་རང་གི་ངོ་བོ་ཙམ་སྲིད་
པར་སྟོན་པའོ། །
བཅུ་པ་བསྡུས་བརྗོད་ཀྱི་རྒྱན་ནི། དོན་བརྗོད་འདོད་ཀྱི་དངོས་པོ་འགའ་ཞིག་བསམ་ནས་
དངོས་པོ་གཞན་ཞིག་བསྡུས་པའི་ཚུལ་གྱིས་བརྗོད་པས་དོན་དེ་གོ་བར་བྱེད་པ་ཞིག་གོ། །དབྱེ་ན་བཞི
ལས།དང་པོ་ཁྱད་གཞི་ཁྱད་ཆོས་གཉིས་ཀ་ཐ་དད་པའི་བསྡུས་བརྗོད་ནི།པདྨའི་མཚོ་ལ་དཔལ་སྟེར་
བའི། །ཉིན་བྱེད་འོད་ལ་མི་བརྟེན་པར། །སྲིན་བུའི་ཁ་ཡི་སྒྲོན་མ་ལ། །སྣང་བ་འཚོལ་ཕྱིར་འགའ་
ཞིག་རྒྱུག ཞེས་དབྱངས་ཅན་མ་ཡི་དམ་དུ་མི་བརྟེན་པར་ཡི་དམ་གཞན་འཚོལ་བ་ལ་བསམ་ནས་དེ
དང་མཚུངས་པ་ཉི་མ་ལ་མི་བརྟེན་པར་མེ་ཁྱེར་ལ་བརྟེན་པ་བསྡུས་ཏེ་བརྗོད་པ་ལས་ཁྱད་གཞི་ཉི་མ་
དང་དབྱངས་ཅན་ཐ་དད་ལ་ཁྱད་ཆོས་དེ་གཉིས་ཀྱི་ཡོན་ཏན་ཡང་ཐ་དད་པ་བཞིན་ནོ། །གཉིས་པ་
ཁྱད་གཞི་ཐ་དད་ལ་ཁྱད་ཆོས་མཚུངས་པའི་བསྡུས་བརྗོད་ནི། རབ་ཏུ་དཀར་ཞིང་དྲི་མ་མེད། །ཆ་
རྣམས་ཐམས་ཅད་ཡོངས་སུ་རྫོགས །བདུད་རྩི་འཛག་པའི་རི་བོང་ཅན། །འདི་ནི་བདག་གི་དཔལ་
དུ་གྱུར། །ཞེས་དབྱངས་ཅན་མ་ལ་བསམ་ནས་དེ་དང་མཚུངས་པ་ཟླ་བ་བསྡུས་ཏེ་བརྗོད་པ་ལས་ཁྱད་
གཞི་ཟླ་བ་དང་དབྱངས་ཅན་ཐ་དད་ལ་ཁྱད་ཆོས་རབ་དཀར་སོགས་གཉིས་ཀ་མཚུངས་པ་ལྟ་བུའོ། །
139

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གསུམ་པ་ཁྱད་གཞི་ཐ་དད་ལ་ཁྱད་ཆོས་མཚུངས་ཤིང་མི་མཚུངས་པའི་བསྡུས་བརྗོད་ནི། ཤིན་ཏུ་སྙན་
པའི་གྲེ་འགྱུར་དང༌། །འདབ་གཤོག་དཀར་བའི་ཕང་ཕུང་ཅན།ངང་པའི་བུ་མོ་ཡིད་འོང་མ། །བདག་
ལ་རྟག་ཏུ་དགྱེས་པ་མཛོད། །ཅེས་དབྱངས་ཅན་མ་ལ་བསམ་ནས་དེ་དང་མཚུངས་པ་ངང་མོ་བསྡུས་
ཏེ་བརྗོད་པ་ལས། ཁྱད་གཞི་དབྱངས་ཅན་དང་ངང་ཐ་དད་ལ་ཁྱད་ཆོས་གྲེ་འགྱུར་གཉིས་ཀ་ལ་
ཡོད་པས་མཚུངས་ཤིང་འདབ་གཤོག་ངང་མོ་ཁོ་ན་ལ་ཡོད་པས་མི་མཚུངས་པ་ལྟ་བུའོ །བཞི་པ་སྔོན་
མེད་བསྡུས་བརྗོད་ནི། ཁ་བའི་རྡུལ་ཚོགས་མ་སྤུངས་ཤིང༌། །རང་བཞིན་གྱིས་དག་འོད་གསལ་བ། །
སྔ་ན་མེད་པའི་གངས་རི་དེ། །དྲན་པས་ཡིད་ཀྱི་གདུང་བ་ཞི། །ཞེས་དབྱངས་ཅན་མ་ལ་བསམ་སྟེ་དེ་
དང་མཚུངས་པའི་གངས་རི་བསྡུས་ཤིང་དབྱངས་ཅན་མ་རྡུལ་བྲལ་དང་རང་བཞིན་རྣམ་དག་ལ་
བསམ་ནས་གངས་རི་ལ་སྔོན་མེད་པའི་ཁ་བའི་རྡུལ་མ་སྤུངས་པ་དང་རང་བཞིན་གྱི་དག་པ་སོགས་ཀྱི་
ཡོན་ཏན་བསྡུས་ཏེ་བརྗོད་པ་བཞིན་ནོ།།
བཅུ་གཅིག་པ་ཕུལ་བྱུང་གི་རྒྱན་ནི།འཇིག་རྟེན་ན་གྲགས་པ་ལས་བརྒལ་ཞིང་ཆེས་ཕུལ་དུ་
བྱུང་བ་འུད་ཆེན་པོའི་ངག་གི་བརྗོད་པ་ཞིག་གོ། །དབྱེ་ན་བཞི་ལས་དང་པོ་ཁྱད་འཕགས་ཕུལ་བྱུང་ནི
ག་བུར་ཆུས་གཤེར་ཛ་ཏིའི་མེ་ཏོག་དང༌། །མུ་ཏིག་དོ་ཤལ་གྱིས་བརྒྱན་དབྱངས་ཅན་སྐུ། །སྟོན་དུས་
ཟླ་བ་རྒྱས་པའི་དཀྱིལ་འཁོར་དང༌། །གཅིག་ཏུ་འདྲེས་ཏེ་ཐ་དད་མཚོན་མ་ནུས། །ཅེས་དབྱངས་ཅན་
མའི་སྐུ་དཀར་བའི་ཁྱད་འཕགས་བརྗོད་འདོད་པས་མེ་ཏོག་དང་མུ་ཏིག་གིས་བརྒྱན་པས་ཤིན་ཏུ་
དཀར་བ་འདི་སྟོན་ཟླ་དང་འདྲེས་ཏེ་དབྱེར་མ་ཕྱེད་པའི་འུད་ཆེན་པོ་བརྗོད་པའོ། །གཉིས་པ་ཐེ་ཚོམ་
ཕུལ་བྱུང་ནི། རྡུལ་བྲལ་ཟླ་བའི་ཟེར་ལས་ཆེས་གསལ་བའི། །དབྱངས་ཅན་བ་སྤུའི་ཁུང་བུ་ལས་བྱུང་
འོད། །མཐའ་ཡས་གཅིག་ཏུ་འཁྲིགས་པའི་ཕུང་པོའི་ནང༌། །ཁྱོད་སྐུ་བཞུགས་དང་མི་བཞུགས་སོམ་
ཉིར་གྱུར། ཞེས་དབྱངས་ཅན་མའི་སྐུ་འོད་མདངས་ཇི་ལྟར་གསལ་ཡང་འོད་ཀྱི་དབུས་སུ་སྐུ་ཡོད་མེད་
ཀྱི་ཐེ་ཚོམ་མི་སྐྱེ་ཡང་སྐྱེས་པར་འུད་ཆེན་པོས་བརྗོད་པའོ །གསུམ་པ་ངེས་པའི་ཕུལ་བྱུང་ནི། རབ་
དཀར་འོད་ཕུང་འཁྱིལ་བའི་གུར་ཁྱིམ་ནང་། །དབྱངས་ཅན་ཁྱོད་སྐུ་ངེས་པར་བཞུགས་པ་སྟེ། །གཞན་
དུ་ཁམས་གསུམ་དབུགས་འབྱིན་དྲི་ཟ་ཡི། །རྒྱུད་མང་བརྡུང་བའི་སྒྲ་སྙན་འདི་ཅི་འོང་། །ཞེས་འོད་
140

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
ཕུང་གི་དབུས་སུ་དབྱངས་ཅན་མའི་སྐུ་ངེས་པར་བཞུགས་ཏེ་གཞན་དུ་ན་པི་ཝང་གི་སྒྲ་འདི་མི་འོང་
བའི་ཕྱིར་ཞེས་། །བཞི་པ་གྲགས་པ་ཕུལ་བྱུང་ནི སྲས་བཅས་རྒྱལ་བ་ཀུན་གྱི་ཡེ་ཤེས་ཚོགས །
མཐའ་དག་གཅིག་བསྡུས་དབྱངས་ཅན་མཁྱེན་བརྩེ་དང་།།ཕྲིན་ལས་དཀར་བའི་ཕུང་པོ་འདི་ཤོང་བ།།
ཤེས་བྱའི་དཀྱིལ་འཁོར་ཁྱོན་དག་ཤིན་ཡངས། །ཅེས་དབྱངས་ཅན་མའི་མཁྱེན་བརྩེ་ཕྲིན་ལས་ཀྱི་
ཕུང་པོ་ཚད་མེད་པ་འདིར་ཤོང་བ་ཤེས་བྱའི་ཁྱོན་ཡངས་སོ་ཞེས་འུད་ཆེན་བརྗོད་པའོ།།
བཅུ་གཉིས་པ་རབ་བརྟགས་ཀྱི་རྒྱན་ནི་རང་བཞིན་གནས་ཚུལ་དེ་མིན་པའི་རྣམ་པ་གཞན་
ཞིག་ཏུ་རབ་ཏུ་བརྟགས་པའམ་རྟོག་པས་སྒྲོ་འདོགས་པ་ཞིག་གོ། །དབྱེ་ན་བརྒྱད་ལས་དང་པོ་སེམས་
ལྡན་རབ་བརྟགས་ནི། བདག་ཅག་སྲིད་མཚོར་སྡུག་བསྔལ་བརྒྱས་གཟིར་། །གཟིགས་པས་
དབྱངས་ཅན་ཐུགས་ལ་བཟོད་མེད་ཀྱི། །གདུང་བ་རྒྱས་པ་བསིལ་ཕྱིར་ཞབས་མཐིལ་ཟུང༌། །རྟག་ཏུ་
ཟླ་བའི་གདན་ལ་མཉམ་པར་བཀོད། །ཅེས་དབྱངས་ཅན་ཟླ་བའི་གདན་ལ་བཞུགས་པ་དེ་གདུང་བ་
བསིལ་ཕྱིར་བཞུགས་པ་ཡིན་ཞེས་སེམས་ལྡན་ལ་སྒྲོ་བཏགས་ནས་བརྗོད་པའོ །གཉིས་པ་སེམས་
མེད་རབ་བརྟགས་ནི། ལྷ་རྫས་པཉྩ་ལི་ཀའི་གོས་བཟང་གིས། །བཅོམ་ལྡན་འདས་མའི་མཛེས་སྐུ་
བཀླུབས་པ་ཡི། །ཚོན་མདངས་བཀྲ་བ་མཐོང་ནས་དབང་པོའི་གཞུ། །སྐྱེངས་ཏེ་མཁའ་ལ་ཡུད་ཀྱིས་
ཡལ་བ་ལགས། །ཅེས་དབྱངས་ཅན་མའི་ན་བཟའི་ཚོན་མདངས་ཀྱིས་སྐྱེངས་ཏེ་འཇའ་ཚོན་ཡལ་ལོ་
ཞེས་སེམས་མེད་ལ་སྒྲོ་བརྟགས་པའོ། །གསུམ་པ་དཔེ་དང་དཔེ་ཅན་མ་སྦྱར་བ་བཞིན་སྒྲ་ཅན་གྱི་རབ་
བརྟགས་སམ་ཏིང་ངེ་འཛིན་གྱི་རབ་རྟོག་ནི། དབྱངས་ཅན་ཁྱོད་སྐུ་མཚན་བཟང་བཀྲ་བ་ནི། །བྱེད་
པོའི་སྒྱུ་འཕྲུལ་པིར་གྱིས་བྲིས་པ་བཞིན།།འོད་ཟེར་དྲྭ་བ་ཀུན་ནས་འཕྲོ་བ་ཡང༌། །མཁའ་དང་ཕྱོགས་
ལ་རྒྱན་དག་སྟེར་བ་བཞིན། །ཞེས་དཔེ་དང་དཔེ་ཅན་མ་སྦྱར་བར་དབྱངས་ཅན་མའི་མཚན་དཔེ་པིར་
གྱིས་བྲིས་པ་བཞིན་དུ་སྒྲོ་བརྟགས་པའོ །བཞི་པ་སྙམ་སྒྲ་ཅན་གྱི་རབ་བརྟགས་ནི། ཀུ་མུད་ཅན་
གཉེན་ཆ་ཤས་གང་བ་དེ། །དབྱངས་ཅན་ཞལ་ལ་འགྲན་ཕྱིར་ལྷག་པ་ཅན། །ཅུང་ཟད་བསྒྲུན་པར་མ་
ནུས་སྐྱེངས་པ་ཡིས །ཞབས་པད་བསྟེན་པའི་གདན་དུ་འཁོད་པར་སྙམ། །ཞེས་དབྱངས་ཅན་མའི་
ཞལ་ལ་ཟླ་བས་འགྲན་མ་ནུས་པས་གདན་དུ་བྱས་པ་མིན་ཀྱང་དེར་སྒྲོ་བརྟགས་ནས་སྙམ་སྒྲ་སྦྱར་
141

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བའོ། །ལྔ་པ་དོགས་སྒྲ་ཅན་གྱི་རབ་བརྟགས་ནི། དབྱངས་ཅན་ཕྱག་སོར་རིན་ཆེན་རྒྱུད་མང་ལ། །
ཡུད་ཙམ་བསྣུན་ཡང་སྙན་འགྱུར་བྱེ་བའི་སྒྲ། །ཅིག་ཅར་འབྱུང་འདི་ཐོས་པས་དྲི་ཟའི་དབང་། །རབ་
དགའ་སྒྱིད་ལུག་པི་ཝང་སྤངས་ཀྱིས་དོགས། །ཞེས་དབྱངས་ཅན་མའི་པི་ཝང་ཐོས་པས་རབ་དགའི་
པི་ཝང་མི་སྤོང་ཡང་དེར་སྒྲོ་བརྟགས་ཏེ་དོགས་སྒྲ་སྦྱར་བའོ། །དྲུག་པ་ངེས་སྒྲ་ཅན་གྱི་རབ་བརྟགས་ནི།
དབྱངས་ཅན་ཐུགས་རྗེ་གཅིག་པུས་བསྐལ་བཟང་གི། འགྲོ་བློའི་གཏི་མུག་མུན་པ་བསལ་ནས་ཀྱང་།
ཕན་བདེའི་ལེགས་ལམ་སྩོལ་ན་བདག་ཅག་གིས །ཅི་ཞེས་རྒྱལ་རྣམས་ཞི་ལ་ཞུགས་པར་ངེས། །
ཞེས་དབྱངས་ཅན་མ་ལ་ཁུར་བོར་ནས་རྒྱལ་བ་རྣམས་ཞི་བ་ལ་གཤེགས་པ་མ་ཡིན་ཀྱང་དེར་སྒྲོ་
བརྟགས་པ་ལ་ངེས་སྒྲ་སྦྱར་བའོ །བདུན་པ་འདྲ་སྒྲ་ཅན་གྱི་རབ་བརྟགས་ནི། བརྒྱ་བྱིན་རྩེ་དགའི་
པར་འཆི་མེད
མདུན་སར་འཆི་མེད་མ། །འབུམ་ཕྲག་གྲེ་འགྱུར་བསྡེབས་ནས་གླུ་ལེན་པ། །འདི་ཀོ་དབྱངས་ཅན་
ཕྱག་གི་རྒྱུད་མང་ལ། །འཁུ་ཞིང་འགྲན་པས་ཚར་དུ་དངར་བ་འདྲ། །ཞེས་ལྷའི་བུ་མོ་རྣམས་བསྡེབས་
ནས་གླུ་ལེན་པ་དབྱངས་ཅན་མའི་རྒྱུད་མང་ལ་འགྲན་པ་མ་ཡིན་ཀྱང་དེར་སྒྲོ་བརྟགས་པ་ལ་འདྲ་བའི་
སྒྲ་སྦྱར་བའོ །བརྒྱད་པ་མིན་ནམ་སྒྲ་ཅན་གྱི་རབ་བརྟགས་ནི།ཇི་ལྟ་ཇི་སྙེད་ཟག་མེད་ཡེ་ཤེས་ཀྱི། །
གཏེར་གྱུར་དབྱངས་ཅན་ཐུགས་ཀྱི་གཏིང་མཐའ་དག །དཔག་ཡས་ཐོས་པས་ཆུ་གཏེར་ཡིད་སྐྲག་
ནས། །ས་འོག་ཁུང་བུར་ཞུགས་པ་མ་ཡིན་ནམ། །ཞེས་དབྱངས་ཅན་ཐུགས་ཀྱི་ཟབ་པ་ལ་སྐྲག་ནས་
།རྒྱ་མཚོ་ས་འོག་ཏུ་ཞུགས་པ་མིན་ཡང༌།དེར་སྒྲོ་བརྟགས་པ་ལ་མིན་ནམ་གྱི་སྒྲ་སྦྱར་བའོ། །
བཅུ་གསུམ་པ་རྒྱུའི་རྒྱན་ནི་འབྲས་བུ་སྐྱེད་པར་བྱེད་པ་ས་བོན་ལྟ་བུའམ་འབྲས་བུ་མེ་ཤེས་
བྱེད་ཀྱི་རྒྱུ་མཚན་དུ་བ་ལྟ་བུ་ཞིག་གོ། །དབྱེ་ན་བཅུ་དྲུག་ལས་དང་པོ་སྐྱེད་བྱེད་ཀྱི་རྒྱུ་། རྒྱལ་བ་ཀུན་
ཡུམ་བཅོམ་ལྡན་འདས། །འཕགས་མ་དབྱངས་ཅན་ཐུགས་རྗེ་ཡིས། །རིག་གནས་རྒྱ་མཚོའི་དེ་ཉིད་
ཀུན། །མཐོང་བའི་བློ་གྲོས་སྐྱེད་པར་བྱེད། །ཅེས་དབྱངས་ཅན་མའི་ཐུགས་རྗེ་བློ་གྲོས་སྐྱེད་བྱེད་ཀྱི་
རྒྱུར་བཀོད་པའོ།།གཉིས་པ་ཉམས་བྱེད་ཀྱི་རྒྱུ་ནི།དབྱངས་ཅན་ཞལ་བཟང་འཛུམ་པའི་འོད། །ཤིན་
་བསིལ་བའི་དཔལ་ཡོན་གྱིས། །བདག་ཅག་སྲིད་པའི་རྒུད་མང་གིས། །གཙེས་པའི་གདུང་བ་
ཉམས་པར་བྱེད། །ཅེས་དབྱངས་ཅན་མའི་འཛུམ་འོད་གདུང་བ་ཉམས་བྱེད་ཀྱི་རྒྱུར་བསྟན་པའོ །
142

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
གསུམ་པ་རྣམ་འགྱུར་གྱི་རྒྱུ་ནི། དབྱངས་ཅན་ཐུགས་རྗེ་ཕུལ་བྱུང་བ། །དེ་རིང་སྙིང་ལ་ཞུགས་པ་ཡིས། །
བདག་འདྲ་ཤིན་ཏུ་རྨོངས་པ་ཡང༌། །སྐད་ཅིག་སྨྲ་བའི་དབང་པོར་གྱུར། །ཞེས་དབྱངས་ཅན་མའི་
ངས་པ་ས་དབ།
ཐུགས་རྗེ་དེ།རྨོངས་པ་སྨྲ་དབང་དུ་འགྱུར་བའི་རྒྱུར་བསྟན་པ་ནི། དཔེར་ན་དུག་དང་བདུད་རྩི་
བཞིན་དུ་རྨོངས་པ་དང་མཁས་པ་འགལ་ཟླ་ཅན་ཏེ་རྣམ་པར་འགྱུར་བའི་རྒྱུར་བཀོད་པའོ། །བཞི་པ་
ཐོབ་བྱེད་ཀྱི་རྒྱུ་ནི། དབྱངས་ཅན་ཁྱོད་ཀྱི་སྐུ་སྒོམ་ཞིང༌། །རིག་སྔགས་རྒྱ་ཆེར་བཟླས་པ་ལས། །རིང་
པོར་མི་ཐོགས་བདག་ཅག་གིས། །སྙན་ངག་མཁན་དབང་གོ་འཕང་ཐོབ། །ཅེས་དབྱངས་ཅན་མའི་
སྒོམ་བཟླས་སྙན་ངག་མཁན་གྱི་གོ་འཕང་ཐོབ་བྱེད་ཀྱི་རྒྱུར་བསྟན་པའོ །ལྔ་པ་ཕྱི་ཤེས་བྱེད་ཀྱི་རྒྱུ་ནི།
དབྱངས་ཅན་དཔལ་མོའི་ཞབས་རྟེན་གྱི། །ཟླ་བ་ཉ་བའི་འོད་དཀར་དག །ཅུང་ཟད་མི་གསལ་
པདྨ་ཡི། །འདབ་མ་ཤིན་ཏུ་རྒྱས་པར་གྱུར། །ཞེས་དབྱངས་ཅན་ཞབས་རྟེན་གྱི་ཟླ་འོད་ཉམས་ཤིང་
པདྨ་རྒྱས་པ་ཕྱི་རོལ་ཉིན་མོའི་དུས་ཤེས་བྱེད་ཀྱི་རྒྱུའོ། །དྲུག་པ་ནང་གི་ཤེས་བྱེད་ཀྱི་ནི། དབྱངས་
ཅན་ལྷ་མོའི་ཡོན་ཏན་དག །དྲན་ཚེ་བདག་ཅག་དཔྱོད་ལྡན་རྣམས། །འདྲེན་བྱེད་ཟུམ་ཞིང་ཐལ་མོ་
སྦྱར །མགྲིན་པ་དུད་ཅིང་བ་སྤུ་གཡོ། །ཞེས་དབྱངས་ཅན་མའི་ཡོན་ཏན་དྲན་ཚེ་མིག་ཟུམ་པ་སོགས་
ནང་གི་དད་པ་ཤེས་བྱེད་ཀྱི་རྒྱུར་བསྟན་པའོ། །བདུན་པ་སྔ་ན་མེད་པའི་རྒྱུ་ནི། དབྱངས་ཅན་ལྷ་རུ་མ་
བསྟེན་ཞིང༌། །ཏིང་འཛིན་ཉེར་ཞི་མ་སྒོམ་ལ། །རིག་གནས་བསྟན་བཅོས་མ་བསླབ་པའི །སྐལ་
དམན་དེ་དག་སྲིད་མཚོར་འཁྱམས། །ཅེས་དབྱངས་ཅན་མ་ལྷག་པའི་ལྷར་མ་བསྟེན་པ་སོགས་སྔ་ན་
མེད་པ་དེ་སྲིད་པར་འཁྱམས་པའི་རྒྱུར་བསྟན་པའོ། །བརྒྱད་པ་ཞིག་ནས་མེད་པའི་རྒྱུ་ནི། སྐྱེ་བའི་རྩ་
བ་རབ་དབྱུང་ཞིང༌། །རྒ་ན་འཆི་བའི་སྡུག་བསྔལ་བཅོམ། །སྒྲིབ་གཉིས་བག་ཆགས་བཅས་སྤངས་
པས། །དབྱངས་ཅན་སྐུ་གསུམ་བརྙེས་པ་ལགས། །ཅེས་སྐྱེ་བ་འཁོར་བའི་རྩ་བ་དབྱུང་བ་སོགས་སྔར་
སྐྱེས་པ་འདས་པའམ་ཞིག་ནས་མེད་པ་དེ་དབྱངས་ཅན་གྱི་སྐུ་གསུམ་བརྙེས་པའི་རྒྱུར་བསྟན་པའོ །
དགུ་པ་ཕན་ཚུན་མེད་པའི་རྒྱུ་ནི། དབྱངས་ཅན་ཁྱོད་ཉིད་ཆགས་ལྡན་གྱི། །བུད་མེད་མ་ཡིན་དགྱེས་
པའི་འཛུམ། །འདི་ཡང་འདོད་ལྷའི་མདའ་མིན་པས། །ངེས་པར་བདག་ལ་ཡིད་བདེ་སྐྱེས །ཅེས་
དབྱངས་ཅན་དང་བུད་མེད་ཆགས་ལྡན་ཕན་ཚུན་དུ་སྣང་བཞིན་པ་ལས་དབྱངས་ཅན་ཆགས་ལྡན་
143

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཡིན་པ་མེད་པ་དེ་ཡིད་བདེའི་རྒྱུར་བསྟན་པའོ། །བཅུ་པ་སྤངས་ནས་མེད་པའི་རྒྱུ་ནི། དབྱངས་ཅན་
ཁྱོད་ལ་ཉི་ཚེའི་ཐུགས། །རང་ཉིད་ཞི་བདེ་ཡོངས་མི་མངའ། །དེ་ཕྱིར་རང་དང་གཞན་གྱི་དོན། །ཕུན་
ཚོགས་མཐའ་དག་བརྙེས་པ་ལགས། །ཞེས་དབྱངས་ཅན་མས་ཉི་ཚེའི་ཐུགས་སྤངས་ནས་མེད་པ་དོན་
གཉིས་ལྷུན་འགྲུབ་ཀྱི་རྒྱུར་བསྟན་པའོ། །བཅུ་གཅིག་པ་མེད་པ་སྐྱེད་པའི་རྒྱུ་ནི་དབྱངས་ཅན་སྙེམས་
སྡེས། རྒྱུ་མེད་པས་འབྲས་བུ་མེད་པ་སྐྱེད་པ་ལ་འདོད་དེ། འཕགས་མ་དབྱངས་ཅན་ཁྱོད་ཀྱིས་ནི།
ཐུགས་རྗེས་རྟག་པར་མ་བསྐྱངས་ན། །བདག་གིས་རིང་ཞིག་ན་ཁྱོད། །བསྙེན་པའི་འབྲས་བུ་མེད་
པར་འགྱུར། །ཞེས་དབྱངས་ཅན་མའི་ཐུགས་རྗེས་མ་བསྐྱངས་པ་དེ་བསྟེན་པའི་འབྲས་བུ་མེད་པ་
བསྟན་པའོ །གཞུང་དངོས་སུ་དགག་པ་གཉིས་ཀྱི་རྣལ་མ་གོ་བས་སྙེ་མ་སྐྱེས་པ་དེ་མཐོང་བས་
ཆགས་པས་གདུང་སྟེ་འབྲས་བུ་འཆི་བ་སྟེར་བ་སྟེ་དོན་དགག་སྒྲ་ལ་བསྟེན་པའི་རྒྱུ་ཡིན་ཏེ་དཔེར་ན།
འཕགས་མ་དབྱངས་ཅན་མཁྱེན་པའི་ཐུགས། །ནམ་ཡང་ཚད་བཟུང་མེད་པ་འདིས། །མ་རིག་རྨོངས་
པས་མནར་བ་ཡིས། །གདུང་བ་དྲག་པོ་མེད་པར་བྱས། །ཡང་ན། འཇམ་དཔལ་ཡབ་ཡུམ་ཐུགས་རྗེ་
ཡིས །ཐོས་བསམ་སྒོམ་པར་ངོམ་མེད་པས། །རྟག་ཏུ་བདག་གི་ཡིད་ལ་ནི། །གཡེང་བའི་གོ་སྐབས་
མེད་པར་བྱས། །ཞེས་པས་མཚོན་ཏེ་ཤེས་པར་བྱའོ། །བཅུ་གཉིས་པ་རིང་བའི་རྒྱུ་ནི། དབྱངས་ཅན་
ཁྱོད་ཀྱི་ཡེ་ཤེས་མཚོན། །བདག་གི་སྲིད་རྩ་ཕྱུང་སླད་འཕངས། །དེ་ཡིས་སྐལ་བཟང་གཞན་གྱི་ཡང་། །
ཉོན་མོངས་བག་ཆགས་བཅས་པ་བཅོམ། །ཞེས་དབྱངས་ཅན་མའི་ཡེ་ཤེས་ཀྱི་མཚོན་ཆ་བདག་སྒྲུབ་
པ་པོའི་བདག་འཛིན་གཅོད་ཕྱིར་འཕངས་པས་རིང་ན་གནས་པ་གཞན་གྱི་ཉོན་མོངས་བཅོམ་པ་དེ་
མཚར་བའི་རྒྱུར་བཀོད་པའོ། །བཅུ་གསུམ་པ་དུས་མཉམ་གྱི་རྒྱུ་ནི། བཅོམ་ལྡན་དབྱངས་ཅན་དྲན་པ་
དང༌། །ལྷན་གཅིག་དད་པའི་མཆི་མ་འབྲུལ།།བྱིན་གྱིས་རླབས་དང་རྣམ་དཔྱོད་ཀྱི།།བློ་གྲོས་རྒྱས་པ་
དུས་མཉམ་གྱུར། །ཞེས་དབྱངས་ཅན་མ་དྲན་པ་དད་པའི་མཆི་མ་གཡོ་བ་དང་བྱིན་གྱིས་རླབས་པ་
དང་བློ་གྲོས་འཕེལ་བ་སྟེ་འབྲས་དུས་མཉམ་པ་མཚར་བའི་རྒྱུར་བཀོད་པའོ །བཅུ་བཞི་པ་འབྲས་
བུ་སྔ་བའི་རྒྱུ་ནི། སོར་བཅུའི་པདྨ་ཟུམ་པ་དང༌། །དད་པའི་རྒྱ་མཚོ་འཕེལ་བ་ཡི། །ཕྱི་ནས་འོད་ཟེར་
འབུམ་ལྡན་པའི། །དབྱངས་ཅན་ཞལ་གྱི་ཟླ་བ་མཇལ། །ཞེས་པ། འབྲས་བུ་པདྨ་ཟུམ་པ་དང་རྒྱ་མཚོ་
144

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
འཕེལ་བའི་ཕྱི་ནས་རྒྱུ་ཟླ་བ་ཤར་བ་མཚར་བའི་རྒྱུ་སྟེ། འབྲས་བུ་ཕྱག་འཚལ་ཞིང་གསོལ་བ་འདེབས་
ཟིན་པའི་རྗེས་སུ་ཕྱག་འཚལ་བའི་ཡུལ་ལམ་དབྱངས་ཅན་མའི་ཞལ་རས མངོན་སུམ་དུ་མཇལ་
བ་བཞིན་། །བཅོ་ལྔ་པ་མི་རིགས་པའི་རྒྱུ་ནི། འཕགས་མ་དབྱངས་ཅན་ཐུགས་རྗེ་ཡི། །ཆུ་རྒྱུན་
བདག་གི་སྙིང་ཞུགས་པས། །ཐོག་མེད་ནས་བསགས་ཉོན་མོངས་ཀྱི། །འདམ་རྫབ་སྐེམ་པར་བྱེད
འདི་མཚར། །ཞེས་ཆུ་རྒྱུན་གྱིས་འདམ་རྫབ་བརླན་པ་ལས་སྐེམ་པ་དེ་མི་རིགས་པས་མཚར་བའི་རྒྱུར་
བཀོད་པའོ །བཅུ་དྲུག་པ་རིགས་པའི་རྒྱུ་ནི། ཆོས་དབྱིངས་མཁའ་ལ་ཤར་བ་ཡི། །དབྱངས་ཅན་
གཟུགས་སྐུའི་ཟླ་བ་འདི། །སྐལ་ལྡན་རྣམས་ཀྱི་མི་ཤེས་པའི །མུན་པ་སེལ་ལ་དབང་བ་ལགས། །
ཞེས་དབྱངས་ཅན་ཟླ་བས་མ་རིག་པའི་མུན་པ་སེལ་བ་རིགས་པའི་རྒྱུར་བསྟན་པའོ །
བཅུ་བཞི་པ་ཕྲ་མོའི་རྒྱན་ནི་ལུས་ཀྱི་བརྡ་ཟུར་ཙམ་དང༌། སེམས་ཀྱི་འགྱུར་བ་དང་རྗེས་སུ་
མཐུན་པའི་རྣམ་པ་ཙམ་གྱིས་གོ་བར་ནུས་པ་ཞིག་གོ། །དབྱེ་ན་གཉིས་ལས་དང་པོ་ཟུར་གྱི་ཕྲ་མོ་
བདག་ཅག་སྲིད་པར་སྤྱོད་རྣམས་ཀྱི། །ཉོན་མོངས་ཚ་གདུང་སེལ་བའི་བརྡར། །བཅོམ་ལྡན་དབྱངས་
ཅན་ཞབས་མཐིལ་ཟུང་། །ཟླ་བ་རྒྱས་པའི་གདན་ལ་བཀོད།།ཅེས་དབྱངས་ཅན་མས་འགྲོ་བ་ཀུན་གྱི་
ཉོན་མོངས་པའི་ཚ་གདུང་སེལ་བ་དེ་ཚིག་ཏུ་མ་བརྗོད་ཀྱང་ཟུར་གྱི་བརྡས་ཤེས་ཕྱིར་ཟླ་བའི་གདན་ལ་
ཞབས་པད་བཀོད་ཅེས་ཆེད་དུ་བརྗོད་པའོ། །གཉིས་པ་རྣམ་པ་ཕྲ་མོ་ནི། བདག་གིས་བསྟོད་ཚིག་
སྙན་ངག་གི། རྒྱུད་མང་སྔོན་མེད་འདི་སྒྲེང་བས། །འཕགས་མ་དབྱངས་ཅན་ཞལ་བཟང་མ། །རབ་
དཀར་འཛུམ་པའི་མདངས་འོད་ཆགས །ཞེས་པ་སྒྲས་དངོས་སུ་མ་གསལ་ཀྱང་། དབྱངས་ཅན་མའི་
ཞལ་ལ་འཛུམ་འོད་ཆགས་པའི་རྣམ་པ་ཕྲ་མོ་དེ་ནང་དུ་བསྟོད་ཚིག་སྙན་ངག་ལ་དགྱེས་པ་དེ་གོ་ཞིང་
མཚོན་ནུས་པའོ །
བཅོ་ལྔ་པ་ཆའི་རྒྱན་ནི་ཆ་སྟེ་ཟོལ་གྱི་དངོས་པོ་བསྒྲིབས་ཏེ་མ་ཡིན་པ་ལ་ཡིན་མདོག་བྱེད་པ་
ཞིག་གོ། །དབྱེ་ན་གསུམ་ལས་དང་པོ་རང་བཞིན་གསལ་པོ་སྒྲིབ་པའི་ཆ་ནི། དབྱངས་ཅན་ཐུགས་རྗེ་
དྲན་པའི་ཚེ། །དད་པའི་མཆི་མ་བྱུང་བ་ལ། །རླུང་གིས་རབ་བསྐུལ་ཤིང་ལོ་ཡི། །རྡུལ་དག་མིག་ཏུ་
སོང་བར་སྟོན། །ཞེས་དབྱངས་ཅན་མའི་ཐུགས་རྗེ་དྲན་པ་ལས་མཆི་མ་བྱུང་བའི་རང་བཞིན་གསལ་
145

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པོ་དེ་རྡུལ་མིག་ཏུ་སོང་བ་ལས་བྱུང་བའི་ཟོལ་གྱིས་སྒྲིབ་པའོ། །གཉིས་པ་ཆ་ལས་སྨད་པ་།དབྱངས་
ཅན་ཐུགས་རྗེས་ཚངས་སྤྱོད་ཀྱིས། །དག་པ་རྗེས་འཛིན་གདོལ་བ་སོགས། །གཙང་སྦྲ་མི་ལྡན་མི་
འཛིན་པ། །ལྷ་མོ་གཙང་སྦྲ་ལ་དགྱེས་མཚར། །ཞེས་དབྱངས་ཅན་མ་ལ་གཙང་སྦྲ་ཅན་ཞེས་བསྟོད་
པའི་ཆ་ལས་ཕྲིན་ལས་ཕྱོགས་རིས་ཅན་དུ་བསྟན་པས་ཅུང་ཟད་སྨད་པར་འགྱུར་བའོ། །གསུམ་པ་ཆ་
ལས་བསྟོད་པ་ནི། ཐུགས་རྗེའི་ཞགས་པས་སྐལ་ལྡན་བཅིངས། །ཡེ་ཤེས་མཚོན་གྱིས་མ་རིག་དབྲལ། །
ཚོགས་གཉིས་དཔུང་གིས་བདུད་ཚོགས་བཅོམ། །དབྱངས་ཅན་བརྩེ་ལྡན་ག་ལ་ཡིན། །ཞེས་དབྱངས་
ཅན་མ་ལ་སྨད་པའི་ཆ་ལས་བསྟོད་པའོ།།
བཅུ་དྲུག་པ་རིམ་པ་ཅན་གྱི་རྒྱན་ནི། གོ་རིམ་ཇི་ལྟ་བ་བཞིན་རྗེས་སུ་སྟོན་པ་ཞིག་སྟེ།
གས་ཀྱི་གསང་ང
དཔེར་ན། འཕགས་མ་དབྱངས་ཅན་ཁྱོད་ཀྱི་སྐུ་དང་ནི། །གསུང་དང་དེ་བཞིན་ཐུགས་ཀྱི་གསང་བ་
དག །དཀར་ཞིང་མཛེས་དང་ཟབ་ཅིང་སྙན་པ་དང་། །དྲི་མ་དག་ཅིང་ཆོས་ཀུན་མཁྱེན་པ་ལགས །1
ཞེས་དབྱངས་ཅན་མའི་སྐུ་སོགས་དང་དཀར་མཛེས་སོགས་རིམ་བཞིན་སྦྱར་བའོ །
བཅུ་བདུན་པ་དགའ་བའི་རྒྱན་ནི་མཆོག་ཏུ་དགའ་བ་ཁྱད་པར་ཅན་ཐོབ་པ་ཞིག་སྟེ། དཔེར་ན།
དབྱངས་ཅན་ཁྱོད་སྐུ་མངོན་གྱུར་ལྟ་ཞོག་གི། སྣང་བརྙན་གླེགས་བུར་བྲིས་པའི་རི་མོ་ཙམ། །མཐོང་
བ་ལས་ཀྱང་དགའ་བདེ་རབ་རྒྱས་པ། །བསམ་གཏན་གསུམ་པའི་བདེ་བས་མཚོན་ནུས་མིན། །ཞེས་
དབྱངས་ཅན་མའི་སྐུ་བརྙན་ཙམ་མཐོང་བས་དགའ་བ་ཁྱད་པར་ཅན་སྐྱེས་པ་ཉིད་དོ།།
བཅོ་བརྒྱད་པ་ཉམས་ལྡན་གྱི་རྒྱན་ནི།ཚིག་གི་སྦྱོར་བ་གང་ལའང་ཡིད་འོང་ཞིང་འཐད་
པའི་ཉམས་དང་ལྡན་པ་ཞིག་གོ། །དབྱེ་ན་བརྒྱད་ལས། དང་པོ་སྒེག་པའམ་དཔའ་བའི་ཉམས་ལྡན་ནི།
དབྱངས་ཅན་སྐུ་ཡི་གསང་བ་ལྟ་བྱེད་ཀྱི། །སྤྱོད་ཡུལ་མིན་ཡང་མཐོང་བས་རབ་དགའ་རྒྱས། །ད་ནི་
དགའ་བའི་དཔལ་འདི་རྟག་མཐོང་སླད། །མྱང་འདས་རབ་ཞི་སྒྲུབ་ལ་བདག་བརྩོན་ནོ། །ཞེས་
དབྱངས་ཅན་མའི་སྐུ་མཐོང་བས་དགའ་བ་རྒྱས་ཤིང་། རྟག་ཏུ་ཞལ་མཐོང་ཕྱིར་མྱང་འདས་སྒྲུབ་ཅེས་
དགའ་བ་ཚད་མེད་པའི་ལུས་ངག་གི་འགྱུར་བ་སྒེག་པའི་ཉམས་ལྡན་དུ་བརྗོད་པའོ། །ཡང་ན། མཚོ་
བྱུང་ལྷ་མོ་འཇོ་སྒེག་རོལ་པའི་འཛུམ། །སྐད་གཅིག་མཐོང་བའི་ལྷན་སྐྱེས་དགའ་བ་ཡི། །དཔལ་
146

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
འདིས་བདག་སྲོག་ངེས་པར་འཚོ་བས་ན། །བཟའ་དང་བཏུང་བའི་བྱེ་བྲག་འདིས་ཀྱང་ཅི། །ཞེས་སོ། །
གཉིས་པ་དྲག་པོའི་ཉམས་ལྡན་ནི།རྟག་ཏུ་ཉེར་ཞི་འཕགས་མ་དབྱངས་ཅན་ཡང༌། །གདུག་པ་འདུལ་
ཕྱིར་ཁྲོ་མོའི་སྐུར་བཞེངས་ཏེ། །གཡས་བསྐུམ་གཡོན་བརྐྱང་རོལ་པའི་ཞབས་འོག་ནས། །དགྲ་
བགེགས་བསྐལ་པ་འཇིག་ཀྱང་ཐར་མི་འགྱུར། །ཞེས་དབྱངས་ཅན་མ་ཁྲོ་མོའི་སྐུར་བཞེངས་པའི་
ཞབས་བརྡབས་པ་སོགས་དྲག་པོའི་ཉམས་ལྡན་ནོ། །གསུམ་པ་དཔའ་བའི་ཉམས་ལྡན་ནི། དབྱངས་
ཅན་ཁྱོད་ཉིད་ཟབ་ཞིའི་ཏིང་འཛིན་ལ། །མཉམ་པར་བཞག་དེར་སྤྲོས་པ་མི་མངའ་ཡང༌། །བདུད་
ལས་རྣམ་པར་རྒྱལ་བའི་གོ་འཕང་དག བརྙེས་ནས་འགྲོ་བའི་སྐྱབས་སུ་གྱུར་འདི་ཅི །ཞེས་
དབྱངས་ཅན་མ་མཉམ་པར་བཞག་པ་ཙམ་གྱིས་བདུད་ལས་རྒྱལ་བའི་གོ་འཕང་ཐོབ་བོ་ཞེས་དཔའ་
བའི་ཉམས་ལྡན་།ཡང་ན། བགྲངས་བྱའི་ཁུར་ལྡན་བླུན་པོས་ཀྱང༌། །ཞག་གཅིག་འཇམ་དཔལ་
སྒྲུབ་པའི་མོད། །ལང་ཚོ་དར་ལ་བབ་པ་དང༌། །མ་བསླབ་ཆོས་ཀུན་མཁྱེན་པས་དཔའ། །བཞི་པ་
སྙིང་རྗེའི་ཉམས་ལྡན་ནི། དབྱངས་ཅན་ཐུགས་རྗེའི་སྣང་བས་མ་ཁྱབ་པའི །སྐལ་ངན་སྐྱེ་བོ་འགའ་
ཞིག་མི་ཤེས་དང༌། །གཏི་མུག་ནོངས་པས་དམྱལ་མེར་བཙོ་སྲེག་གི། སྡུག་བསྔལ་བརྒྱས་གཟིར་སྙིང་
རྗེའི་སྨྲེ་ངག་འབྱིན། །ཞེས་དབྱངས་ཅན་མའི་ཐུགས་རྗེས་མ་བསྐྱངས་པ་རྣམས་དམྱལ་མེར་བསྲེགས་
ཅེས་སྙིང་རྗེའི་ཉམས་ལྡན་། །ལྔ་པ་ངམ་པའམ་རྔམ་པའི་ཉམས་ལྡན་ནི། དབྱངས་ཅན་ཉེར་ཞིའི་
ངང་ལས་མ་གཡོས་ཤིང༌། །རྣམ་འཕྲུལ་ཁྲོ་མོའི་གར་གྱི་རོལ་པ་ལས །ཁྲག་ཞག་ཀླད་པས་སྦག་པའི་
མགོ་ཕྲེང་དང་། །དྲི་ང་མི་ཟད་རྒྱུ་རློན་ག་འཆང༌། །ཞེས་དབྱངས་ཅན་མ་ཁྲོ་མོར་བཞེངས་ཏེ་ཁྲག་
ཞག་ཀླད་པས་སྦག་པའི་མགོ་ཕྲེང་དང་རྒྱུ་མ་འཕྱང་བ་སྟེ་ངམ་ཞིང་སྐྱུག་བྲོ་བའམ་རྔམ་པའི་ཉམས་
ལྡན་ནོ། །དྲུག་པ་བཞད་གད་ཀྱི་ཉམས་ལྡན་ནི། བཥྛཱིའི་གཟུགས་ཅན་ཟའི་ཁྱེའུ་དག །དགའ་བ་
བསྐྱེད་ཕྱིར་རིན་ཆེན་རྒྱུད་མང་གི།རོལ་མོ་ལ་ཆགས་བཅོམ་ལྡན་དབྱངས་ཅན་སྐུ། །འཕགས་མའི་
སྣང་ཚུལ་འདི་ཀོ་ག་ཞ་འཕེལ། །ཞེས་དབྱངས་ཅན་མ་ཆགས་བྲལ་ཉིད་ཀྱང་ཟའི་ཁྱེའུ་དགའ་ཕྱིར་
རྒྱུད་མང་ལ་ཆགས་པ་བཞད་གད་འཕེལ་བར་བསྟན་པའོ། །ཡང་ན། ཨཱརྻ་དེ་བས་མ་ཁོལ་འདུལ་
བའི་སྐབས། །སྨྲ་བ་ངག་གི་དབང་ཕྱུག་དབྱངས་ཅན་མ། །མི་འཇིགས་སྤོབས་པ་སྟེར་ལ་ཆེད་
147

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མངག་པ། །དྲན་པའི་ཀ་ཆེན་མ་འཇིགས་གད་མོའི་གནས། །བདུན་པ་རྨད་བྱུང་གི་ཉམས་ལྡན་ནི།
དབྱངས་ཅན་ཞལ་དཀྱིལ་མིག་ལ་བདུད་རྩི་དང༌། །དྲི་ཟའི་རྒྱུད་མང་སྙན་འགྱུར་རྣ་བའི་བཅུད། །
བཀའ་དྲིན་དྲན་པ་དེ་ཡང་སྙིང་གི་ནི། །དཔྱིད་དུ་གྱུར་པ་འདི་འདྲ་མཚར་རྨད། །ཅེས་དབྱངས་ཅན་
མའི་ཞལ་མིག་གི་བདུད་རྩི་དང་རྒྱུད་མང་རྣ་བའི་བཅུད་བཀའ་དྲིན་སྙིང་གི་དཔྱིད་དུ་གྱུར་པ་འདི་
རྣམས་ཀྱིས་ངོ་མཚར་རྨད་དུ་བྱུང་བའི་ཉམས་སྐྱེད་པའོ །བརྒྱད་པ་འཇིགས་རུང་གི་ཉམས་ལྡན་།
སྲིད་རྩ་ཐལ་བར་རློག་ཅིང་དྲུང་འབྱིན་པ། །དབྱངས་ཅན་ཡེ་ཤེས་རྡོ་རྗེ་འབར་བ་འདི། །དྲན་ཚེ་ཤིན་
ཏུ་སྐྲག་གྱུར་བདུད་ཀྱི་ཚོགས། །འགྱེལ་ཞིང་བུབ་དང་ཁ་ནས་ཁྲག་དྲོན་སྐྱུགས། །ཅེས་དབྱངས་ཅན་
མའི་ཡེ་ཤེས་མཚོན་ཆས་སྲིད་རྩ་ཐལ་བར་རློག་པ་སོགས་འཇིགས་རུང་གི་ཉམས་དང་ལྡན་པའོ །
བཅུ་དགུ་པ་གཟི་བརྗིད་ཅན་གྱི་རྒྱན་ནི་རང་ཉིད་མངོན་པར་རྒྱལ་བས་ཕ་རོལ་ཞུམ་པ་
སྐྱེད་ནུས་པ་ཞིག་སྟེ་དཔེར་ན། བཅོམ་ལྡན་དབྱངས་ཅན་ཁྲོ་མོའི་སྐུར་བཞེངས་ཏེ། །བདུད་ཚོགས་
མིང་མེད་འཇོམས་ཅེས་འཇིགས་མི་དགོས། །སྡིག་ཏོའི་མུན་པ་བཏང་ནས་དམ་ཆོས་ཀྱི། །སྣང་བ་
བསྟེན་ན་འཇོམས་པར་མི་འགྱུར་རོ། །ཞེས་དབྱངས་ཅན་མས་འཇོམས་སོ་ཞེས་བདུད་རྣམས་
འཇིགས་མི་དགོས་ཏེ་སྡིག་པ་སྤངས་ཤིང་དགེ་བ་སྒྲུབ་ན་མི་འཇོམས་ཞེས་པའོ།།
ཉི་ཤུ་པ་རྣམ་གྲངས་བརྗོད་པའི་རྒྱན་ནི།བརྗོད་པའི་དོན་དེ་དངོས་སུ་མ་བརྗོད་ཀྱང་ཐབས་
འཕྲུལ་དུ་མས་དོན་དེ་འགྲུབ་པར་གྱུར་པ་ཞིག་སྟེ་དཔེར་ན། སྲིད་པའི་གནས་འདིར་སྡུག་བསྔལ་
བརྒྱས་གཟིར་བའི། །སྐལ་དམན་འགྲོ་བ་གཅིག་ཀྱང་མ་ལུས་པར། །དབྱངས་ཅན་ཁྱོད་ཀྱིས་ཐུགས་
རྗེས་ཟུངས་ཤིག་དང༌། །ཁོ་བོ་ལྟ་བུ་བཏང་སྙོམས་མཛད་ཀྱང་བླ། །ཞེས་དབྱངས་ཅན་མ་ལ་བདག་
ཅག་རྗེས་སུ་ཟུང་། དངོས་སུ་མ་སྨྲས་ཀྱང་སེམས་ཅན་གཅིག་ཀྱང་མ་ལུས་པར་རྗེས་སུ་ཟུང་བརྗོད་
པས་བདག་དོན་འགྲུབ་པ་ཉིད་།།
ཉེར་གཅིག་པ་ཀུན་ཏུ་ཕན་པའི་རྒྱན་ནི། གང་སྒྲུབ་པར་འདོད་པའི་བྱ་བ་དེ་ལ་ཕན་པའི་
མཐུན་རྐྱེན་ཕུན་སུམ་ཚོགས་པ་སྒྲུབ་པར་བྱེད་པ་སྟོན་པ་ཞིག་སྟེ་དཔེར་ན།འཁོར་བའི་མེ་འོབ་བཟོད་
དཀའ་ལས་བརྒལ་ཏེ། །མྱང་འདས་བསིལ་བའི་གོ་འཕང་བསྙེག་འདོད་པ། །བདག་ལ་ཕན་ཕྱིར་
148

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
ལམ་སྟོན་དེད་དཔོན་ཆེ། །བཅོམ་ལྡན་དབྱངས་ཅན་ལྷག་པའི་ལྷ་རུ་གྱུར། །ཞེས་མྱང་འདས་ཀྱི་ལམ་
བསྙེག་པར་འདོད་པའི་སྐལ་པ་བཟང་པོའི་སྟོབས་ཀྱིས་ལམ་སྟོན་པའི་དེད་དཔོན་ལྷག་པའི་ལྷ་
དབྱངས་ཅན་མར་གྱུར་པ་ཉིད་དོ།།
ཉེར་གཉིས་པ་རྒྱ་ཆེ་བའི་རྒྱན་ནི་བསམ་པ་བཟང་བའམ་འབྱོར་པ་ཕུལ་དུ་བྱུང་བ་ཞིག་གོ། །
དབྱེ་ན་གཉིས་ཏེ། དང་པོ་བསམ་པ་རྒྱ་ཆེ་བ་ནི། གྲངས་མེད་སེམས་ཅན་ཁམས་རྣམས་བྱང་ཆུབ་ཀྱི། །
གོ་འཕང་གསུམ་ལ་ཇི་སྲིད་མ་བཀོད་པར། །དེ་སྲིད་མྱ་ངན་མི་འདའ་སེམས་ཅན་གྱི། །དོན་མཛད་
དབྱངས་ཅན་མ་ཁྱོད་ཨེ་མ་།ཞེས་སེམས་ཅན་ཐམས་ཅད་བྱང་ཆུབ་མ་ཐོབ་བར་དུ་དབྱངས་ཅན་
མྱ་ངན་མི་འདའ་བ་ནི་བསམ་པ་རྒྱ་ཆེ་བའམ་ཕུལ་དུ་བྱུང་བའོ །གཉིས་པ་འབྱོར་པ་རྒྱ་ཆེ་བ་ནི།
དབྱངས་ཅན་ཁྱོད་ཀྱི་ཞབས་རྟེན་ཁྲི་འཕང་ཡང༌། །ལྷ་མིའི་ནོར་བུ་རིན་ཐང་ཚད་མེད་པ། །ཤ་སྟག་
ལས་གྲུབ་དེ་མཐོང་ལྷ་རྣམས་ནི། །ངོ་མཚར་རབ་ཏུ་རྒྱས་པའི་མིག་དག་བགྲད། །ཅེས་དབྱངས་ཅན་
མའི་ཁྲིའི་ནོར་བུ་ཡང་རིན་ཐང་ཚད་མེད་པས་ལྷ་རྣམས་ངོ་མཚར་ན་འབྱོར་བ་གཞན་དག་རྒྱ་ཆེ་བར་
སྨོས་མ་དགོས་པ་བཞིན་ནོ། །
ཉེར་གསུམ་པ་བསྙོན་དོར་གྱི་རྒྱན་ནི། དངོས་པོ་རང་གི་ངོ་བོ་གང་ཡིན་པ་དེ་ལ་འདི་མིན་
ནོ་ཞེས་བསྙོན་ནས་དོན་གཞན་ཅུང་ཟད་སྟོན་པ་ཞིག་གོ། །འདི་ལ་མཁས་པ་ལ་ལས་གསང་བའི་རྒྱན་
བཞེད་ཀྱང་སི་ཏུ་ཡབ་སྲས་ཀྱིས་བསྙོན་དོར་ལེགས་པར་གསུངས་མཆན་ཡང་ཟེར་རོ། །མཁས་པ་བདེ་བའི་བློ་གྲོས་ཀྱིས་རྒྱ་དཔེར་ཨ་
པ་པ་ཞེས་འབྱུང་བ་སྐབས་འགར་གསང་ཚིག་སོགས་ཀྱི་གསང་བ་འཇུག་པས་གསང་བའི་རྒྱན་དུ་བཞེད་དོ།ཉེར་བཞི་པ་སྦྱར་
རྒྱན་ལས་དང་པོ་ཚིག་གཅོད་མཚམས་ཐ་དད་མིན་པའི་སྦྱར་བ་ལ་གོང་ས་ལྔ་པ་ཆེན་པོས།མཛེས་ཤིང་ཡིད་འོང་སྦྱར་གཞི་
དབྱངས་ཅན་མ་དང་ཟླ་བ།ཤིན་ཏུ་དཀར །གདུང་བ་སེལ་ཞིང་བདེ་བ་སྐྱེད། །བདུད་རྩིའི་ཚོགས་རྣམས་
ཡང་ཡང་སྤྲོ། །དགའ་བའི་ཟློས་གར་འཕེལ་བར་བྱེད། །འདི་ལ་སྦྱར་ཆོས་གཉིས་ལས་མི་ཉུང་ཞིང༌།
སྒྲ་དོན་ལ་ཁྱད་མེད་པ་ཞིག་གོ་ཞེས་དབྱངས་ཅན་དགྱེས་གླུ་ལས་གསུངས་སོ། །གཉིས་པ་ཐ་དད་ཚིག་
འདྲ་ལ་གང་ལའང་མ་སྦྱར་བའི་ལོ་ཀ་གཅིག་ཧྲིལ་པོ་དོན་གཉིས་ལ་འབྱར་འགྲོ་བ་ཞིག་དགོས་
པས་དཔེར་ན། དུས་རྣམ་ཀུན་ལས་ཡོལ་མེད་རླབས། །ལེགས་པའི་ནོར་བུ་མང་འབྱུང་ཁུངས། །རྒྱ་
149

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མཚོ་གཏིང་མཐའ་རྙེད་མིན་པའིདབུས་མ་ཚིག་དོན་གང་ལའང་སྦྱར་བ་སྟེང་འགོ་གཉིས་རྒྱ་མཚོ་དང་རྫོགས་པའི་སངས་རྒྱས་སོ །
གཏམ་འདི་ཚོང་པའི་ཁ་ལས་སྒྲོགས །དུས་རྣམས་ཀུན་ལས་ཡོལ་མེད་ཅིང༌། །ལེགས་པ་མང་དུ་
འབྱུང་བའི་ཁུངས། །གཏིང་མཐའ་ནམ་ཡང་རྙེད་མིན་པའི། །གཏམ་འདི་སྐྱེ་བོའི་ཁ་ལས་སྒྲོགས། །
དུས་རྣམས་ཀུན་ལས་ཡོལ་མེད་ཐུགས་རྗེ་ཆེ། །ལེགས་པའི་ཡོན་ཏན་འབྱུང་བའི་ཁུངས། །མཁྱེན་
པའི་གཏིང་མཐའ་རྙེད་མིན་པའི། །གཏམ་འདི་བློ་ལྡན་ཁ་ལས་སྒྲོགས། །གཅོད་མཚམས་ཐ་མི་དད་
པའི་སྦྱར་བ་དབྱངས་ཅན་མ་དང་རྒྱ་མཚོ་སྦྱར་བ། རྒྱ་མཚོ་གཏིང་ཟབ་ཇི་ལྟ་བ་ཅིང་རྒྱ་ཆེ་ཇི་སྙེད་པ་གཏིང་
དཔག་དཀའ། །ཚ་བའི་གདུང་ཉོན་མོངས་བ་སེལ་ཞིང་བདེ་བ་གནས་སྐབས་མཐར་ཐུག་བསྐྱེད།།ལེགས་ཚོགས་
ཡོན་ཏན།མ་ལུས་འབྱུང་བའི་གནས། །སྒྲིབ་གཉིས་དག་བྱེད་ཐར་འདོད་སྐལ་ལྡན་ལ་ཤིང་རྟའི་འོ་སྲོལ་འབྱེད་པ།
སྦྱར་རྒྱན་འདི་ལ་མཁས་པ་རྣམས་དགོངས་པ་མི་འདྲ་བ་མང་ཡང་དབྱངས་ཅན་དགྱེས་པའི་གླུ
དབྱངས་ལྟར་ན་དབུས་མ་དོན་གང་ལ་ཡང་སྦྱར་ཆོག་པ་གོང་འོག་གཉིས་དབྱངས་ཅན་མ་དང་ཉི་མ་
ལ་སྦྱར་བའི་དཔེ་བརྗོད་པ་ནི། འཕགས་པའི་ལམ་ལ་རབ་ཏུ་གནས །མཚན་བཟང་དཔེ་བྱེད་འོད་
ཟེར་འབར། །མཐའ་ཀླས་འགྲོ་བ་ཀུན་ལ་བྱམས། །སྒྲིབ་གཉིས་མ་རིག་མུན་པ་སེལ། །མཐོ་རིས་
ལམ་ལ་རབ་ཏུ་གནས། །གཟི་བརྗིད་ལྡན་ཅིང་འོད་ཟེར་འབར། །ཉེ་རིང་མེད་པར་ཀུན་ལ་སྙོམས། །
མི་གསལ་སྒྲིབ་བྱེད་སེལ་བར་བྱེད། །གོ་ལའི་ལམ་ལ་རབ་ཏུ་གནས། །གསལ་ཞིང་འཚེར་བའི་འོད་
ཟེར་འབར། །སྤང་བླང་མེད་པར་ཀུན་ལ་ཁྱབ། །མུན་པའི་ཚོགས་རྣམས་སེལ་བར་བྱེད། །དབྱེ་ན་
བཞི་ལས། དང་པོ་ངོ་བོའམ་ཆོས་ལ་བསྙོན་དོར་ནི། དབྱངས་ཅན་ཁྱོད་སྐུ་མཛེས་ཤིང་དཀར་བ་འདི། །
དཀར་བ་མ་ལགས་ཁ་དོག་བྱེ་བའི་མདངས། །རྩེ་ཕྲན་ལྔ་པའི་རིན་ཆེན་ཅོད་པན་འདི། །ལྔ་པ་མ་
ཡིན་འོད་ཀྱི་རྩེ་བརྒྱ་ཉིད །ཞེས་དབྱངས་ཅན་མའི་སྐུ་དཀར་བའི་ངོ་བོ་ལ་བསྙོན་ཏེ་འོད་ཟེར་དུ་མ་
འཕྲོ་བ་ལ་བསམ་ནས་ཁ་དོག་སྣ་ཚོགས་དང་དབུ་རྒྱན་རྩེ་ལྔ་པའི་ངོ་བོ་ལ་བསྙོན་ཏེ་འོད་ཀྱི་རྩེ་མོ་མང་
བ་ལ་བསམ་ནས་རྩེ་བརྒྱ་པར་བསྟན་པ་བཞིན་ནོ། །གཉིས་པ་ཡུལ་གྱི་བསྙོན་དོར་ནི། དབྱངས་ཅན་
ཁྱོད་སྐུ་མེ་ཏོག་གཞུ་ཅན་གྱི། །ཡིད་ནི་མུན་པར་བྱེད་པས་དཀར་བ་མིན། །སྐལ་བཟང་འགྲོ་བ་ཀུན་
གྱི་སྣང་ངོར་ནི། །ཤིན་ཏུ་དཀར་ཞིང་དྲི་མ་མེད་པར་གྲགས། །ཅེས་དབྱངས་ཅན་མའི་སྐུ་སྐལ་བཟང་
150

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
གི་ཡུལ་ལ་དཀར་བར་ཁས་བླངས་ནས་བདུད་ཀྱི་ཡུལ་ལ་དཀར་བ་མིན་ཞེས་བསྙོན་པས་ན་ཡུལ་ལ
ལྟོས་པའོ །གསུམ་པ་རང་བཞིན་བསྙོན་དོར་ནི། བློ་གསལ་ངག་གི་སྤོབས་པ་མཆོག་སྩོལ་བས །
དབྱངས་ཅན་ཁྱོད་ཉིད་སྨྲ་བའི་ལྷ་མོར་འདོད། །དོན་གྱི་འདི་ནི་གཞན་ཏེ་མེ་ཏོག་གཞུ། །སྨྲ་བཅད་
བརྟུལ་ཞུགས་དག་ལ་འགོད་ཕྱིར་རོ །ཞེས་སྤོབས་པ་སྩོལ་བའི་རང་བཞིན་ནམ་མཚན་ཉིད་ཅན་གྱི་
དབྱངས་ཅན་སྨྲ་བའི་ལྷ་མོར་འདོད་ཀྱང་དེ་མིན་ཏེ་བདུད་རྣམས་མི་སྨྲ་བའི་ག ནས་སུ་བཀོད་པའི་
ཕྱིར་ཅེས་རང་བཞིན་ལ་བསྙོན་ལྔ་པ་རིན་པོ་ཆེས་རང་བཞིན་བསྙོན་དོར་ལ།སངས་རྒྱས་ཀྱི་དབུའི་གཙུག་ཏོར་རང་བཞིན་
སྔོན་པོར་ཡོད་པ་མ་ཡིན་ཞེས་བསྙོན་ནས་མཐིང་བྱུགས་པ་ལྟ་བུའོ་ཞེས་པ་།དཔེར་ན།ཡིད་འོང་མཛའ་མོའི་བཞིན་རས་དེ།།རང་
བཞིན་དཀར་བའི་མདོག་ཉིད་དུ།།ཡོད་པ་མ་ཡིན་ག་བུར་གྱིས།།ཁུ་བ་དག་གིས་བྱུགས་པའོ།ཞེས་གསུངས་མཆན།པའོ། །བཞི་
པ་དཔེའི་བསྙོན་དོར་ནི་དཔེ་རྒྱན་སྐབས་ཀྱི་དགག་པའི་དཔེ་དང་གཅིག་པས་འདིར་མ་བཀོད་ལ།
གཟུགས་ཅན་སྐབས་ཀྱིས་སྦས་པའི་གཟུགས་ཅན་ཡང་བསྙོན་དོར་གྱི་གཟུགས་ཅན་ཡིན་ནོ་ཞེས་
ཀརྨ་ཕྲིན་ལས་གཉིས་པ་འཇིགས་བྲལ་གསུང་རབ་གཏེར་མཛོད་སྦས་པའི་སྡེའི་ཞལ་སྔ་ནས་
གསུངས་སོ །སླར་ཡང་ངོ་བོའམ་ཆོས་ལ་བསྙོན་པ་ནི། དམ་པའི་འཕགས་པའི་ནོར་བདུན་གྱིས། །
ཕྱུགས་ཅེས་གྲགས་པ་མ་ཡིན་རྫུན། །ནོར་བུ་རིན་ཆེན་ཚོགས་རྣམས་ཀྱིས། །བཀང་བའི་བང་མཛོད
སྟོང་དང་ལྡན། །ཞེས་། །ཡུལ་ལ་བསྙོན་པ་ནི།ཚོགས་དྲུག་ཡུལ་དུ་སྣང་བ་འདི། །འདུས་དང་གླུ་
གར་རོལ་མོ་སོགས། །རང་སེམས་གཡེང་བའི་བདུད་ཡིན་ཏེ། །གཞན་དག་ཡ་མཚན་ལྟད་མོར་
འདོད།།ཅེས་སོ །རང་བཞིན་བསྙོན་དོར་ནི།ཐུབ་དབང་མཛེས་སྐུ་སེར་བ་དེ། །རང་བཞིན་ཁ་དོག་
མ་ཡིན་ཏེ། །འཛམ་བུའི་ཆུ་བོའི་གསེར་ལས་བསྐྲུན །གུར་གུམ་ཆབ་ཀྱིས་བཀྲུས་པ་ཡིན །ཅེས་
བསྙོན་དོར་གསུམ་གོང་དུ་སོངས་ཀྱང་རྣམ་གསལ་སླར་ཡང་བཀོད་པའོ །རཏྣཤྲཱིའི་རྒྱ་འགྲེལ་ལས་
ཐམས་ཅད་བསྙོན་དོར་ནི། འགྲོ་འདི་ཐམས་ཅད་མཛའ་མོ་སྟེ། །འགྲོ་བ་ཞེས་བྱ་ཅི་ཡང་མེད། །དེ་ལྟ་
ན་ཡང་སེམས་དགའ་བྱེད། །དྭངས་བ་མ་ཡིན་མཛའ་མོ་མིན། །རྒྱུ་ལ་བསྙོན་དོར་ནི། མཛའ་མོ་ཉིད་
མིན་འགོག་བྱེད་ཉིད། །དེ་ནི་བརྩེ་བ་མེད་པ་ཡི། །ཁྲོ་བ་ཉིད་ནི་རྟེན་བྱེད་ཅིང༌། །གཏུམ་མོ་འགའ་
ཞིག་གསལ་བར་བྱེད། །སྙན་པ་གཙོ་བོའི་བསྙོན་དོར་ནི། །ནུ་མ་གཉིས་འདི་ཁྱོད་ཁུར་མིན། །འདྲེན་
151

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ
པར་དཀའ་བ་འདི་ཡིས་ཅི། །ཅི་ཕྱིར་སྲོག་ལྡན་ལུས་ཕྲ་མ། །འདི་ཡིས་མཚན་དུ་འདོད་མ་ཡིན།
།ཞེས་ཚིགས་བཅད་དང་པོས་འགྲོ་བ་ཐམས་ཅད་མཛའ་མོ་མ་གཏོགས་གཞན་མེད་པར་བཀོད་ནས་
སླར་དེ་སེམས་དགའ་བ་དང་འདོད་པའི་མཛའ་མོ་མིན་པར་བྱས་པས་ཐམས་ཅད་བསྙོན་དོར་དང་།
ཚིགས་བཅད་གཉིས་པ་འདོད་པ་བསྟེན་པའི་རྒྱུ་ཡིན་པ་ལ་མིན་ཁེངས་ལྡན་འགོག་བྱེད་ལ། བརྩེ་
མེད་ཁྲོ་བ་ཞེས་འདོད་པ་སྐྱེ་བའི་རྒྱུ་ལ་བསྙོན་པའོ། །ཚིགས་བཅད་གསུམ་པ་བུད་མེད་ནུ་ཁུར་གྱིས་
ལྕི་བ་སྙན་པའི་གཙོ་བོ་བརྗོད་རྒྱུ་དེ་ལ་བསྙོན་ནས་ནུ་ཁུར་འདེགས་དཀའ་བ་འདི་སྲོག་ཆགས་ལུས་
ཕྲ་མ་ལ་དེས་འདོད་པ་བྱ་བའི་ཕུལ་བྱུང་མི་འགྱུར་རོ་ཞེས་བསྙོན་པའོ།།
ཉེར་བཞི་པ་སྦྱར་བའི་རྒྱན་ནི། སྒྲ་ཚིག་མཚུངས་ཤིང་དོན་ཐ་དད་པའི་བརྗོད་བྱ་ཅན་
ཞིག་གོ། །དབྱེ་ན་བཅུ་གསུམ་ལས། དང་པོ་གཅོད་མཚམས་ཐ་དད་མིན་པའི་སྦྱར་བ་ནི། མཐོན་
པོའི་ལམ་ལ་རྟག་ཏུ་རབ་ནམ་མཁའ་དང་འཕགས་པའི་རིགས་མཆན་གནས་ཤིང༌། །ཆ་ཤས་ཡོངས་སུ་དཀྱིལ་འཁོར་
དང་ལང་ཚོ་རྫོགས་པའི་གཟི་བྱིན་གྱིས། །ལུས་མེད་དག་གི་མུན་པ་མ་ལུས་སེལ། །མཚོ་སྐྱེས་ཟླ་བ་དང་
དབྱངས་ཅན་མ་མཛེས་ལྡན་ཁྱོད་ལ་བདག་ཡིད་དྭངས། །ཞེས་ཟླ་བ་དང་དབྱངས་ཅན་མ་གཉིས་ལ་ཚིག་
གཅོད་མཚམས་ཐ་དད་མིན་པར་ནམ་མཁའ་དང་འདོད་ཆགས་ལ་སྦྱར་བའོ། །གཉིས་པ་གཅོད་
མཚམས་ཐ་དད་པའི་སྦྱར་བ་ནི། རྒྱ་དཔེའི་ཚིགས་བཅད་གཅིག་བོད་སྐད་གཉིས་སུ་བསྒྱུར་བ་ཡིན་
ཞིང་འདིར་ནི་ཚིག་གི་གཅོད་མཚམས་ཀྱིས་དོན་ཐ་དད་པ་གཉིས་ལ་འཇུག་པ་ཞིག་ཏེ་དཔེར་ན། རྒྱ་
ངང་པ་དབྱངས་ཅན་མ་གཉིས་ཀ་མཚོ་ལས་སྐྱེས་དཀར་བའི་མདངས་དང་ལྡན། །འདབ་མ་བྱའི་གཤོག་པ་ཞལ་གྱི་
པད་མ་རབ་རྒྱས་པདྨའི་དྲི་བཟང་འཕྲོ། །གཉིས་སྐྱེས་ཚོགས་རྣམས་བྱ་དང་དགེ་སློང་དགའ་བའི་དབྱངས་
ཅན་མ། །ངང་པ་དང་ལྷ་མོ་དཀར་མོ་ཁྱོད་ནི་བདག་གི་མ་མ་གཅོད་མཚམས་ཐ་དད་མི་དད།ཡིན། །ཞེས་རྒྱ་མཚོ་
ལས་སྐྱེས་དང༌། གཉིས་སྐྱེས་ཚོགས་རྣམས་དགའ་བའི་ལྷ་མོ་དབྱངས་ཅན་མ་དང༌། འདབ་མ་རབ་
རྒྱས་དང་བདག་གི་མ་མ་ཡིན་ཅེས་དགག་སྒྲ་དང་འབྲེལ་ཚེ་ངང་མོ་གོ་བ་ཉིད་དོ། །ཡང་ན། ཡིད་འོང་
ལྷའི་བུ་མོའི་སྐབས་ཡིད་འོང་མཚོ་ལྡན་ཞེས་ཡར་བཅད་མོའི་དགའ་ཚལ་ཞེས་མར་བཅད་མཚོ་ལྡན་ལྷ་མོའི་དགའ་ཚལ་ན། །
པི་ཝང་སྒྲ་དབྱངས་རབ་དབྱངས་ཅན་སྐབས་སྒྲ་དབྱངས་རབ་ཅེས་ཡར་བཅད།སྙན་ངག་མཁས་མས་ཅེས་མར་བཅད།
152

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
སྙན་ངག་མཁས་མས། །སྲིད་གསུམ་སྙན་འགྱུར་དུས་གཅིག་སྒྲོགས་སོ་ཞེས། །མགྲིན་སྔོན་དབང་པོ་
དགའ་བའི་གར་གྱིས་བྲེལ། །ཞེས་གཅོད་མཚམས་གཅིག་ལ་ཡིད་དུ་འོང་བའི་མཚོ་དང་ལྡན་པའི་
དགའ་ཚལ་ན་ལྷའི་བུ་མོ་གླུ་དབྱངས་མ་དང༌། གཅིག་ལ་མཚོ་ལྡན་ལྷ་མོ་དབྱངས་ཅན་མ་སྙན་ངག་
མཁན་དུ་གོ་བ་དང་། མགྲིན་སྔོན་རྨ་བྱ་ལྷ་ཆེན་དབང་ཕྱུག་ལ་འཇུག་པ་བཞིན་ནོ། །གསུམ་པ་དཔེའི་
སྦྱར་བ། བཞི་པ་གཟུགས་ཅན་གྱི་སྦྱར་བ། ལྔ་པ་འགོག་པའི་སྦྱར་བ། དྲུག་པ་ལྡོག་པའི་སྦྱར་བ་
རྣམས་གོང་དུ་སོ་སོའི་སྐབས་སུ་བསྟན་པས་འདིར་མ་བཀོད་ཅེས་དབྱངས་ཅན་སྙེམས་སྡེས་
གསུངས་སོ །སྔར་བཤད་ཟིན་དྲན་བྱ་ལ།བསིལ་ཟེར་ཅན་གྱི་འགྲན་ཟླ་དང༌། སོགས་དཔེའི་སྦྱར་
བ་དང༌ངང་པའི་རྒྱལ་པོས་ཉེར་སྤྱད་འོས། །སོགས་གཟུགས་ཅན་གྱི་སྦྱར་བ་དང༌། །བདུད་རྩིའི་
བདག་ཉིད་པདྨར་ལྡང༌། །སོགས་འགོག་པའི་སྦྱར་བ་དང༌། །ཁྱོད་དང་རྒྱ་མཚོ་དུརྦ་རཽ་ཞེས་སོགས་
ལྡོག་པ་ཅན་གྱི་སྦྱར་བ་དང་སོགས་ཁོངས་ནས།དྲི་ཡི་བཞོན་པ་ཡིད་འོང་མཐོ། སོགས་གསལ་བྱེད
ཀྱི་དང༌།དཱཀྵི་ཎྱ་དང་ཡང་དག་ལྡན།སོགས་དོན་གཞན་བཀོད་པའི་སྦྱར་བ་རྣམས་སོ །བཅུ་བཞྀ་པ་
སྦྱར་བའི་དཔེ་ནི། འགྲོ་ལ་མི་ཟད་དངོས་གྲུབ་སྟེར། །མི་མཐུན་རྒུད་པ་འཇོམས་པའི་གཉེན། །
དབྱངས་ཅན་ལྷ་མོའི་ཐུགས་རྗེ་ནི །ཡིད་བཞིན་དབང་གི་རྒྱལ་པོར་མཚུངས། །བཅུ་བཞི་པ་སྦྱར་
བའི་གཟུགས་ཅན་།ཁྱོད་ཞལ་པདྨའི་རྫིང་བུ་ལ། །གཉིས་སྐྱེས་ཕྲེང་དཀར་ཚར་དུ་དངར།།རབ་ཏུ་
སྙན་པ་མགྲིན་པའི་སྒྲ། །སྒྲོགས་བཞིན་རྟག་ཏུ་རོལ་གྱུར་ཅིག ཉེར་གཅིག་པ་སྦྱར་བས་འགོག་པ་ལ་
གཞུང་དངོས་སུ བདུད་རྩིའི་བདག་ཉིད་པདྨ་ལ། །སྡང་ཞིང་སྣུམ་པའི་ཏཱ་ར་མིག་འབྲས་སམ་རྒྱུ་སྐར་ཀེ།
ཁྱོད་གདོང་ཟླ་བ་འདི་ཡོད་བཞིན། །ཟླ་བ་གཞན་གྱིས་ཅི་ཞིག་བྱ། །ཞེས་སོ། །ཟ་ཧོར་སྔགས་འཆང་
ཟིལ་གནོན་བཞད་པས། སྐྱེ་དགུ་གདེངས་ཅན་གཙུགས་ན་མངོན་འཕགས་ཤིང༌། །བདེ་ལེགས་
འདོད་དགུའི་དཔལ་གྱིས་ཚིམ་མཛད་པའི། །རྒྱལ་བ་དབང་གི་རྒྱལ་པོ་ཡོད་བཞིན་དུ། །ཡིད་བཞིན་
ནོར་བུ་གཞན་གྱིས་ཅི་ཞིག་། །ཞེས་སོ །གསུམ་པ་སྦྱར་བ་ཅན་གྱི་ལྡོག་པ་ལ་གཞུང་དུ། ཁྱོད་དང་
རྒྱ་མཚོ་སྙིང་སྟོབས་དང་སེམས་ཅན་དུརྦ་རཽ། །མ་ཧཱ་སཏྭ་ཏེ་གཟི་བརྗིད་དང་ཏྲ་གདོང་མེ་ཛ་བཅས། །འདི་ཡིས་ཁྱེད་
གཉིས་ཐ་དད་དེ། །དེ་ནི་ཆུ་བདག་ཁྱོད་མཁས་། །འདི་ལ་ལྔ་པ་རིན་པོ་ཆེས་སྦྱར་གཞི གཉིས་
153

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ལས་མི་ཉུང་ཞིང་ངེས་པར་སྦྱར་དགོས་གསུངས་ཤིང་དཔེ་བརྗོད་པ་ནི། མེ་སྐྱེས་ཟླ་བའི་ཅོད་པཎ་ཅན། །
བསྟེན་པས་དཔའ་བོ་སེར་སྐྱ་གཉིས །མཚུངས་ཀྱང་མ་ཁོལ་དཀོན་མཆོག་ལ །སྐྱབས་འགྲོ་གཅིག་
ཤོས་དེ་ལས་ལྡོག །ཅེས་སོ། །དཔེར་ན། དབྱངས་ཅན་ཐུགས་རྗེ་ཆུ་ཡི་གཏེར། །དུས་ལས་མི་ཡོལ་
གཏིང་དཔག་དཀའ། །དངོས་གྲུབ་ནོར་བུ་དང་ཡོན་ཏན་འབྱུང་གནས་སེམས་ཅན་གནས་གདུལ་བྱའི་སེམས་ཅན་
དང་ཆུ་གནས།།གང་ཐུགས་དྲི་བྲལ་སྲིད་ལས་འདས། །སྦྱར་བའི་གསལ་བྱེད་གཞུང་དུ།དྲི་ཡི་གནྡྷ་བ་ཧ།
བཞོན་པ་ཡིད་འོང་མཐོ། །སྔོ་བསངས་ཏ་མཱ་ལ་ཡི་འོད། །སྤྲིན་ནི་མཁའ་ལ་བྱེད་དེ། །གླང་ཆེན་
འདི་དག་ས་ལའོ །དཔེར་ན། འགྱུར་བའི་སྡུག་བསྔལ་སེལ་ཞིང་དགའ་བར་བྱེད། །རབ་ཏུ་དཀར་
ཞིང་མཛེས་ལ་འོད་ཟེར་འབར། །རི་དྭགས་མཚན་མ་ཅན་ནི་མཁའ་ལ་རྒྱུ། །རི་དྭགས་མིག་ཅན་ལྷ་
མོ་དག་ཅིང་དུ། །སྦྱར་བའི་དོན་གཞན་བཀོད་པ་གཞུང་ལས།མ་ལ་ཡ་ཡི་རླུང་གིས་ནི། །འཇིག་རྟེན་
དགའ་བ་སྐྱེད་པར་བྱེད། །དཱཀྵིཎྱ་ལྷོའི་རླུངདང་མི་ཁྲུངས་པོ་མའང༌།དང་ཡང་ལྡན། །ཀུན་གྱིས་སྙིང་སྡུག་མ་
ཡིན་ནམ། །དཔེར་ན།རྟ་ལྗང་ཅན་གྱི་དཀྱིལ་འཁོར་གྱིས། །རྒྱུ་སྐར་ཚོགས་རྣམས་འགྲིབ་པར་བྱེད། །
མཚོ་བྱུང་འོད་དབྱངས་ཅན་མ་དང་ཉི་མ་སྟོང་ལྡན་པ་འདིས། །འཇིག་རྟེན་ཟིལ་གྱིས་གནོན་མིན་ནམ། །
བདུན་པ་བྱ་བ་ཐ་དད་མིན་པའི་སྦྱར་བ་ནི།དཀར་ཞིང་དྲི་མ་མེད་ལ་ཡིད་དུ་འོང༌། །ཆ་ཤས་ཡོངས་སུ་
རྫོགས་པ་བདུད་རྩིའི་གཏེར། །མཚུངས་མེད་དབྱངས་ཅན་ཤེས་རབ་ལྷ་མོ་དང༌། །ཀུ་མུད་གཉེན་
གྱིས་འགྲོ་བའི་མུན་པ་སེལ། །ཞེས་དཀར་ཞིང་དྲི་མ་མེད་པ་སོགས་ཟླ་བ་དང་དབྱངས་ཅན་གཉིས་ཀ་
ལ་སྦྱར་ནས་གཉིས་ཀས་མུན་པ་སེལ་བ་བྱ་བ་ཐ་དད་མིན་པ་སོགས་སོ། །བརྒྱད་པ་བྱ་བ་འགལ་མིན་
གྱི་སྦྱར་བ་ནི། རིན་ཆེན་འབྱུང་གནས་དག་ལས་ལེགས་འཁྲུངས་ཤིང༌། །རྡུལ་བྲལ་ནམ་མཁའི་
དབྱིངས་ན་རོལ་ཞིང་མཛེས།།ཆུ་ཁུར་ཅན་གྱིས་ཚ་གདུང་ཀུན་སེལ་ཞིང༌།།ཚངས་སྲས་ལྷ་མོ་ཡིས་ནི་
ཀུན་དགའ་སྐྱེད། །ཅེས་མཚོ་ལས་འཁྲུངས་པ་དང་ནམ་མཁར་རོལ་པ་དབྱངས་ཅན་མ་དང་སྤྲིན་
གཉིས་ཀ་ལ་སྦྱར་ནས་ཚ་གདུང་སེལ་བ་དང་ཀུན་དགའ་སྐྱེད་པ་བྱ་བ་མི་འགལ་བའི་སྦྱར་བའོ། །
དགུ་པ་འགལ་བའི་ལས་ཀྱི་སྦྱར་བ་ནི། ཤིན་མཛེས་མ་ལྷ་མོའི་སྐྱེ་མཆེད་ཀྱི། །ཀུན་ནས་རོལ་ཞིང་
སྒེག་པས་ཡིད་འཕྲོག་མ། །གངས་རིའི་བུ་མོས་མངོན་འདོད་འཕེལ་བྱེད་ཀྱི། །འཕགས་མ་དབྱངས་
154

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
ཅན་ཁྱོད་ཀྱིས་ཆགས་སོགས་འཇོམས། །ཞེས་ཤིན་མཛེས་སོགས་རྐང་པ་དང་པོ་གཉིས་དཔལ་མོ་
དང་དབྱངས་ཅན་མ་སྦྱར་ནས་དཔལ་མོས་ཆགས་པ་འཕེལ་བ་དང་དབྱངས་ཅན་མས་འཇོམས་པ་སྟེ་
བྱ་བའི་ལས་འགལ་བའི་སྦྱར་བའོ །བཅུ་པ་སྦྱར་བ་ངེས་པ་ཅན་ནི། དབྱངས་ཅན་ཁྱོད་སྐུ་མཛེས་
པའི་འདབ་བྱ་དང་པདྨ།ལྡན་ནི། །དྲི་ཞིམ་པདྨ་སར་པའི་ཕྲེང་བ་སྟེ། །གར་གྱིས་རྩེན་པའི་ལུས་མེད་ལམ་
ཡངས་པ། །ནམ་མཁའ་ཉིད་ཡིན་ཆགས་པ་ག་ལ་ཡིན། །ཞེས་འདབ་ལྡན་བྱ་དང་པདྨ་ལ་སྦྱར་བ་
ལས་དབྱངས་ཅན་ལ་པདྨ་དང༌། འདོད་ཆགས་དང་ནམ་མཁའ་ལུས་མེད་ནམ་མཁའ་དང་འདོད་ཆགས་ལ་
སྦྱར་བ་ལས་དབྱངས་ཅན་ལ་ནམ་མཁར་སྦྱར་བ་ངེས་པ་ཅན་ནོ། །ཡང་ན། སྙན་པའི་འདབ་ལྡན་
དབྱངས་སྒྲོགས་མཛེས་པའི་ཐིག་ལེ་ཅན། །གཉིས་སྐྱེས་མ་ཡིན་ལུང་རིགས་ཟློས་གར་མཁན། །
མཁའ་ལ་འགྲོ་ཡང་སྒྲོ་གཤོག་ལྡན་པ་མིན། །དབྱངས་ཅན་མཁའ་འགྲོའི་དབང་ཕྱུག་ཉིད་དུ་ངེས། །
ཞེས་ཚིག་རྐང་དང་པོས་དབྱངས་ཅན་རྨ་བྱ་གཉིས་སྦྱར་ནས།བྱ་མ་ཡིན་ཏེ་ལུང་དང་རིགས་པའི་ཟློས་
གར་མཁན་དུ་ངེས་པ་དང༌། མཁའ་ལ་ཐོགས་མེད་དུ་འགྲོ་ཡང་སྒྲོ་གཤོག་མེད་པས་མཁའ་འགྲོའི་
གཙོ་མོར་ངེས་པར་ཐག་བཅད་དེ་སྦྱར་བའོ། །བཅུ་གཅིག་པ་ངེས་པ་འགོག་པའིསྦྱར་བ་་་་་།
དབྱངས་ཅན་མཛེས་སྐུ་འདབ་ལྡན་འདབ་མ་ནི། །པདྨའི་ལོ་མ་ཡིན་གྱི་གཤོག་སྒྲོ་མིན། །འོན་ཀྱང་
ཁྱོད་ཀྱི་སྙན་གོང་རྒྱན་དག་ཏུ། །རྨ་བྱའི་མདོངས་སྒྲོ་གསར་པས་མཚན་པ་མཐོང༌། །ཞེས་འདབ་ལྡན་
འདབ་མ་པདྨའི་ལོ་མ་དང་བྱ་སྒྲོ་གཉིས་ལ་སྦྱར་ཡང་དབྱངས་ཅན་མ་ལ་ཕྱི་མ་མེད་པས་སྔ་མར་བཟུང་
ནས་འོན་ཀྱང་སྙན་གོང་ལ་རྨ་བྱའི་སྒྲོ་མདོངས་མཐོང་བས་ངེས་པ་མེད་པས་ན་ངེས་པ་འགོག་པའོ། །
ཡང་ན། དབྱངས་ཅན་རྗེས་དྲན་སྤུ་དད་པའི་ལོང་དང་འཇིགས་པའི་སྤུ་ལོང༌།ཟིང་བྱེད་པ་དག མངོན་འདོད་
དད་པ་ཡིན་གྱི་འཇིགས་པ་མིན་འདིས་ངེས་པར་ཐག་བཅད་ནས།།འོན་ཀྱང་སྙིགས་དུས་འགྲོ་འདིའི་སྣང་
ཚུལ་ལ། །ཤིན་ཏུ་སྐྲག་ཅིང་འཇིགས་པའི་ངང་ཚུལ་འདི་འདྲ་མཐོང་བས་ན་མ་ངེས་ཏེ་ངེས་པ་འགོག་པའོ།སེམས་ཅན་
ལ་སྙིང་རྗེ་ཆེན་པོ་རྗེས་སུ་ཆགས་པའི་ཉམས་དང་ཁྲོ་བའི་ཉམས་གཉིས་ལ།མཐོང༌། །ཡང་ན། དབྱངས་ཅན་ཞལ་དཀྱིལ་
སྨིན་མ་རབ་གཡོ་དག །འཇོ་སྒེག་རྣམ་འགྱུར་ཉིད་ཡིན་ཁྲོ་བ་དག །མིན་འདི་ནས་ངེས་པ་ཅན་དུ་ཐག་བཅད་དེ།
མོད་འོན་ཀྱང་ཉམས་པའི་དགྲ་དང་བགེགས། །མི་གནས་དབྱིངས་སུ་སྒྲོལ་གོང་གི་ངེས་པ་འདིས་འགོག་
155

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པས་སོ།ཕྱིར་ཁྲོ་བ་ཉིད། །ཅེས་སོ །བཅུ་གཉིས་པ་འགལ་མེད་ཀྱི་སྦྱར་བ་ནི། གྲངས་མེད་མཁའ་
སྤྱོད་དབུས་ན་གཟི་ལྡན་ཅིང༌།ལུས་མེད་མུན་པ་སྟུག་པོ་མཐའ་དག་སེལ། །བཅོམ་ལྡན་ངག་གི་ལྷ་མོ་
དབྱངས་ཅན་ཉིད། །འཕགས་མ་ཡིད་བཞིན་འཁོར་ལོ་དག་ཀྱང་དེ། །ཞེས་མཁའ་སྤྱོད་ནི་རྒྱུ་སྐར་
དང་ལྷ་ལུས་མེད་ནི་ནམ་མཁའ་དང་འདོད་ཆགས་ཡིན་པས་རྐང་པ་དང་པོ་གཉིས་ཟླ་བ་དང་དབྱངས་
ཅན་ལ་སྦྱར་བ་བཞིན་སྒྲོལ་དཀར་ལ་སྦྱར་ཀྱང་འགལ་བ་མེད་པའོ། །ཡང་ན། དཀར་ཞིང་ཟླུམ་ཞལ་དང་ཟླ་བ།
པའི་དཀྱིལ་འཁོར་རབ་ཏུ་མཛེས །གདུང་སེལ་བདུད་རྩིའི་འོད་ཕྲེང་རབ་འཕྲོ་བ། །ལྷག་པའི་ལྷ་
མཆོག་དབྱངས་ཅན་དཀར་མོ་སྟེ། །གངས་ཅན་མགོན་པོ་དག་ཀྱང་དེ་བཞིན་ཉིད། །ཅེས་སོ། །བཅུ་
གསུམ་པ་འགལ་བའི་སྦྱར་བ་ནི། དབྱངས་ཅན་ཁྱོད་ཉིད་པདྨའི་སྟན་ཅན་དག ཡིན་ཀྱང་རྣ་བ་
བརྒྱད་དང་གདོང་བཞི་མེད། །དཔལ་མོ་ཟླ་བའི་ཅོད་པན་ཉིད་ལགས་ཀྱང༌། །ནག་པོ་བརྩེགས་པས་
མགྲིན་པ་སྔོ་བ་མིན། །ཞེས་པདྨའི་སྟན་ཅན་དབྱངས་ཅན་ལ་སྦྱར་ཏེ་ཁྱད་ཆོས་རྣ་བ་བརྒྱད་དང་གདོང་
བཞི་ཚངས་པ་ལ་མི་འགལ་ཡང་དབྱངས་ཅན་ལ་འགལ་ཞིང་ཁྱད་གཞི་ཟླ་བའི་ཅོད་པན་དབང་ཕྱུག་
དང་དབྱངས་ཅན་ལ་སྦྱར་ཏེ་ཁྱད་ཆོས་མགྲིན་པ་སྔོན་པོ་དབང་ཕྱུག་ལ་མི་འགལ་ཞིང་དབྱངས་ཅན་
ལ་འགལ་བས་ན་འགལ་བའི་སྦྱར་བའོ།།
ཉེར་ལྔ་པ་ཁྱད་པར་བརྗོད་པའི་རྒྱན་ནི་ཁྱད་པར་འཕགས་པ་སྟེ་ནུས་པ་ཕུལ་བྱུང་སྟོན་པ་
ལ་རིགས་སོགས་མ་ཚང་ཡང་རྨད་དུ་བྱུང་བའི་དོན་སྟོན་པ་ཞིག་དབྱེ་ན་ལྔ་ལས། དང་པོ་ཡོན་ཏན་མ་
ཚང་བའི་ཁྱད་པར་བརྗོད་པ་ནི། དབྱངས་ཅན་ལྷག་པའི་ལྷ་མོ་ཁྱོད་ཉིད་ཀྱི། །ཐུགས་རྗེའི་ཞགས་པ་
འདི་ནི་སྲ་བ་དང༌། །རིང་བ་མིན་ཀྱང་སྐལ་བཟང་ཐམས་ཅད་ཀྱི། །ཡིད་ནི་ཅིག་ཆར་དག་ཏུ་བཅིངས་
བར་ནུས། །ཞེས་དབྱངས་ཅན་ཐུགས་རྗེའི་ཞགས་པ་འདི་ཞགས་པའི་ཡོན་ཏན་སྲ་བ་དང་རིང་བ་དང་
མི་ལྡན་ན་ཡང་སྐལ་བཟང་ཐམས་ཅད་ཀྱི་ཡིད་འཆིང་ཞེས་ཐུགས་རྗེའི་ཞགས་པའི་ཁྱད་པར་བསྟན་
པ་ཉིད་དོ། །གཉིས་པ་རིགས་མ་ཚང་བའི་ཁྱད་པར་བརྗོད་པ་ནི། དབྱངས་ཅན་འདི་དག་མི་ཡི་
ཆང་བའི་ཁྱད་པར་
རིགས་མིན་ཞིང༌། །གདེངས་ཅན་དགའ་མའི་རིགས་ལས་བྱུང་བའང་མིན། །དེ་ལྟ་མོད་ཀྱི་ལྷ་དང་
བཅས་པ་ཡི། །འཇིག་རྟེན་ཀུན་གྱི་ཡིད་ལ་རབ་དགའ་སྤེལ། །ཞེས་དབྱངས་ཅན་མ་འདི་མི་དང་ཀླུའི་
156

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
རིགས་ལས་མ་བྱུང་བས་རིགས་མ་ཚང་ཡང་འཇིག་རྟེན་ཀུན་གྱི་ཡིད་དགའ་བ་སྤེལ་ཞེས་ཁྱད་པར་
བརྗོད་པའོ། །གསུམ་པ་བྱ་བ་མ་ཚང་པའི་ཁྱད་པར་བརྗོད་པ་ནི།ཁྲོ་གཉེར་སྨིན་མའི་ཕྲག་མ་
བསྡུས་ཤིང༌། །སྤྱན་རྩ་དམར་པོ་ཕྱིར་ལྡོག་མ་མཛད་ཀྱང༌། །དབྱངས་ཅན་ཁྱོད་ཀྱིས་མེ་ཏོག་མདའ་
ཅན་གྱི། །རྒོལ་བ་མཐའ་དག་འབད་རྩོལ་མེད་པར་བཅོམ། །ཞེས་ཁྲོ་གཉེར་དང་སྤྱན་ལྡོག་པ་མེད་
པས་ཀྱང་རྒོལ་བ་འཇོམས་པའི་བྱ་བ་མ་ཚང་ན་ཡང་རྒོལ་བ་ཐམས་ཅད་བཅོམ་མོ་ཞེས་དབྱངས་ཅན་
མའི་ཁྱད་པར་བསྟན་པའོ། །བཞི་པ་རྫས་མ་ཚང་བའི་ཁྱད་པར་བརྗོད་པ་ནི།དཔུང་ཚོགས་ཡན་ལག་
བཞི་དང་མི་ལྡན་ཅིང༌། །སྲ་བའི་གོ་དང་རྣོ་མཚོན་མ་བསྣམས་པར། །བྱམས་པའི་ཏིང་འཛིན་གཅིག་
གིས་དབྱངས་ཅན་མ །ཆུ་སྲིན་རྒྱལ་མཚན་ཅན་གྱི་གཡུལ་ལས་རྒྱལ །ཞེས་ཡན་ལག་བཞི་པའི་
དཔུང་སོགས་རྫས་མ་ཚང་ཡང་བྱམས་པའི་ཏིང་ངེ་འཛིན་གྱིས་བདུད་ལས་རྒྱལ་ཞེས་
མའི་ཁྱད་པར་བསྟན་པའོ། །ཡང་ན། དྲས་ཤིང་དྲུབ་པའི་ཆོས་གོས་མ་མནབས་ཤིང༌། །ལྷུང་བཟེད་
འཁར་གསིལ་ཆུ་ཚག་མ་བཅང་ལ། །དབུ་རེག་ཞབས་རྗེན་མིན་ཀྱང་ཚངས་སྲས་མ། །བདུད་བཞིའི་
གཡུལ་ལས་རྒྱལ་འདི་ངོ་མཚར་རྨད། །ཅེས་སོ། །ལྔ་པ་རྒྱུའི་ཁྱད་པར་བརྗོད་པ་ནི། ཁྲོ་དང་ང་རྒྱལ་
བཏང་བ་ལྷ་མོའི་གཟུགས། །ཁྱོད་ཐུགས་ཞི་བ་དུལ་བ་ཉེར་ཞི་ཡང༌། །བྱམས་པའི་ས་མ་དྷི་ལ་རབ
གནས་པས། །དབྱངས་ཅན་ལྷ་མོ་བདུད་བཞིའི་གཡུལ་ལས་རྒྱལ། །ཞེས་དབྱངས་ཅན་མ་ཁྲོ་བ་དང་
ང་རྒྱལ་བཏང་བ་སོགས་ཀྱིས་ཕས་རྒོལ་འཇོམས་པའི་རྒྱུ་མ་ཚང་ཡང་བྱམས་པའི་ཏིང་ངེ་འཛིན་བརྟན་
པོའི་རྒྱུའི་ཁྱད་པར་གྱིས་བདུད་བཅོམ་པར་བསྟན་པའོ། །
ཉེར་དྲུག་པ་མཚུངས་སྦྱོར་གྱི་རྒྱན་ནི་འཇིག་རྟེན་ན་ཡོངས་སུ་གྲགས་པ་ཞིག་ཕྱོགས་
མཚུངས་པར་བསྟོད་སྨད་དུ་སྒྲོ་བཏགས་པ་ཞིག་གོ། དབྱེ་ན་གཉིས་ལས་དང་པོ་བསྟོད་པའི་མཚུངས་
སྦྱོར་ནི། དབང་པོའི་གཞུ་རིས་བཀྲམ་པའི་གངས་རི་དང༌། །གསེར་གྱི་དྲྭ་བས་སྤྲས་པའི་གཉིས་
འཐུང་དབང༌། །དངུལ་གྱི་ཆུ་རིས་གཡོ་བའི་ངང་པ་མོ། །དབྱངས་ཅན་ལྷ་མོ་ཁྱོད་རྣམས་འཇིག་རྟེན་
རས་གཡ༷་བའ་
རྒྱན། །ཡང་ན།དྲི་ཟའི་རྒྱུད་མང་ལྷ་ཡི་གླིང་བུ་དང༌། །ཀ་ལ་པིངྐའི་དབྱངས་དང་བུང་བའི་གླུ། །རིག་
བྱེད་དྲན་པོའི་དབྱངས་དང་དབྱངས་ཅན་མའི། །མགྲིན་སྙན་དག་ཀྱང་རྣ་བའི་བདུད་རྩིར་མཚུངས། །
157

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཞེས་པ་ལྟ་བུ་སྟེ། དབྱངས་ཅན་མ་ལ་བསྟོད་པའི་དོན་དུ། དབྱངས་ཅན་གངས་རི་གླང་པོ། ངང་མོ་
རྣམས་འཇིག་རྟེན་མཛེས་པའི་རྒྱན་དུ་མཚུངས་པར་སྦྱོར་བ་དང་ཕྱི་མའང་སྙན་པས་རྣ་བའི་བདུད་
རྩིར་མཚུངས་པར་སྦྱོར་བའོ །གཉིས་པ་སྨད་པའི་མཚུངས་སྦྱོར་ནི། སྟོན་ཀའི་སྤྲིན་གྱི་ཕྲེང་བ་གློག་
གི་གར། །རྦ་རླབས་གཡོ་བའི་ལྦུ་ཕྲེང་འདབ་རྩེའི་ཆུ། །དབང་པོའི་གཞུ་དང་འཚོ་སྲོག་མྱུར་འཇིག་ན། །1
དབྱངས་ཅན་ཐུགས་རྗེས་བདག་ལ་མྱུར་དུ་སྐྱོབས། །ཞེས་ཚེ་སྲོག་མྱུར་དུ་འཇིག་པས་སྨད་པའི་དོན་
དུ་སྟོན་ཀའི་སྤྲིན་སོགས་མཚུངས་པར་སྦྱོར་བའོ། །
ཉེར་བདུན་པ་འགལ་བའི་རྒྱན་ནི་དངོས་པོ་ཕན་ཚུན་དུ་འགལ་བ་ལྷན་གཅིག་ཏུ་བརྗོད་པ་
ཞིག་གོ། །དབྱེ་ན་དྲུག་ལས། དང་པོ་གཞི་ཐ་དད་པའི་བྱ་བ་འགལ་བ་ནི། གཞན་འཕྲུལ་བདག་པོས་
མེ་ཏོག་མདའ། །འཕངས་ན་འགྲོ་བློ་རྨོངས་བྱེད་ཀྱང༌། །དབྱངས་ཅན་དགྱེས་པའི་ཞལ་བཟང་གི།
སྣང་བས་སྐལ་ལྡན་བློ་རྒྱས་མཛད། །ཅེས་འགྲོ་བློ་རྨོངས་པ་དང་རྒྱས་པའི་བྱ་བ་འགལ་བ་བདུད་དང་
དབྱངས་ཅན་གཞི་ཐ་དད་པའི་འགལ་བ་བརྗོད་པའོ། །གཉིས་པ་གཞི་ཐ་དད་ཀྱི་ཡོན་ཏན་འགལ་བ་ནི།
དབྱངས་ཅན་ཕྱག་གི་རྒྱུད་མང་དང༌། །ཡན་ལག་དྲུག་ཅུའི་གསུང་ཐོས་ཚེ། །དགའ་རབ་དབང་ཕྱུག་
ཡིད་གདུང་ཞིང༌། །སྐལ་བཟང་ཡིད་ནི་ལྷག་པར་སིམ། །ཞེས་དབྱངས་ཅན་མའི་གསུང་ཐོས་པས་
གདུང་བ་དང་སིམ་པའི་ཡོན་ཏན་འགལ་བ་གཞི་ཐ་དད་བདུད་དང་སྐལ་བཟང་ལ་འགྲོགས་པར་
བསྟན་པའོ །གསུམ་པ་གཞི་ཐ་དད་ཀྱི་རྫས་འགལ་བ་ནི། ཞལ་དཀྱིལ་དཀར་ཞིང་དབུ་སྐྱེས་གནག
ཤངས་རྒྱུད་གཟེངས་མཐོ་སྨིན་དཀྱུས་རིང༌། །རྐེད་སྐབས་ཕྲ་ཞིང་ནུ་འབུར་རྒྱས། །དབྱངས་ཅན་སྐུ་
ལ་སུ་མི་དད།།ཅེས་དཀར་ནག་སོགས་རྫས་འགལ་བ་གཞི་ཐ་དད་ཀྱང་དབྱངས་ཅན་སྐུའི་ཆ་ཤས་ལ་
ལྡན་པས་འགྲོགས་པར་བསྟན་པའོ །བཞི་པ་རྫས་དང་ལས་འགལ་བ་ནི། ཞལ་གྱི་ཟླ་བ་རབ་གང་
ཞིང༌། །སྤྱན་གྱི་ཨུཏྤལ་འཛུམ་པ་དང༌། །ཚེམས་དཀར་ཀུནྡའི་ཕྲེང་མཛེས་པའི། །དབྱངས་ཅན་སྐུ་
ཡིས་བདུད་ཡིད་སྲེག །ཅེས་ཟླ་བ་ཨུཏྤལ་ཀུནྡའི་རྫས་དང་སྲེག་པའི་བྱེད་ལས་འགལ་བ་ལྟ་བུའོ །
ལྔ་པ་གཞི་གཅིག་ལ་བྱ་བ་འགལ་བ་ནི། དབྱངས་ཅན་ཁྱོད་ཀྱི་བྱམས་པ་ཡི། །ཏིང་འཛིན་ཞི་བའི་
མཚོན་ཆ་འདི། །མདའ་ལྔའི་དཔུང་ལ་མ་བཏབ་ཀྱང་། །སྡུག་བསྔལ་ཟུག་རྔུས་མནར་བར་གྱུར། །
158

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
ཞེས་མཚོན་བཏབ་པས་ཟུག་རྔུ་བསྐྱེད་པ་ཡིན་པ་ལ་དབྱངས་ཅན་མས་བྱམས་པའི་མཚོན་ཆ་མ་
བཏབ་ཀྱང་ཟུག་རྔུས་མནར་བའི་བྱ་བ་འགལ་བ་བདུད་ཀྱི་གཞི་གཅིག་ལ་འགྲོགས་པར་བསྟན་པའོ །
དྲུག་པ་གཞི་གཅིག་གི་རྫས་འགལ་བ་ནི།རྒྱ་མཚོའི་ལྷ་མོ་དབྱངས་ཅན་མ།།དགྱེས་པའི་ཞལ་གྱི་འོད་
ཟེར་དག དཀར་སེར་དམར་ལྗང་སྔོ་བ་འདིས། །རེག་རྣམས་རྟག་ཏུ་སིམ་པར་མཛད། །ཞེས་དཀར་
སེར་དམར་སྔོ་སོགས་རྫས་འགལ་བ་དབྱངས་ཅན་གྱི་ཞལ་སྒོའི་འོད་ཟེར་གྱི་གཞི་གཅིག་ལ་འགྲོགས་
པར་བསྟན་པའོ། །
ཉེར་བརྒྱད་པ་སྐབས་མིན་བསྟོད་པའི་རྒྱན་ནི།ཡུལ་འགའ་ཞིག་ལ་ཕྱི་ལྟར་ན་བསྟོད་པའི་
སྐབས་མིན་ཀྱང་། ནང་གི་ཞེ་འདོད་ཀྱི་བསམ་པ་ཁོང་དུ་མ་བབ་པས་བསྟོད་པ་ཞིག་གོ།འོ་ན་འདི་
དང་བསྡུས་བརྗོད་གཉིས་ཀ་གཞན་ལ་བསམ་ནས་གཞན་བརྗོད་པ་ཡིད་པས་ཁྱད་པར་ཅི་ཡོད་ཅེ་ན་
ཡོད་དེ།དེར་ནི་དོན་གཞན་འདྲ་བ་ཁོ་ན་བརྗོད་ལ་འདིར་ནི་མི་འདྲ་བ་བརྗོད་པས་སོ །དཔེར་ན།
འབད་པས་བསྟེན་ཀྱང་ཞལ་བཟང་མི་སྟོན་པའི། །དབྱངས་ཅན་སྒོམ་བཟླས་ཁུར་ལྕིས་མི་དུབ་པར། །
ནགས་ཕུག་ཆུ་དང་རྩྭ་ཡིས་འཚོ་བཞིན་དུ། །བག་ཡངས་སྤྱོད་པའི་རི་དྭགས་འདི་རྣམས་བདེ། །ཞེས་
དབྱངས་ཅན་འབད་པས་བསྒྲུབས་ཀྱང་ཞལ་མ་མཐོང་བས་ཡིད་དབྱུང་སྐབས་སུ་མ་བབ་བཞིན་རི་
དྭགས་ལ་བསྔགས་པ་བཞིན་ནོ། །
སྔགས་པ་བཞན་ན།
ཉེར་དགུ་པ་ཟོལ་བསྟོད་ཀྱི་རྒྱན་ནི། ཡུལ་འགའ་ཞིག་ལ་འཕྲལ་དུ་སྨད་པ་བཞིན་བྱས་
ཕུགས་ཀྱིས་བསྟོད་ནས་ཡོན་ཏན་ཁྱད་འཕགས་སྟོན་པ་ཞིག་གོ། །འོ་ན་ཆ་ལས་བསྟོད་པ་དང་ཁྱད་
པར་ཅི་ཞེ་ན་དེར་ནི་སྐྱོན་གྱི་ནང་དུ་ཡོན་ཏན་འགའ་ཞིག་བརྗོད་པ་ཡིན་ལ།འདིར་ནི་སྐྱོན་ལྟར་སྣང་
བའི་ཡོན་ཏན་ན་ལས་སྐྱོན་གཏན་ནས་མི་བརྗོད་པའོ། །དབྱེ་ན་གསུམ་ལས།དང་པོ་ཟླ་བོའི་ཟོལ་
བསྟོད་ནི། ངར་འཛིན་བློ་ལྡན་ཚངས་པས་ཀྱང༌། །བློ་གྲོས་སྩོལ་ནས་ཉོན་མོངས་དྲི། །མ་ལུས་སྤངས་
པའི་དབྱངས་ཅན་མས། །ཤེས་རབ་མཆོག་སྩོལ་ངོ་མཚར་ཅི །ཞེས་ཚངས་པ་ཉོན་མོངས་ཅན་གྱིས་
ཀྱང་བློ་གྲོས་སྟེར་ན་དབྱངས་ཅན་ཉོན་མོངས་སྤོངས་པས་ཤེས་རབ་བློ་གྲོས་སྟེར་བ་ཅི་མཚར་ཞེས་
སྨད་པ་ལྟར་བྱས་ནས་ཟླ་བོའི་ཟོལ་གྱིས་བསྟོད་པའོ །གཉིས་པ་བྱ་བའི་ཟོལ་བསྟོད་ནི། དྲག་པོའི་
159

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཟླ་བའི་ཅོད་པན་དང༌། །ཚངས་པའི་པད་གདན་འཕྲོགས་གྱུར་པ། །འགྲོ་བའི་མ་མ་དབྱངས་ཅན་མ། །
ཁྱོད་ཀྱི་མཛད་པ་འདི་རིགས་སམ །ཞེས་དབང་ཕྱུག་གི་ཅོད་པཎ་དང་ཚངས་པའི་པད་གདན་འཕྲོག་
པ་མི་རིགས་ཞེས་བྱ་བ་ལ་སྨད་པ་ལྟར་བྱས་ནས་དབྱངས་ཅན་མ་ལ་ཟོལ་གྱིས་བསྟོད་པའོ། །
གསུམ་པ་ཡོན་ཏན་གྱི་ཟོལ་བསྟོད་། དབྱངས་ཅན་ལྷག་པའི་ལྷར་བཟུང་བའི། །བརྩོན་ལྡན་བློ་
གྲོས་གསལ་བ་རྣམས། །དལ་བའི་བདེ་བ་མི་ཐོབ་པར། །རྟག་ཏུ་འཆད་རྩོད་རྩོམ་པས་གཡེང་། །
ཞེས་དབྱངས་ཅན་ལྷར་བཟུང་བ་རྣམས་དལ་བ་མི་ཐོབ་པར་འཆད་རྩོད་རྩོམ་གསུམ་གྱི་གཡེང་ཞེས་
སྨད་པ་ལྟར་བྱས་ནས་ཤེས་རབ་རྒྱས་པ་སོགས་བསྟེན་པའི་ཡོན་ཏན་ལ་ཟོལ་གྱིས་བསྟོད་པའོ། །
སུམ་ཅུ་པ་ངེས་བསྟན་གྱི་རྒྱན་ནི།དོན་གྱི་དངོས་པོ་ངེས་པར་བསྟན་པར་བྱ་བ་དེ་ལ།དོན་
གཞན་གྱི་འཇུག་པའམ་བྱེད་པ་ཉི་མས་པདྨ་རྒྱས་པ་ལྟ་བུའམ་ཟླ་བ་ཤར་བས་མུན་པ་ནུབ་པ་བཞིན་ཏེ་
དོན་དེ་དང་མཚུངས་པའི་འབྲས་བུ་འགའ་ཞིག་སྟེ་གྲོགས་ལ་ཕན་པ་ལྟ་བུའི་མཆོག་དང་མཆོག་མིན
སྟོན་པ་ཞིག་གོ། །དབྱེ་ན་གཉིས་ལས དང་པོ་མཆོག་གི་ངེས་པར་བསྟན་པའི་རྒྱན་ནི།དབྱངས་ཅན་
ཐུགས་རྗེ་གང་གི་སྙིང་ཞུགས་པས། །རྣམ་དཀར་བློ་གྲོས་རྒྱས་པར་ངེས་བསྟན་ཆེད། །ཉིན་བྱེད་འོད་
ཀྱི་ཕྲེང་བས་ཆུ་གཏེར་གྱི། །འཇུག་ངོགས་ལྷུང་བས་པད་ཚལ་བཞད་པར་བྱེད །ཅེས་ཉི་མས་པད་
ཚལ་རྒྱས་པ་དེས་དབྱངས་ཅན་ཐུགས་རྗེས་བློ་གྲོས་འཕེལ་བར་མཚོན་པའམ་ངེས་པར་བསྟན་པའོ། །
གཉིས་པ་མཆོག་མིན་ངེས་བསྟན་གྱི་རྒྱན་ནི།སྨག་རུམ་མུན་པའི་གླིང་གནས་སེམས་ཅན་དག །རང་
གི་ལག་པ་བརྐྱང་བསྐུམ་མི་མཐོང་བ། །འདི་ཡིས་དབྱངས་ཅན་གྱིས་སྤངས་སྐལ་ངན་རྣམས། །
རྨོངས་དང་གཏི་མུག་གིས་གནོན་ངེས་པར་མཚུངས །ཞེས་མུན་པའི་སེམས་ཅན་རང་གི་ལག་པ་
བརྐྱང་བསྐུམ་ཡང་མི་མཐོང་བ་དེས་དབྱངས་ཅན་མས་སྤངས་པའི་སྐལ་ངན་རྨོངས་པས་ནོན་པ་
མཚོན་པའམ་ངེས་པར་བསྟན་པའོ།།
སུམ་ཅུ་རྩ་གཅིག་པ་ལྷན་ཅིག་བརྗོད་པའི་རྒྱན་ནི། ཡུལ་གང་དང་གང་གི་ཡོན་ཏན་ལས་
དང་རྫས་རྣམས་ལྷན་གཅིག་པ་སྟེ་ཅིག་ཅར་དུ་བརྗོད་པ་ཞིག་གོ། །དབྱེ་ན་གསུམ་ལས། དང་པོ་ཡོན་
ཏན་ལྷན་ཅིག་བརྗོད་པའི་རྒྱན་ནི། དབྱངས་ཅན་དགྱེས་པའི་འཛུམ་འོད་དང༌། །ཟླ་བའི་བསིལ་ཟེར་
160

སྙན་ངག་ཟུར་རྒྱན་དཔེ་དོན་གསལ་བའི་མེ་ལོང་།
ལྷན་ཅིག་དཀར། །མཚན་དཔེ་གསལ་བའི་སྐྱེ་མཆེད་དང༌། །རི་དྭགས་རི་མོ་ལྷན་ཅིག་བཀྲ། །ཞེས་
དབྱངས་ཅན་གྱི་འཛུམ་འོད་དང་ཟླ་ཟེར་ལྷན་ཅིག་དཀར་བ་སོགས་ཡོན་ཏན་ལྷན་ཅིག་བརྗོད་པའོ། །
གཉིས་པ་ལས་ལྷན་ཅིག་བརྗོད་པའི་རྒྱན་ནི།སྟོན་མཚན་ཟླ་བའི་དཀྱིལ་འཁོར་དང༌། །ལྷན་ཅིག་
དབྱངས་ཅན་ཐུགས་རྗེ་འཕེལ །ཟླ་བས་ཀུ་མུད་བཞད་པ་དང༌། །ལྷན་ཅིག་ཐུགས་རྗེས་བདག་བློ་
རྒྱས། །ཞེས་ཟླ་བས་ཀུ་མུད་བཞད་པ་དང་དབྱངས་ཅན་ཐུགས་རྗེས་བདག་བློ་རྒྱས་པའི་བྱ་བ་ལྷན་
ཅིག་བརྗོད་པའོ །གསུམ་པ་རྫས་ལྷན་ཅིག་བརྗོད་པ་ནི། རབ་མཛེས་མེ་ཏོག་རྒྱས་པའི་ཚལ། །ཆར་
དུས་མཁའ་ལ་དབང་པོའི་གཞུ། །དབྱངས་ཅན་མཛེས་སྐུ་ལྷ་ཡི་གོས། །འདི་དག་ཕན་ཚུན་ལྷན་ཅིག་
བཀྲ། །ཞེས་མེ་ཏོག་དང་འཇའ་དང་དབྱངས་ཅན་གྱི་ན་བཟའ་སྟེ་རྫས་ཐ་དད་པ་ལྷན་ཅིག་བརྗོད་
པའོ །སོ་གཉིས་པ་ཡོངས་རྗེས་ཀྱི་རྒྱན་ནི་ཡོན་ཏན་དང་བྱ་བ་ལ་སོགས་པའི་དོན་རྣམས་ཕན་ཚུན་དུ་
བསྣོལ་བའམ་རྗེ་བ་ཞིག་སྟེ། དཔེར་ན། དབྱངས་ཅན་ཞལ་བཟང་མཚན་དཔེས་སྤྲས་པ་དང༌། །དྲི་
ཟའི་པི་ཝང་རྡུང་བའི་སྒྲ་བརྒྱ་ཡིས། །ས་གསུམ་འགྲོ་བ་ཀུན་གྱི་ཡིད་འཕྲོག་ནས། །མིག་དང་རྣ་བར་
བདུད་རྩིའི་བཅུད་ལེན་བྱིན། །ཞེས་དབྱངས་ཅན་མའི་ཞལ་དང་པི་ཝང་གིས་ཡིད་འཕྲོག་པ་དང་མིག་
རྣར་བདུད་རྩི་བྱིན་པའི་ལས་གཉིས་བསྣོལ་བའམ་བརྗེས་པའོ །
སོ་གསུམ་པ་ཤིས་བརྗོད་ཀྱིས་རྒྱན་ནི། ཡིད་ལ་མངོན་པར་འདོད་པ་སྟེ་དོན་དུ་གཉེར་བྱའི་
པ་ཞིག་སྟེ་དཔེར་ནདངོས་པོ་ཇི་ལྟར་རིག་པ་ལ་སྨོན་པའམ་བསྔགས་པ་བརྗོད་པ་ཞིག་སྟེ་དཔེར་ན།རྒྱལ་བ་ཀུན་ཡུམ་ཡེ་
ཤེས་མཁྱེན་བརྩེའི་གཏེར། །ལྷག་པའི་ལྷ་མོ་དབྱངས་ཅན་ཐུགས་རྗེ་ཡིས། །བདག་བློ་རིག་གནས་
ཀུན་ཤེས་འཇིག་རྟེན་འདིར། །སྙན་ངག་དགའ་སྟོན་རྒྱས་པའི་ཤིས་པ་སྩོལ། །ཞེས་དབྱངས་ཅན་
ཐུགས་རྗེས་བློ་གྲོས་འཕེལ་ཏེ་སྙན་ངག་གི་བསྟན་པ་འཕེལ་བར་སྨོན་པའོ།།
སོ་བཞི་པ་རབ་སྤེལ་གྱི་རྒྱན་ནི། ཐ་དད་པའི་རྒྱན་གཉིས་སམ་མང་པོ་བསྲེས་པ་ཚིག་སྦྱོར་
གཅིག་ལ་གནས་པ་ཞིག་སྟེ། དཔེར་ན། ཟླ་ལྟར་གསལ་བ་དབྱངས་ཅན་ཐུགས་རྗེ་ཡི། །འོད་བརྒྱས་
བདག་བློ་སྤེལ་བ་ངེས་བསྟན་ཆེད། །ཉི་མས་པདྨ་རྒྱས་མཐོང་མཚར་ཏེ། །བརྒྱ་བྱིན་མིག་སྟོང་ཕྱེ་
ནས་ལྟ་བར་སྙམ། །ཞེས་ཟླ་བ་ལྟར་སོགས་རྐང་པ་དང་པོ་ལ་དཔེ་རྒྱན། གཉིས་པ་ལ་གཟུགས་ཅན་
161

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གསུམ་པ་ལ་ངེས་བསྟན།བཞི་པ་ལ་རབ་བརྟགས་ཏེ་རྒྱན་བཞི་འདྲེས་པ་ཞིག་གོ། །
སོ་ལྔ་པ་དགོངས་པ་ཅན་གྱི་རྒྱན་ནི། སྙན་ངག་སྦྱོར་མཁན་གྱི་བསམ་པའམ་རྟོག་པ་ནི་
གོངས་པ་སྟེ་སྙན་ངག་གི་རྒྱུན་ལ་ཐོག་མ་ནས་བརྩམ་སྟེ་གྲུབ་པའི་བར་གནས་པ་བཅད་ལྕུག་སྤེལ་
མའི་བདག་ཉིད་ཀྱི་རབ་སྦྱོར་དེ་ནི་དགོངས་པ་ཅན་ཞེས་བྱའོ། །འདི་ལ་དཔེར་བརྗོད་རྒྱས་པར་མི་
དགོས་ཏེ་བསྟན་བཅོས་མེ་ལོང་རང་གི་གཞུང་རངས་པོ་ལ་གནས་མོད། འོན་ཏང་དཔེར་བརྗོད་པ་
ཙམ་ནི། དེ་ལྟར་མེ་ལོང་ལས་གསུངས་དོན་རྒྱན་གྱི། །དཔེར་བརྗོད་མ་ཚང་མེད་པའི་ཟུར་རྒྱན་འདི། །
སྙན་ངག་གཞུང་ལུགས་བསྟན་པ་འཕེལ་བའི་སླད། །བློ་ལྡན་སློབ་ཚོགས་དགྱེས་པ་བསྐྱེད་ཕྱིར་སྤེལ། །
ཞེས་སོ །སླར་ཡང་དགེ་ཚོགས་བསྔོ་བས་རྒྱས་གདབ་པ་ནི། བདག་གཞན་དུས་གསུམ་དགེ་བའི་
དངོས། །ཟླ་ཚེས་ལྟར་དཀར་གང་བསགས་དང༌། །ལེགས་བཤད་འདི་སྦྱར་ལེགས་བྱས་ཚོགས། །མ་
ལུས་གཅིག་ཏུ་བསྡོམས་པའི་མཐུས། །རིག་གནས་ལྔ་ཡི་རྒྱལ་མཚན་རྩེར། །བཀའ་བརྒྱུད་བསྟན་
པའི་ཡིད་བཞིན་ནོར། །དར་རྒྱས་གཟི་བྱིན་འབར་བ་ཡིས། །བཀྲ་ཤིས་སྣང་བས་ཁྱབ་གྱུར་ཅིག །
ཅེས་པ་འདི་ཡང་དབྱི་ཤོད་ལྷུན་པོའི་གདན་སར། ༸ཆོས་རྗེ་མཆོག་གི་སྤྲུལ་པའི་སྐུ་ཟུང་ལ་སློབ་གཉེར་འབུལ་བའི་སྐབས་སུ་བྲིས་པའི་
འཕྲོས་རྫོགས་པར་གྱིས་ཞེས ལྔ་རིག་སྨྲ་བའི་དབང་པོ་ལྡན་མ་དགེ་སློང་ཀརྨ་ཚུལ་ཁྲིམས་རྣམ་དག་དཔལ་བཟང་པོས་བསྐུལ་ངོར།
༧མཁན་མིང་འདུལ་བ་འཛིན་པ་ངག་དབང་བློ་གྲོས་རིན་ཆེན་སེང་གེ་ལེགས་བཤད་སྒྲ་དབྱངས་རྒྱ་མཚོས། ༧འོག་མིན་ཀརྨའི་གདན་ས་
ཐམས་ཅད་འདུལ་བྱེད་མེ་མོ་ཕག་གི་ལོ་མགོ་ཟླ་བའི་དམར་ཕྱོགས་ཀྱི་རྒྱལ་བ་གཉིས་པ་ལ་གྲུབ་པ་འདིས་ཀྱང་རྒྱལ་བའི་བསྟན་པ་འཆད་
རྩོད་རྩོམ་གསུམ་གྱི་སྒོ་ནས་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པའི་རྒྱུར་གྱུར་ཅིག་སྭ་སྟི་ཤྲཱི་ཤྲཱི་
བི་ཛ་ཡནྟུ༎ ༎
162

༄༅། །སྙན་ངག་ལེའུ་དང་པོའི་དཔེར་བརྗོད་གཏེར་ཆེན་རྣམ་ཐར་ལ་
བསྔགས་པ་རིག་འཛིན་དགའ་སྟོན་བཞུགས།
ཀརྨ་རིན་ཆེན་དར་རྒྱས།
སྙན་ངག་ལེའུ་གོང་མའི་དཔེ་བརྗོད་ལ་དང་པོ་ཤིས་པ་བརྗོད་པ་ནི། མཁྱེན་པའི་མཁའ་ལ་
མཐའ་དག་གཟུག་ཅན་བརྩེ་བའི་ཉིན་བྱེད་ནུས་པའི་འོད་སྟོང་རབ་འབར་བས། །འགྲོ་བའི་མ་རིག་མུན་པ་
ཀུན་སེལ་ཐུབ་བསྟན་ལུང་རྟོགས་པད་ཚལ་བཞད། །མཚོ་སྐྱེས་མ་ཧཱ་རུའི་རྒྱལ་ཚབ་མཆོག་གྱུར་
བདེ་ཆེན་གླིང་པ་ཞེས། །གངས་ཅན་མཁས་དང་གྲུབ་པའི་གཙུག་རྒྱན་ནམ་མཁའི་ནོར་བུས་དགེ་
ལེགས་སྩོལ། །གཉིས་པ་ཕྱག་བྱ་བ་།སྔ་འགྱུར་བསྟན་པ་གཏིང་དཔག་དཀའ་རྣམ་གྲངས་བརྗོད་པའི་རྒྱན་
བའི་རྒྱ་མཚོ་ཆེར།།ཐོགས་མེད་བགྲོད་པའི་མཚར་ལེགས་བཤད་གྲུ་ཆེན་གྱིས། །སྐལ་ལྡན་ཚོགས་
རྣམས་ཅི་བདེར་འཇུག་པའི་ཐབས་མཁས་སྒོ །འབྱེད་པའི་བྱེད་པོ་གཏེར་ཆེན་བླ་མ་ལ་ཕྱག་འཚལ། །
གསུམ་པ་དངོས་པོ་ངེས་བསྟན་ནི།རྣམ་ཐར་རྫུ་འཕྲུལ་བཞི་ལྡན་སྟོབས་བཅུའི་ཤུགས། །རབ་རྫོགས་
ཅང་རིམ་པ་ཅན་གྱི་རྒྱན་མཆན།ཤེས་རྟ་དང་གླང་པོའི་ལུས །སྒྲ་དོན་གབ་ཚིག་ནོར་བུའི་རྒྱན་གྱིས་སྤྲས། །
རྣམ་དག་གསེར་གྱི་སྦྱོར་བ་སེམས་སྐྱེད་དམ་པ།འཁོར་ལོས་སྣ་ཐོག་མར་དགེ་བ།དྲངས་པ། །ཤེས་དངོས་གཞི་
དམིགས་མེད་དམ་པ།རབ་བཙུན་མོ་ཐབས་བར་དུ་དགེ་བ།མཁས་ཁྱིམ་གྱི་བདག བསམ་རྗེས་བསྔོ་བ་དམ་པ
འཕེལ་ཐ་མར་དགེ་བ དབང་པོ་བདུད་འཇོམས་དམག་གི་དཔོན། །ཀུན་བཟང་རྒྱལ་སྲིད་མཛེས་པའི་
རྒྱན་དུ་སྤེལ།།
༡ཤོ་ལོ་ཀ་གཅིག་གིས་བརྗོད་བྱའི་དོན་ཐམས་ཅད་རྫོགས་པར་སྟོན་ནུས་པ་གྲོལ་བ་ནི།
163

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རྨད་བྱུང་ཚོགས་གཉིས་ཆུ་གཏེར་ལས། །ལེགས་འཁྲུངས་གཏེར་ཆེན་རྒྱུ་སྐར་བདག །མཁྱེན་བརྩེ་
ནུས་པའི་སྣང་བ་ཡིས། །བདག་བློའི་ཀུནྡ་བཞད་པར་མཛོད། ༢།བསྔགས་བརྗོད་ཀྱི་ཡུལ་གཅིག་ལ་
ཤོ་ལོ་ཀ་དུ་མ་ཡོད་པ་བྱ་བའི་ཚིག་གཅིག་གིས་ཐམས་ཅད་གསལ་ནུས་པ་རིགས་ནི། སྲིད་ཞིའི་
མཐའ་ལས་འདྲེན་པའི་དཔལ། །མཚན་བཟང་མེ་ཏོག་རབ་མཛེས་པ། །དཔེ་བྱད་བཟང་པོའི་འབྲས་
བུས་བརྗིད། །ཡང་དག་རྫོགས་པའི་སངས་རྒྱས་བཞིན། །སྲིད་ན་འཕགས་པའི་གཙུག་ཏོར་གང་། །
རལ་པའི་ཅོད་པཎ་རབ་འཁྱིལ་བས། །རབ་སྦས་ངུར་སྨྲིག་གོས་བཟང་ཀླུབ། །བྱང་སེམས་རྒྱལ་བའི་
མྱུ་གུ་བཞིན བཞི་སྡེ་བཞི།ལྡན་ཆོས་ཀྱི་རྒྱལ་སྲིད་ཆེར། །ཐབས་ཤེས་ཞབས་ཟུང་རབ་བཀོད་ཅིང༌། །
ཟབ་རྒྱས་ཆོས་འཁོར་བསྐོར་བའི་ཚེ །ལྷར་བཅས་འགྲོ་བའི་ཡིད༵་འཕྲོག་འགྱུར། ༣།གཅོད་
མཚམས་དང་བྱ་ཚིག་སྣ་ཚོགས་པ་རང་དབང་ཅན་ཤོ་ལོ་ཀའི་གྲངས་ངེས་བཟུང་མེད་པ་བརྗོད་བྱ་དུ
མས་ཕྱུག་པ་རྒྱལ་པོའི་མཛོད་ནང་གི་ནོར་ལྟ་བུ་རྣམ་པར་དུ་མར་གནས་པ་མཛོད་ནི། སྣང་སྲིད་ཟིལ་
གནོན་གུ་རུ་པདྨ་ཡི། །སྤྲུལ་པའི་ཟློས་གར་གཏེར་ཆེན་ཆོས་ཀྱི་རྗེ། གང་དེའི་རྣམ་ཐར་ས་གསུམ་
མཛེས་པའི་རྒྱན། །ཆོས་ནོར་གཏེར་གྱི་སྒོ་འཕར་བརྒྱ་ཕྲག་ཕྱེས། །མི་ནུབ་བསྟན་པའི་རྒྱལ་མཚན་
སྲིད་རྩེར་བསྒྲེང༌། །དེ་ཚེ་སྐྱེ་དགུའི་བདག་པོ་ཚངས་པ་ཡང་། །གཟུགས་ཁམས་གནས་སུ་བྲོས་ཤིང་
གདོང་བཞི་དང༌། །སྒྲ་འཛིན་བཀྲ་ཤིས་རྟགས་སུ་མངོན་སྤྲུལ་ཞིང་། །སྙན་ཞིང་འཇེབས་པའི་སྒྲ་ལ་
བཀྲགསརྟགསསུམརན
ཉན་པ་འདྲ། །དེ་ཐོས་རྣམ་པར་རྒྱལ་བའི་ཁང་བཟང་ནས། །མཆོད་སྦྱིན་བརྒྱ་པས་འདྲེན་བྱེད་སྟོང་
བསྒྲད་བལྟས། །ཉི་མ་ཟླ་བས་གླིང་བཞིར་དྲིལ་ཆེན་བསྒྲགས། །ཨེ་མ་དམ་པའི་ཡོན་ཏན་བསམ་མི་
ཁྱབ། །༤བརྗོད་བྱའི་དོན་གཅིག་ལ་ལོ་ཀ་དང་བྱ་ཚིག་དུ་མ་ཡོད་པ་འདུས་པ་ནི།གཏེར་ཆེན་བླ་མ་
འགྲོ་བའི་མགོན་པོ་ཡི། ཞབས་པད་འཁོར་ལོས་མཚན་པའི་རྡུལ་ཕྲན་ཡང༌། །ལྷར་བཅས་སྐྱེ་དགུའི་
གཙུག་ཏུ་མངོན་མཆོད་པ། །མདོ་སྔགས་བསྟན་པ་མཛེས་རྒྱན་ཐིག་ལེར་གྱུར། །གང་གི་གྲགས་པ་
ཆར་དུས་དབྱར་གྱི་རྔ། །གངས་ཅན་ལྷ་ཡི་ལམ་བསྒྲགས་པ་། །སྐལ་ལྡན་ཁྱིམ་གྱི་གཙུག་ཕུད་
ལྡན་པ་ཡི། །སྔོན་མེད་ཡིད་ལ་དགའ་བ་སར་པ་ཐོབ། །ཐུགས་རྗེ་བྱིན་རླབས་མི་ཟད་འདོད་དགུའི་
ཆར། །སྣོད་ལྡན་ཞིང་ས་གཤིན་པོར་ལེགས་བབས་པས།།ཕན་དང་བདེ་བའི་ལོ་ཏོག་ཡོངས་སུ་སྨིན། །
164

སྙན་ངག་ལེའུ་དང་པོའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགའ་སྟོན
དཔལ་དང་འབྱོར་པ་རབ་ཏུ་རྒྱས་པར་བྱས། །བརྗོད་བྱའི་དོན་གཏེར་ཆེན་བླ་མ་གཅིག་པུ་ལ་ལོ་ཀ་
གསུམ་ལ་བྱ་ཚིག་ཐིག་ལེར་གྱུར།སར་པ་ཐོབ།ཡོངས་སུ་སྨིན།རབ་ཏུ་རྒྱས་སྦྱར་བའོ །
གྲོང་ཁྱེར་ལ་བསྔགས་པ་ནི།འོག་མིན་ས་ལ་སྤྱོད་པའི་གྷནྡྷོ་ལ།།བིཤྭ་ཀརྨའི་འཕྲུལ་ལས་
སྣང་བ་བཞིན། །གང་དེའི་ཡང་དབེན་གསང་སྔགས་ཕོ་བྲང་ཞེས། །ངོ་མཚར་སྒྱུ་མ་མཁན་གྱི་བཟོ་
བཀོད་འདྲ། །རྒྱ་མཚོ་ལ་བསྔགས་པ་ནི། འོད་སྟོང་ལྡན་པ་འབུམ་ཕྲག་གི། གནམ་སྔོན་ཞུན་མ་
བཞུས་པ་བཞིན། །འབྱུང་འགྱུར་ལེགས་ཉེས་གཏེར་ཆེན་གཤེགས་ལོར་མཚོ་སྐམ་པ་མཆན་བརྡ་སྟོན་པའི །
མཚར་གླེ་མཚོ་མཆནྡཱདྷཱ་ཀིའི་བླ་མཚོ་མཛེས། །རི་བོ་ལ་བསྔགས་པ་ནི། དང་པོའི་ཡི་གེ་རབ་བཀྲ་རབ་ཏུ་
མཐོ། །ཚེ་ཡི་བུམ་པ་གསེར་ཉ་སོགས་ཀྱིས་མཛེས། །ཟླ་གམ་དབང་གི་དཀྱིལ་འཁོར་ནམ་མཁའི་
མཛོད། །ས་ཡི་ཐིག་ལེ་ཟབ་བདུན་གཏེར་གྱི་གནས། །དུས་ལ་བསྔགས་པ་ནི། ནེའུ་གསེང་གཡུ་ཡི་
མདོག་ལྟར་རབ་སྔོ་ཞིང༌། །ཡུལ་པས་འདྲེན་བྱེད་དགུང་དུ་སྟོད་པའི་། །མ་མོ་མངོན་རྫོགས་རྒྱལ་
པོའི་ཕོ་བྲང་ནས། །ཟབ་གཏེར་བཞེས་པའི་དུས་བཟང་ཡིད་ལ་དྲན། །ཉི་མ་འཆར་བའི་བསྔགས་པ་
བརྗོད་པ་། །སྤྲིན་བྲལ་ལྷ་ལམ་ཡངས་པ་རུ །ཉིན་བྱེད་དཀྱིལ་འཁོར་ཤར་བའི་ཚེ། །འགྲོ་ལ་ཕན་
བདེའི་སྣང་བ་སྦྱིན། །ཐོད་རྒལ་ལམ་གྱི་བོགས་ཀྱང་འདོན། །ཟླ་བ་འཆར་བའི་བསྔགས་པ་ནི། །
ཤར་ཕྱོགས་ས་འཛིན་རྩེ་མོ་ནས། །ཆུ་ཤེལ་དབང་པོའི་དཀྱིལ་འཁོར་གང་། །མངོན་པར་གསལ་ཞིང་
འཕགས་པའི་ཚེ །མུན་ཚོགས་བཅོམ་ཞིང་ཀུ་མུད་འཕེལ། །སྐྱེད་ཚལ་ལ་བསྔགས་པ་ནི། །འབྲས་
བུའི་དུད་པའི་ལྗོན་ཤིང་གཞོན་ནུའི་ཚོགས། །ལོ་འདབ་ཕང་ཕུང་གཡོ་བའི་སྐྱེད་ཚལ་དུ། །ངོ་མཚར་
ལོ་རྒྱུས་གཏམ་གྱི་རོལ་མོ་དང་། །བྷྲ་མ་ར་དང་དགྱེས་གསང་སྔགས་ཆོས་གླིང་གི་སྐྱེད་ཚལ་དུ་འབྲུག་པ་ཕྱག་མཛོད་
ཀྱིས་ལོ་རྒྱུས་ཉམས་མཚར་སྣ་ཚོགས་གཏེར་ཆེན་བླ་མ་ཐུགས་དགྱེས་པའི་ལྷན་གཅིག་བརྗོད་བཞད་ལྷན་གཅིག་དིར། །ཆུ་ཡི་
རོལ་རྩེད་ལ་བསྔགས་པ་ནི། །སྣ་ཚོགས་མེ་ཏོག་བཀྲ་བའི་སྤང་ལྗོངས་དབུས །ནད་སེལ་སྨན་
མཆོག་བདུད་རྩིའི་རྫིང་བུ་རུ་དགེ་རྒྱལ་རྫ་དགུའི་གཞུང་དུ་སྨན་ཆབ་ལ་ཁྲུས་སུ་ཞུགས་སྐབས་མཆན།གཏེར་ཆེན་སྟོན་
འཁོར་ཁྲུས་ལ་ཞུགས་པའི་ཚེ། །ལྷ་ཡི་དགའ་ཚལ་ས་ལ་འཕོས་པ་བཞིན། །ཆང་འཐུང་ལ་བསྔགས་
པ་ནི། ཤར་ཕྱོགས་དཀར་མོ་སྟག་ཚང་སེང་ཕུག་ཏུ། །ཟངས་མདོག་དཔལ་རིའི་དག་སྣང་འབྱམས་
165

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཀླས་ཤིང༌། །མི་དབང་ལྷ་ཡི་སྲས་པོ་འཁོར་དང་བཅས། །དགའ་བའི་བྲོ་འཁྲབ་བདུད་རྩིར་ལོངས་སུ་
སྤྱད། །དགའ་བའི་དགའ་སྟོན་ནི། ས་སྤྱོད་ལུས་ཕྲའི་གཙོ་མོའི་ལྗོན་བཟང་ལ། རིག་འཛིན་མཆོག་གི་
འཁྲི་ཤིང་ལེགས་འཁྲིལ་ནས། །བདེ་ཆེན་དགའ་བའི་གར་གྱིས་རབ་བསྐུལ་ཚེ། །ལྷན་སྐྱེས་བདེ་ཆེན་
འདྲེན་ལ་མཆོག་ཏུ་གྱུར། །མ་ཚོགས་པ་ནི།གབ་ཐབས་ལུང༌།གསང་གསང་ལུང༌།ལུང་ལས་གསལ་བའི་
པདྨ་ཅན། །གསང་བའི་ཚོགས་འཁོར་བསྐོར་བར་བརྡས་བསྐུལ་ཀྱང༌། །མ་ཚོགས་རྣམ་ཀུན་མཆོག་
དང་ལྡན་པའི་མ།།ཡིད་རིག་ཆོས་ཀྱི་ཕྱག་རྒྱ་ཆེན་པོར་རོལ། །བག་མ་གཏོང་ལེན་ནི།གུ་རུས་བཀའ་
བཞིན་རྩི་ཡི་དར་ལུང་ནས། །ཟུར་མཁར་སྲས་མོ་མེ་ཏོག་སྒྲོལ་མ་ཉིད། །གནས་གསུམ་མཁའ་འགྲོ་
འབུམ་གྱི་སྐྱེལ་མ་བཅས །བདེ་ཆེན་ཡར་འཁྱིལ་གནས་སུ་བག་ལ་ཆས། །གཞོན་ནུ་སྐྱེ་བ་ནི།ཤེས་
རབ་མ་ཡི་ཞིང་ས་དེར། །ཐབས་ཀྱི་ས་བོན་ལེགས་བཏབ་པས། །ས་རིམ་དྲོད་གཤེར་གྱིས་སྨིན་ནས། །
ནམ་སྙིང་པད་དཀར་གཞོན་ནུ་བལྟམས། །སྐྱེད་འཕེལ་བ་ནི། ཚོགས་གཉིས་རྫོགས་པའི་དཔལ་
ཡོན་དང༌། །རིགས་བཟང་མ་ཡིས་བཅུད་མཆོག་གིས། །སྐྱེད་བསྲིངས་ལུས་དང་ལང་ཚོའི་དཔལ། །
ཡར་ངོའི་ཟླ་བ་བཞིན་ཏུ་འཕེལ། །བྱ་བ་རྩོམ་ཕྱིར་གྲོས་ལ་བསྔགས་པ་ནི། །གཏེར་ཆེན་ཆོས་ཀྱི་རྒྱལ་
པོའི་མདུན་ས་ཆེར། །བཀའ་འབངས་ལས་བྱེད་ཤེས་ལྡན་ཀུན་ཚོགས་ནས། །གཙུག་ལག་ཁང་ཆེན་
ཀུན་དགའ་ར་བ་སོགས། །ཆེ་ཆུང་ཚད་ལྡན་བཞེངས་ཚུལ་གླེང་མོར་གྲོས། །ཕོ་ཉ་བགྲོད་པ་ནི།ཆོས་
ཀྱི་མདུན་ས་གང་དེ་ནས། །མཁའ་ལ་འགྲོ་བའི་འདབ་ལྡན་བཞིན། །བཀའ་ཡི་ཕྲིན་ཡིག་བྱ་མ་རྟས།
དགོས་དོན་མིག་འཛུམ་ཡུན་གྱི་གྲུབ། །གཡུལ་འགྱེད་ཅིང་རྒྱལ་བ་ནི། རིག་སྔགས་འཛིན་པ་ཆོས་ཀྱི་
རྒྱལ་པོ་ཡིས། །སྲུང་བའི་མཁར་བརྩིགས་ལས་མཁན་དམག་ཚོགས་བསྡུས །བཟློག་པའི་གཡུལ་
བཤམས་བསད་པས་སྲོག་འཕྲོག་ཚེ །མིག་སྟོང་ལྡན་པའང་འདར་ཞིང་ལག་ཆ་འབྲུལ། །འདྲེན་པ་སྟེ་
རྒྱལ་པོའི་མངའ་ཐང་དར་བ་ནི། གང་དེའི་ཐུགས་བསྐྱེད་བསོད་ནམས་མཐུས། །ཆོས་སྲིད་རིང་ལུགས་
འཛིན་པའི་ཚོགས།།མཐོ་རིས་གནས་ནས་འཕོས་པ་བཞིན།།དག་པའི་ཞིང་ལ་འགྲན་པར་གྱུར།།
ལེའུ་དང་པོའི་ཤར་ལྷོའི་ལམ་སྲོལ་ཡོན་ཏན་བཅུའི་དང་པོ་སྦྱར་བ་དང་། གསུམ་པ་མཉམ་
ཉིད་དག་ལ་མཁས་པ་སྔ་མ་རྣམས་ཞལ་མི་མཐུན་ཞིང་དགག་སྒྲུབ་མང་ཞིང་། རང་བཞེད་གཙང་མ་
166

སྙན་ངག་ལེའུ་དང་པོའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགའ་སྟོན
མཁྱེན་གཟིགས་ཡབ་སྲས་ཀྱི་དགོངས་པ་ལྟར་འགོད་དགོས་ཤིང་། ཡི་གེ་སྲོག་ཆེ་ཆུང་གི་རྣམ་བཞག་
བོད་འདིར་ཐུ་མིའི་དགོངས་པ་སུམ་རྟགས་དང་བསྟུན་དགོས་པར་གསུངས་སོ། །དང་པོ་སྦྱར་བའི་
ཡོན་ཏན་ལ་རྒྱ་གར་ཤར་ཕྱོགས་པ་རྗེས་ཁྲིད་ལ་དགའ་བས་སྲོག་ཆུང་གི་ཡི་གེ་གང་རིགས་ལ་བསྐོར་
བའི་རྗེས་ཁྲིད་སྲོག་ཆུང་འབའ་ཞིག་པ་སྟེ་བོད་དུ་སྔོན་རྗེས་མིང་གསུམ་ལ་ཕོ་ཡིག་གཏན་ནས་མ་
འདྲེས་པ་ཞིག་དགོས་པས་མ་ཡིག་ལ་བསྐོར་བའི་རྗེས་ཁྲིད་ལྷོད་པ་འབའ་ཞིག་པ་ནི།མ༵་གྱུར་འགྲོ་
བའི་བླླ་མ་རྗེ། །ཉི་མ་དང་ནི་ཕ་མ་བཞིན། །ཨེ་མ་ཨེ་མ་ངོ་མཚར་ཆེ། །མི་དམན་ཕྲིན་ལས་མི་
འདོར་ཞུ། །སྦྱར་བ་ལྷོད་པས་མ་རེེག་པ་སྲོག་ཆུང་མང་ཞིང་སྲོག་ཆེན་ཅི་རིགས་འདྲེས་པ།བོད་ཡིག་
མོ་དང་མ་ནིང་སོགས་མང་ཞིང་ཕོ་ཡིག་ཅི་རིགས་འདྲེས་པ་ར་ཡིག་ལ་བསྐོར་བའི་རྗེས་ཁྲིད་རྒྱ་གར་
ལྷོ་ཕྱོགས་པའི་བཞེད་པ་ནི། རབ་འབྱམས་རྒྱ་མཚོའི་རིགས་ཀྱི་བདག རིག་པ༵་འཛིན་པ༷་རབ་ཀྱི་
ཕུལ། །རབ་མང་འགྲོ་མགོན་རི་དབང་ལྟར། །རབ་མཛེས་རབ་དུལ་རབ་མཁས་རྒྱལ། །གོང་ས་ལྔ་
པ་རིན་པོ་ཆེ་ནས་ལྷོད་པས་རྗེས་ཁྲིད་ཀ་ཡིག་ལ་བསྐོར་བར་མཛད་འདུག་པ་ཀ་སྲོག་ཆུང་གི་ཡི་གེ་རྒྱ་
གར་པའི་ལུགས་དེ་བོད་ཀྱི་ཚིགས་བཅད་ལ་འཐད་དམ།བོད་ཡུལ་དུ་ཀ་ཡིག་མིང་གཞིའི་ཕོ་ཡིག་
ཡིན་པའི་ཕྱིར་རོ །དེ་བཞིན་དུ་བེེ་དརྦྷས་འདོད་པར་ཁ་ཚ་ཐ་རྣམས་བཀོད་འདུག་པ་བོད་ཡིག་མིང་
གཞིའི་མ་ནིང་ཡིན་པས་མ་ནིང་སྒྲ་བར་མ་ལས་རྩུབ་པའི་ཡི་གེར་མི་འགྲོ་བའི་ཕྱིར་རོ །གཉིས་པ་
རབ་དྭངས་ཀྱི་ཡོན་ཏན་ཡོངས་ལ་གྲགས་པ་བེེ་དརྦྷའི་ལུགས་ནི། གངས་ཅན་བསྟན་དང་འགྲོ་བའི་
མགོན། །མཆོག་གྱུར་བདེ་ཆེན་གླིང་པ་ཞེས། །ཟབ་པ་སྐོར་བདུན་ཤིང་རྟ་ཆེ། །ཉི་ཟླ་ལྟ་བུར་ཡོངས་
ལ་གྲགས། །
འཇིག་རྟེན་ན་ཡོངས་གྲགས་མིན་པ་ངེས་ཚིག་བཤད་པས་སྒྲུབ་ནུས་སྦས་པའི་ཚུལ་ཅན་
ཤར་ཕྱོགས་གཽ་ཌ་པའི་འདོད་པ་ནི། རྐང་གཅིག་ལྗོངས་ཆུང་གློ་ཡི་བྲག །ཟབ་མོའི་གཏེར་འབྱིན་སྐྱུ་
ར་བ། །དོན་འགྲུབ་ཆོས་འབངས་རཏྣའི་མཚན། །ཕན་བདེའི་འབྱུང་གནས་གཏེར་བཞེད་སྩལ། །
གསུམ་པ་མཉམ་པའི་ཡོན་ཏན་ལ་བོད་འགྲེལ་སྔ་མ་རྣམས་སུ་རྐང་པ་ཕྱེད་འཇམ་ཞིང་ཕྱེད་རྩུབ་པ་ལ་
ལྷོ་ཕྱོགས་བེེ་དརྦྷའི་མཉམ་པའི་ཡོན་ཏན་དུ་བཞེད་དེ།དྲེའུ་ལ་ཁལ་བཀལ་ན་དོ་མ་མཉམ་པ་བཞིན་
167

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ནོ་གསུངས་ཀྱང༌། དེ་དོ་ཡ་མི་མཉམ་པར་ཐལ།འཇམ་རྩུབ་ཡོད་པའི་ཕྱིར་།ཁལ་དུ་བཀལ་ན་ཡ་
དེ་ཡང་། ལ་ཡ་དེ་ལྕི་བའི་ཕྱིར་། །ཅིའི་ཕྱིར་ན་འཇམ་པའམ་ལྷོད་པ་རྣམས་ཡང་ཞིང་།རྩུབ་པ་དང་
མཐུག་པོ་དང་བརྩེགས་མ་རྣམས་ལྕི་བའི་ཕྱིར་ན།ཚྭ་ཡ་བལ་དོས་སུ་གྱུར་ནས་ཁལ་དུ་བཀལ་བ་དེ་
ལོག་པར་འགྱུར་རོ། །མཉམ་ཞེས་པ་འཇམ་ན་འཇམ་མཉམ། རྩུབ་ན་རྩུབ་མཉམ་སོགས་ནང་
གསེས་ཀྱི་དབྱེ་བ་དགུ་ཡོད་ཚུལ་རིན་ཆེན་དཔལ་གྱི་རྒྱ་འགྲེལ་ལས་བཤད་ཅེས་དབྱངས་ཅན་རོལ་
མཚོའི་ལྡེབ་རེ་བཞི་པའི་ཕྱི་ལོགས་སུ་གསལ་བར་གསུངས།འོན་ཀྱང་གོས་ཆེན་གྱི་རི་མོ་ལྭ་བ་ལ་མི་
གྲུབ་པ་བཞིན་དུ་རྒྱ་སྐད་ལ་སྦྱར་ན་མ་གཏོགས་བོད་སྐད་ལ་སྙན་ཅིང་འཇེབས་ལ་དོན་སྟོན་པ་ཤིན་ཏུ་
དཀའ་བར་འདུག་མོད།ཕོ་མོའི་དབྱེ་བས་དང་པོ་འཇམ་ཞིང་མཉམ་པའི་སྦྱོར་བ་ནི། རྒྱལ་དབང་གུ་
རུ་དྲིན་ཆེན་གྱི།ཡང་སྙིང་དོན་ལ་དབང་བསྒྱུར་བ། །ནམ་མཁར་ཟླ་གཞོན་ཤར་བ་བཞིན། །གདུང་བ་
སེལ་ཞིང་བདེ་བ་འཕེལ། །དོན་ནི་སྔོན་རྗེས་མིང་གསུམ་ལ་ཕོ་ཡིག་མེད་པའི་འཇམ་པའོ། །རྒྱ་གར་
ཤར་ཕྱོགས་པའི་ལྷོད་པ་ལ་རྗེས་ཁྲིད་དགོས་འདི་ལ་མི་དགོས་མ་གཏོགས་ལྷོད་པ་མོ་ཡིག་གི་རིགས་
རྣམས་འགྲོ་དགོས་པ་འདྲའོ །རྩུབ་མཉམ་སྔོན་རྗེས་མིང་གསུམ་གང་རུང་དུ་ཕོ་ཡིག་ཡོད་པའི་
མཉམ་པ་ནི། རིགས་སྔགས་གྲུབ་པའི་རིག་པ་འཛིན། །ཟབ་གཏེར་བསྟན་པའི་བདག་པོ་མཆོག
ཀུན་འདུས་རིགས་ཀུན་ཁྱབ་པའི་བདག །གྲུབ་ཐོབ་གཏེར་སྟོན་ཡོངས་གཙོ་མཆོག །རྒྱ་གར་ལྷོ་
ཕྱོགས་པའི་མཉམ་པའི་ཡོན་ཏན་ལ་བོད་མཁས་པས།ཕྱོགས་པའི་མཉམ་པའི་ཡོན་ཏན་ལ་བོད་མཁས་པས། རྩ་ལྗང་མྱུ་གུའི་འདབ་དང་ཀཱ་མ་ལ། །རྣམ་
བཀྲ་དབྱར་གྱི་དཔལ་མོ་ཡིད་འོང་མར། །འཁྲིལ་ཕྱིར་སྤྲིན་ཚོགས་སྒྲོགས་ལ་འབྲུག་སྒྲ་ཡིས། །སྒེག་
རྣམས་སྒྲོ་གདུགས་སྒྲེང་ཞིང་གར་བསྒྱུར་རོ།།
གོོ་ཊ་པའི་མཉམ་ཉིད་ལ།ཉི་འོད་དལ་བུས་འཁྱུད་པ་པདྨའི་རྫིང༌། །ཡང་ཡང་ཉུལ་བ་བུང་
བ་བུ་མོའི་གླུ། །ལེན་ཚུལ་གནྡྷ་བྷ་ཡི་སྒེག་མོ་ལ། །ཅོ་འདྲིར་བྱེད་འདི་དཔྱིད་ཀྱི་ཡོན་ཏན་། །འཇམ་
ཁ་བ་དང་རྒྱལ་དབང་ལྔ་པ་སོགས་ཕལ་ཆེར་འདི་ཉིད་ཁོ་ན་ལྟར་བཞེད་དོ། །རང་ལུགས་རྒྱ་གར་ཤར་
ཕྱོགས་པའི་བཞེད་པར་ཚིགས་བཅད་ཕྱེད་མི་མཉམ་པ་དང༌། རྐང་པ་གཅིག་མི་མཉམ་པ་དང༌།
འདྲེས་པའི་མི་མཉམ་པ་རྣམས་ཡོད་ཚུལ།རོལ་མཚོའི་རེ་ལྔ་པ་ནས་གསལ་ལོ། དེ་ཡང་ཕྱེད་འཇམ་
168

སྙན་ངག་ལེའུ་དང་པོའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགའ་སྟོན
པ་སྔ་འགྲེལ་དང་རྗེས་སུ་མཐུན་པའི་ཡི་གེ་དང་སྦྱར་ན། རབ་དཀར་པདྨའི་འདབ་མ་ལ། །བཞུགས་
སྒྲིབ་སེལ།པའི་བྱང་སེམས་ཉེ་བའི་སྲས །རབ་ཁྲོས་ཡ༷ཀྱཱ་་དྷྱ་ནི། ཧཱུྃ་ཕཊ་འབྲུག་སྒྲ་དྲག་པོ་
སྒྲོགས། རྐང་པ་གཅིག་མི་མཉམ་པ་ནི། རབ་ཏུ་ཞི་བ་ཞི་བའི་ཚུལ། །བཞད་པའི་འཛུམ་མདངས་ཡ་
ལ་ལ། །ཁྲོས་པའི་སྡང་མིག་ཧཱུྃ་སྒྲ་སྒྲོགས། །གང་གང་འདུལ་ལ་དེ་དེར་སྣང་། །བཞི་པ་སྙན་པའི་
ཡོན་ཏན་ལེའུ་དང་ཕོ་འདིར་སྒྲ་རྒྱན་ཡིིན་པས་སྒྲ་སྙན་པའི་ཉམས་གཙོ་བོར་འདོན་དགོས། ལེའུ་བར་
པར་ཉམས་ལྡན་རྣམས་ལ་དོན་རྒྱན་ཡིན་པས་དོན་སྙན་པའི་ཉམས་གཙོ་བོར་འདོན་དགོས་པར་
བཞེད་དོ །སྙན་པའི་ཡོན་ཏན་ལྷོ་ཕྱོགས་པ་ཁོ་ནའི་འདོད་པ་དང་པོ་ཚིག་མཚུངས་ཉེ་བའི་ཉམས་ནི།
མཆོག་གྱུར་མཆོག་གི་རིག་འཛིན་གྱིས། །སྦྱང་མས་སྦྱང་རྩི་ཚོལ་བ་བཞིན། །ཡོངས་འཛིན་མཁས་
པའིིིི་མཁས་པ་ལས།པའི་མང༵ས་པ་ལས། །རིགས་ལམ་མ་ལུས་ཡ༷ང་ཡ༷ང་གསན། །འདི་དང་ལེའུ་གསུམ་པའི་ནང་གི་
རྒྱན་ཟུང་ལྡན་ལ་དབྱེ་བ་ཅི་ཡོད་ཞེ་ན། འདིར་གནས་དང༌། ཕྱི་མོ་བརྩེགས་མ་སོགས་ཀྱི་སྒོ་ནས་
མཚུངས་པས་ཆོག་ལ་ཕྱི་མ་ལ་གཟུགས་གཅིག་མཚུངས་པ་ངེས་པར་དགོས་། །ཤར་ལྷོའི་ལམ་
སྲོལ་གཉིས་ཀས་ཅི་རིགས་བར་འདོད་པའི་རྗེས་ཁྲིད་ལས་དང་པོ ཤར་པས་གཙོ་བོར་འདོད་པ་
རྐང་བ་ལ་བསྐོར་བའི་རྗེས་ཁྲིད་ནི། ཀུན་ཁྱབ་འགྱུར་མེད་ཆོས་ཀྱི་སྐྱ། །ཀུན་མཁྱེན་བླ་མའི་ཟབ་
ཡངས་ཐུགས། །སྐྱུ་གསུམ་དབྱེར་མེད་རོ་གཅིག་ཀྱང་།ཀུན་རྫོབ་འཁྲུལ་ངོར་ཆུ་ཟླའི་གར། །གཉིས་
རFERRE
པ་ཚིགས་བཅད་གཅིག་ལ་རིམ་པར་བསྐོར་བའམ་ཚིག་རྐང་རེ་རེ་ལ་མི་འདྲ་བ་རེ་རེ་བསྐོར་བའི་
རྗེས་ཁྲིད་ནི།གྲུབ་པའི་དབང་ཕྱུག༵་འགྲོ་བའི་མགོན། །མ་ལུས་སྐྱེ་དགུའི་མཐོང་བྱེད་མིག རྒྱལ་
དང་རྒྱལ༵་སྲས་གཙུག་གི་རྒྱན། །ཟབ་གཏེར་བསྟན་པའི་སྟོན༵་མཆོག་བསྟེན། །གསུམ་པ་ཡི་གེ་རིང་
པོར་བསྐོར་བའི་རྗེས་ཁྲིད་ནི། ཡིད་སྲུབ་སྙིང་ལ་ཞུགས་པའི་སྐལ་མེད་རྣམས། །ལྟར་སྣང་ཚེ་འདིའི་
བྱ་བར་ཞེན་པ་ཡིས། །མཚན་ལྡན་བླ་མ་མཇལ་བར་དཀའ་བ་དེ། །རྣམ་གསུམ་དད་པས་མ་བསྟེན་
དུབྷ་ག །བཞི་པ་རྒྱ་གར་ཤར་ཕྱོགས་པ་ཁོ་ནས་འདོད་པའི་རྗེས་ཁྲིད་ནི། མུ་ཅོལ་སྒྲ་སྒྲོགས་སྟོང་ཟོབ་
སྒྲོབ་སྒྲོབ་ཆེ། །འཆིང་བས་རབ་བསྡོམ་སྡིག་ལྟུང་རྒྱུ་ལ་བརྣག ཁོ་བོའི་མགོན་པོ་མཆོག་ནི་ཆོས་དོན་
ཚོལ། །འདིར་སྣང་འཁོར་བའི་ཆོས་ལ་འདོད་ཉོན་སྤོངས། ཞར་བྱུང་སྒྲ་དོན་ལ་གྲོང་ཚིག་སྤོང་བ་
169

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ལས།དོན་གྱི་གྲོང་ཚིག་སྤོང་བྱ་ནི།བདག་གི་བླ་མ་ཐམས་ཅད་མཁྱེན།།དངོས་རྫས་འདི་རྣམས་ཆུད་
མ་གསན། །སློང་བ་རྣམས་ལའང་སྦྱིན་མི་བྱ། །འཆིང་བ་ཤིན་ཏུ་དམ་པོ་གྱིས།གྲོང་ཚིག་སྤངས་ནས་
ཉམས་ལྡན་དུ་བརྗོད་ན། ལུགས་ཟུང་མཁྱེན་པའི་མངའ་བདག་དྲིན་ཆེན་རྗེས། །བསྡུ་བའི་དངོས་པོ་
རྣམ་བཞིས་ཕྲིན་ལས་ཀྱང༌།དེང་དུས་གདུལ་བྱའི་ཁམས་དང་རབ་བསྟུན་ལ།།ཆུད་མ་ཟོས་པར་ནར་
མའི་རྒྱུན་ལ་གཟིགས། །སྤང་བྱ་སྒྲའི་གྲོང་ཚིག་ནི། རིག་འཛིན་དབང་པོ་རྡོ་རྗེ་མཆོག རྒྱལ་བའི་
མཚན༵་མ༵་རབ་ཏུ་བསྒྲེང་། །གཏེར་གྱི་ཁ་འད༵་འད༵་ལ་ཉེ། །བདུད་རྩིའི་རྒྱུན་འཛག་རྟག་ཏུ་རོལ། །
གྲོང་ཚིག་སྤོང་བའི་ཉམས་ལྡན་ནི། རིག་པ་འཛིན་པའི་དབང་པོ་རྡོ་རྗེ་འཛིན། ལུང་རྟོགས་བསྟན་
པའི་རྒྱལ་མཚན་སྲིད་ན་བསྒྲེང༌། །ཟབ་གསང་གཏེར་གྱི་སྒོ་འཕར་བརྒྱ་ཕྲག་ཕྱེས །ཞི་བསིལ་ཆོས་
ཀྱི་བདུད་རྩིས་དགའ་སྟོན་སྤེལ། །དོན་ནི་བསྟན་བཅོས་ཀྱི་བརྡ་ལ་བསྟུན་ན་ངོ་ཚ་མེད་ཀྱང་སྐྱེ་བོ་
ཕལ་པ་རྣམས་ཀྱི་ཕལ་སྐད་ཀྱི་བརྡ་ལྟར་གོ་ན་བཞད་གད་དང་ངོ་ཚ་བའི་གནས་སུ་གྱུར་པ་ཐམས་ཅད་
སྤང་བར་བྱའོ །
ལྔ་པ་ཤིན་གཞོན་པའི་ཡོན་ཏན་ལས། དང་པོ་ལྷོ་ཕྱོགས་བེེ་དརྦྷས་འདོད་པ་ནི།འདབ
བརྒྱ་ལྡན་པའི་ཟེའུ་འབྲུ་ལས །བྷཱ་མ་ར་ཡི་བཅུད་བཟང་ལེན། །འདྲེན་མཆོག་སྦྲང་རྩིའི་ཕུང་
ཡིས། །སློབ་ཚོགས་ར་ཡིག་གཉིས་པ་ཚིམ། །ལྷོ་པས་འདོད་པའི་དཔེ་བརྗོད་འདི།དོན་དང་རྒྱན་ནི་
གཉིས་ཀ་ཡང་། །རྒྱས་པ་ཡོད་པ་མ་ཡིན་ཀྱང༌། །ངག་ཏུ་བརྗོད་བདེ་རྣ་བར་སྙན། །དེ་ཕྱིར་ཤིན་ཏུ་
གཞོན་པར་འདོད། །ཟློག་པ་ཤར་བའི་འདོད་པ།སྦྲང་རྩིས་མྱོས་ལྡན༵་བྷྱ་མ་རས། །སྐྱེད༵་མོའི་ཚལ་དུ་ཟི་
ལྡིར་སྒྱོགས། །རྟོགས་ལྡན་གྲུབ་ཐོད༵་རྣལ་འབྱོར་པས། །སྐལ་ལྡན༵་དབུས་ན་ཆོས་སྒྲ་སྒྲོགས །
དྲུག་པ་དོན་གསལ་བའི་ཡོན་ཏན་ཤར་ལྷོའི་འདོད་པ་ཐུན་མོང་དུ་བསྟན་པ་ནི། ལྷ་ཆེན་ཁྱབ་ཅིང་
འཇུག༵་པའི་སྤྱོད་པ་བཅུས། །འཇིག་རྟེན་བདེ་བའི་དཔལ་ལ་སྤྱོད་པ་བཞིན། །མཆོག་གྱུར་བླ་མས་
གླིང་འདིར་སྤྱོད་པ་ཀུན། རྣམ་བཅུས་དགེ་བས་རྫོགས་ལྡན་ཁ་ལོར་བསྒྱུར། བཻ་དརྦྷའི་རབ་དྭངས་
དང་འདི་གཉིས་ཀྱྀ་དབྱེ་བ་ནི་རབ་དྭངས་ལ་བརྗོད་བྱའི་དོན་ཡོངས་གྲགས་དགོས། འདིར་དེ་ལྟར་མ་
ངེས་སོ །བོད་འགྲེལ་སྔ་མ་རྣམས་སུ་ཤར་པའི་འདོད་པར་བཞེད་པ་དང༌།བོད་མཁས་པས་ཤར་
170

སྙན་ངག་ལེའུ་དང་པོའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགའ་སྟོན
ཕྱོགས་པས་རེས་འགའ་ཙམ་འདོད་པ་དང་རང་ལུགས་སུ་དགོས་པའི་ཚེ་ཤར་ལྷོ་གཉིས་ཀས་སྦྱར་
རུང་ཙམ་ནི། ངན་གཡོ་བརྩེ་བྲལ་རྣམ་པ་བཅུ་ལྡན་པས།མ་བྱས་བྱས་སོ་རིག་བྱེད་སྨྲ་བས་སྨྲ། །ཕན༵
བདེའི་བྱེད་པོ་ཆོས་ཀུན་འབྱུང་གནས་ཀྱིས།།བཅུ་༡བདུན་༢དགེ་གཏེར་ནོར་བུས་ཤིང་རྟས་སོ །
བདུན་པ་རྒྱ་ཆེ་བའི་ཡོན་ཏན་ལས་དང་པོ་ལྷོ་ཕྱོགས་བེེ་དརྦྷས་འདོད་པ་ནི། ཨེ་མ་གཏེར་
ཆེན་འདྲེན་པ་མཆོག་གི་ཞལ། །ལན་གཅིག་མཇལ་བ་ཁོ་ནས་རེ་བ་ཡི། །ཡིད་ཀྱི་ཤིང་རྟ་དགོས་
འདོད་ནོར་བུ་ཡིས། །ཕྱུར་བུར་ཁེངས་པར་གྱུར་འདིས་ཡ་མཚན་ལ། །གཉིས་པ་ཤར་པས་འདོད་པ་ནི
མཁས་བཙུན་མངོན་པར་མཐོ་བའི་འཁོར་ཚོགས་མང༌། །དྲེགས་ལྡན་ཆེ་དགུའི་ཚོགས་རྣམས་ཟིལ་
གྱིས་གནོན། །ཉམས་ཐག་དམན་པའི་ཚོགས་ཀུན་བྱམས་པས་སྐྱོང༌། །ཐབས་ཤེས་ཨེ་ཝམ་ཆོས་སྒར་
སྲིད་འདིར་སྙན །འདི་ནི་ཁྱད་པར་འཕགས་པའི་ཆོས་ཕུལ་དུ་བྱུང་བ་རྣམས་བརྗོད་པས་ཆོས་ཅན་
གཏེར་ཆེན་བླ་མ་འབྲེལ་ཚད་དོན་ལྡན་དུ་ཡོད་པ་དེ་ཤུགས་ཀྱིས་རྟོགས་པར་ནུས་པའོ། །བརྒྱད་པ་
བརྗིད་པའི་ཡོན་ཏན་ལས། དང་པོ་རྒྱ་གར་ཤར་ཕྱོགས་པའི་ལུགས་ནི་ལྕི་ཡང་མི་མཉམ་ཞིང་ཚིག་
སྡུད་མང་བ་མཐོ་དམན་འཁྲུག་པའི་རྣམ་པ་ཅན་ཚིག་ལྷུག་པ་ལ་གཙོ་བོར་འཇུག་ཅིང་ཚིག་བཅད་
ལའང་སྦྱར་རུང་བ་ནི། སྒེག༵་བརྗིད་ཟླ་ཞལ་རབ་མཛེས། །ཞི་བསིལ་འོད་ཟེར་འཕྲེང་འཁྲིགས། །1
འཛུབ་རླབས་སྣང་བ་རབ་འཕྲོ། །གཏེར་ཆེན་སྒྲུབ་བརྒྱུད་གཙུག་རྒྱན། །གཉིས་པ་བཻ་དརྦྷའི་བརྗིད་
པའི་ཡོན་ཏན་ནི་ལྕི་ཡང་གྲངས་མང་ཉུང་སྤེལ་མར་སྙོམས་པས་མཐོ་དམའ་རྣམ་པ་མ་འཁྲུག་པ་
འཇམ་རྩུབ་རན་ཞིང་ཚིག་སྡུད་མང་པོ་ཅན་ནི། འཇིག་རྟེན༢་འདྲེན༢་པ་གཙོ་བོ་མཆོག །གཏེར་ཆེན་
ཙི《ནྡྷ་མ་ཎི་བཞིན། །སྙིགས་དུས་རྒུད༢་པ་གདུང་བ་གཞིལ། །ཕན་བདེ་འདོད་རྒུ་༢ཆར་དུ་བསྙིལ།།
འདི་ཐད་རིན་སྤུངས་པ་བོད་མཁས་པ་གོང་ས་ལྔ་པ་ཆེན་པོ་བཅས་སྔ་འགྲེལ་ཕལ་མོ་ཆེས། འགྲེང་བུ་
ན་རོ་མཐའ་རྟེན་ཅན་རྣམས་ལྕི་བ་དང་གཞན་རྣམས་ཡང་བར་བཞེད།དེ་འདྲ་མི་འཐད་ཅེས་དབྱངས་
ཅན་རོལ་མཚོའི་ལྡེབ་གྱ་ལྔ་པའི་ཕྱི་ལོགས་སུ་དགག་པ་ཡོད་པ་དོན་ལ་གནས་མོད།དོན་དངོས་འདི་
རྒྱ་གར་གྱི་སྐད་ལ་སྦྱར་དགོས་ཀྱང༌། བོད་སྐད་ལ་ལྕི་ཡང་གི་འགྲོ་ཚུལ་ངོ་ཤེས་པའི་ཆེད་དུ་དཔེ་
བརྗོད་ལས་དང་པོ་པ་ལ་ཕན་པའི་ཆེད་དུ་བྲིས་པ་ཙམ་ལ་དེ་ཙམ་གྱི་འགལ་བ་ཨེ་ཡོད་དམ་སྙམ།
171

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བོད་ཡུལ་དུ་ཐུ་མིའི་གཞུང་ལ་བརྟེན་པའི་རྣམ་གསལ་གྱི་དཔེ་བརྗོད་ཞིག་ངེས་པར་དགོས་འདུག་
པས་དཔྱོད་ལྡན་རྣམས་ཀྱིས་མཛད་པར་འོས་སོ།།
འཇམ་དབྱངས་ཁ་ཆེའི་ཊཱིཀ་ཀར།ལྕི་ཡང་ནི་བོད་ལ་ཇི་ལྟར་བར་མི་རུང་ཞིང་ཚིག་སྡུད་
ཙམ་གྱི་དཔེ་བརྗོད་གནང་བར་མཛད་། །དགུ་པ་མཛེས་པའི་ཡོན་ཏན་ལ་དཔང་ལོ་དང་འཇམ་
དབྱངས་ཁ་ཆེ་མ་གཏོགས་པའི་སྔ་འགྲེལ་ཕལ་ཆེར་དུ་ཤར་ལྷོའི་མཛེས་པ་གཏམ་ལ་སྦྱར་བ་དེ།སྔོན་
བྱུང་གི་གཏམ་དུ་འཁྲུལ་ཚུལ་དབྱངས་ཅན་རོལ་མཚོའི་གྱ་དྲུག་པའི་ཕྱི་ལོགས་དེར་གསལ་ལོ། །
འཇམ་དབྱངས་ཁ་ཆེས། ཀུན་ལ་བརྗོད་པའི་མཛེས་པ་དང༌། །མཁས་པ་ཁོ་ནའི་མཛེས་པ་ཞེས་
གསུངས་ལ།དབྱངས་ཅན་རོལ་མཚོར་མཚམས་པར་བརྗོད་པའི་མཛེས་པ་དང༌།ཧ་ཅང་བརྗོད་པའི་
མཛེས་པ་གཉིས་སུ་གསུངས་སོ །དང་པོ་རྒྱ་གར་ལྷོ་ཕྱོགས་པའི་མཛེས་པ་གཏམ་གྱི་མངོན་བརྗོད་
ལ་སྦྱར་བ་ནི། གཏེར་ཆེན་རྡོ་རྗེ་འཛིན་པ་ཡི། ཞབས་ཀྱི་འཁོར་ལོའི་རྡུལ་ཕྲན་དག །གཙུག་ཏུ་ཐོབ་
པའི་སྐལ་བཟང་བདག །མི་ལུས་དོན་དང་ལྡན་པར་བྱས། །ལྷོ་པའི་མཛེས་པ་བསྔགས་པ་ལ་སྦྱོར་བ་ནི།
གཏེར་ཆེན་ཡིད་བཞིན་ནོར་བུ་ཡི། །ཞལ་བཟང་མཇལ་བའི་དགའ་སྟོན་དང༌། །བརྩེ་བས་རྗེས་
བཟུང་བཀའ་དྲིན་འདི། །བདག་བློའི་སྐལ་པར་ཤོང་བ་མཚར། །
གཉིས་པ་རྒྱ་གར་ཤར་ཕྱོགས་གཽ་ཌ་པའི་མཛེས་པ་གཏམ་ལ་སྦྱར་བ་ནི། གཏེར་ཆེན་
རྫོགས་པའི་སངས་རྒྱས་ཀྱི། ཞབས་པད་གཙུག་ཏུ་བཀོད་པ་། །རབ་ཏུ་དགའ་བའི་ས་ལ་གནས། །
ཅི་སླད་སངས་རྒྱས་དངོས་མཇལ་བས། །ཤར་ཕྱོགས་པས་མཛེས་པ་བསྔགས་པ་ལ་སྦྱར་བ་ནི།ལྷར་
བཅས་འགྲོ་བའི་འདྲེན་མཆོག་མཆོག་གླིང་པའི། །བདག་རྒྱུད་སྨིན་ཅིང་གྲོལ་བའི་བཀའ་དྲིན་འདི། །
རྒྱ་མཚོའི་གོས་ཅན་གཞི་འདིར་ཆུད་དཀའ་ཞིང༌། །ས་འཛིན་གཡོ་ཞིང་ནམ་མཁའ་མི་རལ་ལམ། །
ལམ་སྲོལ་འདི་གཉིས་ཀྱི་སྔ་མ་ལ་འཚམ་པར་བརྗོད་པའི་མཛེས་པ་ཞེས་བྱ་སྟེ་སྐྱེས་བུ་དམ་པ་མཚན་
ཉིད་དང་ལྡན་པའི་ཞལ་མཇལ་བས་དལ་འབྱོར་དོན་ལྡན་དུ་བྱས་ཤིང་བཀའ་དྲིན་ཤིན་ཏུ་ཆེཆེ་བར་
བསྟན་པའོ། །ཕྱི་མ་ལ་ཧ་ཅང་བརྗོད་པའི་མཛེས་པ་ཞེས་བྱ་སྟེ་རབ་དགའི་ས་ཐོབ་པར་ཁས་བླངས་པ་
དང་བཀའ་དྲིན་ཆེ་དྲགས་པས་ཐེག་དཀའ་བ་དང་ནམ་མཁའ་རལ་པ་སོགས་ཀྱིས་རབ་བརྟགས་བྱས་
172

སྙན་ངག་ལེའུ་དང་པོའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགའ་
པའོ །བཅུ་པ་ཏིང་འཛིན་གྱི་ཡོན་ཏན་ལ་སྤྱི་དང་བྱེ་བྲག་གཉིས་ལས། དང་པོར་སྤྱིར་བརྗོད་པའི་
དཔེ་ནི། གཏེར་ཆེན་ཆོས་ཀྱི་རྒྱལ་པོའི་གྲགས་སྙན་ལ། །སྐྱེད་ཚལ་འདབ་མའི་ཚོགས་ཀུན་དགའ་
ཞིང་འཛུམ། །ལྕུགས་ཕྲན་ཡལ་ག་རྣམས་ཀྱི་ལྡེམ་གར་འཁྱུག །མི་མཐུན་རྒུད་པ་རྒྱ་མཚོའི་ཕ་མཐར་
བྲོས། །ཆོས་གཅིག་བཀོད་པའི་ཏིང་ངེ་འཛིན་ནི། གཏེར་ཆེན་སྙན་པའི་གྲགས་པར་གནོད་དོགས་
ནས། །སྒྲ་བརྒྱ་ལྡན་པ་སྤྲིན་གྱི་ཕང་དུ་ཉལ། །ལག་འགྲོའི་རྗེ་བོ་གཙུག་ནོར་ལྡན་པ་ཀུན། །གཏིང་
ཟབ་ཟླ་བའི་མ་མའི་ཀློང་དུ་ཉལ། །འདིར་ཆོས་ཉལ་ཞེས་པ་གཅིག་ཁོ་ན་སྦྱར་བའོ། །ཆོས་དུ་མ་
བཀོད་པའི་ཏིང་ངེ་འཛིན་ནི། གཏེར་ཆེན་འདོད་འབྱུང་ནོར་བུའི་འོད་ཟེར་གྱིས །ཐུབ་བསྟན་པད་
ཚལ་བཞད་ཅིང་ཐལ་མོ་ཟུམ། །དགའ་བའི་མིག་བྱེ་དད་པའི་ལང་ཚོ་རྒྱས། །བློ་གསར་རྐང་དྲུག་
ཚོགས་ཀུན་གཉིད་སད་འུར། །འདིར་ཆོས་བཞད་པ་དང་། མིག་དབྱེ་བ་དང༌། ཐལ་མོ་ཁ་ཟུམ་པ་
དང་། དད་པའི་ལང་ཚོ་རྒྱས་པ་དང༌།གཉིད་སད་ཅིང་འུར་བ་རྣམས་བཀོད་པའོ། །འདིར་སེམས་
ལྡན་གྱི་ཆོས་དེ་སེམས་མེད་ལ་བཀོད་པའི་རབ་བརྟགས་གསལ་བྱེད་། །ས་མ་དྷཱི། ཞེས་པ་མཉམ་
པའི་བློ་སྟེ། སེམས་ལྡན་གྱི་ཆོས་སེམས་མེད་ལ་བཀོད་ནས་དེ་གཉིས་ཀྱི་ཆོས་མཚུངས་པའམ་མཉམ་
པར་འཛིན་པས་ན་ཏིང་ངེ་འཛིན།འོ་ན་གཟུགས་ཅན་ཀྱང་དེའི་གཟུགས་སུ་བཀོད་པས་མཉམ་པར་
འཛིན་པས་ཏིང་འཛིན་དུ་ཐལ་ཞེ་ན་མ་ཡིན་ཏེ། གཟུགས་ཅན་ལ་བོའམ་གཟུགས་སུ་བཀོད་པ་
ཙམ་ཡིན་ལ། འདིར་མི་གཡོ་བ་སེམས་རྩེ་གཅིག་པས་དོན་ལྷང་ངེ་འཛིན་པས་ན་མི་འདྲའོ། །ཡང་ན་
སེམས་ལྡན་གྱི་ཆོས་དེ་སེམས་མེད་ཀྱི་སྟེང་དེར་བཟོ་བཅོས་མེད་པར་བཞག་པའམ་བཀོད་པས་ན་
ཏིང་ངེ་འཛིན། ཡང་ན་དབྱེ་འཛུམ་ལ་སོགས་པའི་ཆོས་དེ་ཆོས་ཅན་མིག་དང་པདྨ་སོགས་ཀྱིས་མཉམ་
པར་འཛིན་པས་ན་ཏིང་ངེ་འཛིན་ཏོ། །དཔང་ཊཱིཀ་མ་གཏོགས་པའི་བོད་འགྲེལ་རྣམས་སུ་ཆོས་གཅིག་
བཀོད་པའི་ཏིང་ངེ་འཛིན་གྱི་རྒྱན་དེའི་བརྗོད་བྱ། ཆུང་མ་ཆང་གིས་ར་རོ་ནས་སྐྱུག་པར་མ་བསམ་
ཀྱང༌། དེ་ལྟར་ན་སྡུས་བརྗོད་ཀྱི་རྒྱན་དུ་འགྲོ་བས་དེ་འདྲ་གཏན་ནས་མ་ཡིན་ཏེ། སེམས་དང་ལྡན་
ང་། ད་ལྟར་ན
པའི་ཆོས་དེ་སེམས་མེད་བེམ་པོ་ལ་བཀོད་པའི་མཛེས་ཆོས་ཁོ་ན་ལས་གོ་བྱ་གཞན་མི་དགོས། ཆུང་
མ་སྐྱུག་པར་བྱེད་ཅེས་པ་ནི་དེ་འདྲ་དངོས་ནི་གྲོང་ཚིག་སྤང་བྱའི་དཔེ་རུ་གསུངས་པའོ །
173

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འཇམ་དབྱངས་ཁ་ཆེས་གྲོང་ཚིག་གིས་མ་གོས་པ་ཏིང་ངེ་འཛིན་མཛེས་པའི་དཔེ་ལ། རླུང་
ལྟར་གཡོ་དང་མེ་ལྟར་འབར་བ་མུན་པ་ལྟ་བུར་འཐིབ་པ་ཡི། །དུག་གསུམ་ནད་འདི་བརྩེ་བ་མེད་
ལགས་ཐུགས་རྗེའི་བདག་ཉིད་དབྱངས་ཅན་མ། །མི་གཡོ་རི་དྭགས་བྱམས་པའི་ཆུ་རྒྱུན་ཤེས་རབ་
སྣང་བ་ཆེན་པོ་ཡི།།སྨན་མཆོག་བློ་གྲོས་བདུད་རྩིའི་རོ་ཡིས་བདག་ཉིད་ཚིམ་པར་མཛད་དུ་གསོལ།།
ཞེས་དང་། དེ་དག་མི་མཛེས་པ་གྲོང་པར་འགྲོ་བའི་སྤང་བྱ་ལ་དཔེར་ན། བདག་ཉིད་འདོད་ཆགས་
ལངས་པ་དང༌། །དགྲ་ལ་རྩིག་པ་ཟོས་པ་དང༌། །ང་ཡིས་གང་ཡང་མི་ཤེས་པ །ལྷ་མོས་འདི་རྣམས་
མེད་པར་གྱིས། །ཞེས་བརྗོད་ན་མི་མཛེས་པ་བཞིན་དུ་ཏིང་ངེ་འཛིན་གྱིས་ཆོས་དེ་རྣམས་མེད་པ་ལ་
ཡོད་པར་སྒྲོ་བཏགས་ནས་སྙན་ངག་གི་བརྗོད་ན་མཛེས་ཤིང༌།དེ་འདྲ་མ་ཡིན་པར་དངོས་ནས་བརྗོད་
ན་མི་མཛེས་པའི་དཔེ་དོན་དུ་གོ་བར་བྱའོ། །ཏིང་ངེ་འཛིན་གྱི་སྐབས་འདིར་སྣར་ཐང་པ་སངྒྷ་ཤྲིས།
དང་པོ་གསུམ་ལྷོ་ཕྱོགས་པའི་འདོད་པ་དང༌། ཕྱི་མ་ཤར་ཕྱོགས་པའི་འདོད་པར་གསུངས་ཤིང་བོད་
མཁས་པས་ཀྱང་འཐད་ཕྱོགས་ལྟ་བུར་གསུངས་ཀྱང༌། རང་ལུགས་སུ་ཏིང་ངེ་འཛིན་དང་དོན་གསལ་
གཉིས་ཤར་ལྷོའི་བཞེད་པ་མཐུན་ཅིང་དབྱེ་བ་མེད་པར་འདོད་དགོས་སོ །
ཅེས་པ་འདི་ཡང་། ལས་དང་པོ་པ་རྣམས་ལ་གཞུང་གི་གོ་དོན་ཡིད་ལ་ངེས་པའི་ཕྱིར་དང་།
ཉེ་ཆར་རིགས་དབོན་ཀརྨ་སཱུ་ཏྲ་མནྡྲ་ལ་སྙན་གཞུང་ཁྲིད་སྐབས་སུ་མཁན་མིང་གཏེར་སློབ་ཀརྨ་
གནཀམཉྩ
འདུལ་འཛིན་པས་རྣམ་གནོན་ལོར་འོག་མིན་ཀརྨའི་གདན་འདུལ་འཛིན་པས་རྣམ་གནོན་ལོར་འོག་མིན་ཀརྨའི་གདན་སར་མཚམས་རྒྱར་གནས་པའི་ཐུན་བར་
རྣམས་སུ་བྲིས་པ་སརྦ་པྲཛྙཱ་ཝཎྷནྟུ ༎
174

༄༅། །སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་
བསྔགས་པ་རིག་འཛིན་དགྱེས་གླུ་བཞུགས།
ཀརྨ་རིན་ཆེན་དར་རྒྱས།
རང་བཞིན་བརྗོད་པ་ལབཞི་ལས་དང་པོ་རིགས་ཀྱི་རང་བཞིན་བརྗོད་པ་ནི། སྔོན་སྦྱངས་
ལས་འཕྲོས་ཤེས་རབ་དབང་པོ་སྨིན། །ཟབ་མོའི་གཏེར་འབྱིན་དྲུག་ལྡན་སྡུད་པའི་བདག །ལུང་དང་
རྟོགས་པའི་བསྟན་འཛིན་འགྲོ་བའི་མགོན།།གུ་རུའི་རྒྱལ་ཚབ་གཏེར་ཆེན་ཚོགས་ལ་འདུད།།གཉིས་
པ་བྱ་བ་རང་བཞིན་བརྗོད་པ་ནི། ཁ་བྱང་གནད་བྱང་བརྡ་ཡིས་ལེགས་བསྐུལ་ནས། །ཕྱི་ནང་གསང་
བའི་ཚོགས་ཀྱི་འཁོར་ལོ་བསྐོར། །གཏེར་གྱི་སྲུང་མར་ཐ་ཚིག་གཉེན་པོ་བསྒྲགས། །ངོ་མཚར་མཚོ་
བྲག་ཟབ་མོའི་གཏེར་རྒྱ་བཀྲོལ། །གསུམ་པ་ཡོན་ཏན་རང་བཞིན་བརྗོད་པ་ནི། དེ་ཚེ་གུ་རུས་བྱིན་
རླབས་ཉམས་རྩལ་འབར །ཟབ་གཏེར་དངོས་ཐོབ་དགའ་བས་ཐུགས་རྒྱུད་སིམ །སྐལ་ལྡན་
རྣམས་ལ་ཐར་པའི་ས་བོན་ཐེབས །ཀུན་ཀྱང་ཡིད་ཆེས་མོས་གུས་རབ་ཏུ་འཕེལ །བཞི་པ་རྫས་ཀྱི་
རང་བཞིན་བརྗོད་པ་ནི།གཏེར་ཆེན་བླ་མའི་ཕྱག་གཡས་སོར་མོའི་རྩེར། །རབ་མཛེས་ཨུཏྤལ་རལ་
གྲི་པོ་ཏིས་མཚན། །ཕྱག་གཡོན་མཉམ་བཞག་ཚེ་བུམ་ནོར་བུས་བརྒྱན། །ཐེག་དགུའི་ཆས་རྫོགས་
རིག་འཛིན་ཡོངས་ཀྱི་རྒྱལ། །
གཉིས་པ་དཔེ་རྒྱན་ལ་སུམ་ཅུ་རྩ་གཉིས་ལས། ཆོས་དཔེ་ནི། གཏེར་ཆེན་བླ་མའི་ཟབ་པ་
སྐོར་བདུན་འདི། རྒྱལ་སྲིད་རིན་ཆེན་སྣ་བདུན་བཞིན་དུ་མཛེས། །མཚན་དཔེའི་མཛེས་སྐུ་ལྷུན་པོ་
བཞིན་དུ་བརྗིད། །གསུང་གི་འགྱུར་ཁུགས་ཚངས་དབྱངས་བཞིན་དུ་སྙན། །ཐུགས་ཀྱི་དགོངས་པ་
175

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ནམ་མཁའ་བཞིན་དུ་ཡ༷ངས །གསང་གསུམ་ཡོན་ཏན་རྒྱ་མཚོ་བཞིན་དུ་ཟབ། །འགྱོ་བའིབླླ་མ་
སངས་རྒྱས་གཉིས་པ་བཞིན། །༢དངོས་པོའི་དཔེ་ནི། གཏེར་ཆེན་བླ་མའི་ཞལ་དཀྱིལ་ནི། །སྟོན་
ཀའི་ཟླ་བ་ཉ་གང་འདྲ། །སྤྱན་ཟུང་དཀྱུས་རིང་མཛེས་པ་འདི། །འདམ་ལས་སྐྱེས་པའི་ཏྤལ་བཞིན། །
ཕན་ཚུན་དཔེ་ནི། གཏེར་ཆེན་ཆོས་ཀྱི་རྒྱལ་པོ་བཞིན། །ཉི་མས་གླིང་བཞིར་འཁོར་ལོ་བསྒྱུར། །ཉིན་
མོར་བྱེད་བཞིན་གཏེར་ཆེན་རྗེས། གླིང་འདིར་ཆོས་ཀྱིས་འཁོར་ལོས་བསྒྱུར། །ཟློག་པའི་དཔེ་ནི།
མགོན་ཁྱོད་ཐུགས་རྗེ་འོད་ཟེར་བཞིན། །ཉིན་མོར་བྱེད་པའི་དཀྱིལ་འཁོར་གསལ། །གྲངས་མེད་
ཚོགས་གཉིས་ལམ་བགྲོད་ལྟར། །འོད་སྟོང་ལྡན་པ་མཁའ་ལ་འགྲོ། ངེས་པའི་དཔེ་ནི། གཏེར་ཆེན་
བླ་མའི་ཐུགས་རྗེའི་བྱིན་རླབས་འདི། །བསམ་འཕེལ་ཡིད་བཞིན་དབང་གི་རྒྱལ་པོ་དང༌། །མཚུངས་
མོད་གཞན་པའི་དཔེ་ཟླར་འོས་པ་ཉིད། །སྲིད་གསུམ་ཀུན་ཏུ་བཙལ་ཀྱང་རྙེད་མི་འགྱུར། །ངེས་མེད་
ཀྱི་དཔེ་ནི།གཏེར་ཆེན་བླ་མའི་ཟབ་བདུན་གཏེར་མཛོད་འདི། །རེ་ཞིག་རྒྱལ་སྲིད་རིན་ཆེན་བདུན་
མཚུངས་ཀྱི། །གཞན་དུ་དེ་འདྲའི་མཚན་ཉིད་ལྡན་པ་དག །ཡོད་པར་སྲིད་ན་དེ་ཡི་དཔེ་ཟླར་ཐོབ། །
བསྡུས་པའི་དཔེ་ནི། མཆོག་གླིང་ཟབ་གཏེར་བཞེས་པ་ཁོ་ན་ཡིས །ཨོ་རྒྱན་པདྨའི་རྗེས་སུ་འགྲོ་
མིན་ཏེ། །སྙིགས་དུས་རྒུད་པ་བསལ་བའི་དཔལ་ཡོན་དང་། །མདོ་སྔགས་སྨིན་གྲོལ་ཆོས་འཁོར་
བསྐོར་བས་ཀྱང༌། །༨ཕུལ་བྱུང་གི་དཔེ་ནི།མཆོག་གྱུར་གླིང་པ་གངས་ཅན་བོད་ཡུལ་དུ། །མཐོང་ཞིང་
རྒྱན་ཟངས་མདོག་དཔལ་རིར་ཏེ། །གཞན་པའི་དབྱེ་བ་འབྱེད་པ་སྒྲིཨོ་རྒྱན་ཟངས་མདོག་དཔལ་རིར་ཏེ། །གཞན་པའི་དབྱེ་བ་འབྱེད་པ་སྒྲིམ་པོའི་བློས། །བསྐལ་པར་
གཞིགས་ཀྱང་གྲུབ་པའི་གོ་སྐབས་བྲལ། །རབ་བརྟགས་ཀྱི་དཔེ་ནི། གཏེར་ཆེན་བླ་མའི་ཟབ་གཏེར
དང༌། །ཕན་བདེའི་ཕྲིན་ལས་ང་ཉིད་ལ། །ཡོད་ཅེས་ཆོས་དབང་སྙེམས་མི་འཚལ། །གཏེར་ཆེན་ཀུན་
ལ་དེ་ཡོད་ཕྱིར། །རྨད་བྱུང་དཔེ་ནི།ཟབ་ཡངས་གཏིང་དཔག་དཀའ་བའི་རྒྱ་མཚོ་འདིས། །ལས་སྨོན་
སྐལ་ལྡན་རྗེས་སུ་འཛིན་པ་དང༌། །ལག་འགྲོ་དུག་ཅན་དྲི་འདི་ཡོངས་སྤང་ན། །གཏེར་ཆེན་བླ་མའི་
གསང་གསུམ་རྗེས་སུ་འགྲོ།རྨོངས་པའི་དཔེ་ནི། གཏེར་ཆེན་ཞལ་དཀྱིལ་མཛེས་ཤིང་ཡིད་འོང་བ། །
དཀར་ཕྱོགས་རྫོགས་པའི་ཆུ་ཤེལ་དབང་པོ་ལ། །མངོན་པར་འཁྲུལ་ནས་ཉིད་ཀྱི་སློབ་འབངས་
འགས། །ཟླ་བ་ཤར་ཚེ་ལྷ་ཕྱག་འཚལ་བ་མཐོང༌། །ཐེ་ཚོམ་དཔེ་ནི།དྲན་པ་ཙམ་གྱིས་བདུད་སྡེ་མཐར་
176

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་།
བྱེད་པ། །རྒྱལ་བ་ཀུན་གྱི་གསང་བའི་བདག་པོའམ། །བདག་གི་འདྲེན་མཆོག་མཆོག་གྱུར་གླིང་པ
ཞེས །གང་ཡིན་མ་འཚལ་ཐེ་ཚོམ་ངང་དུ་གནས། །གཏན་ལ་ཕེབ་ཅིང་རྟོགས་པའི་དཔེ་ནི། ཉིན་
བཞིན་ཕན་དང་བདེ་བའི་དཔལ། །རབ་སྟེར་ཉིན་བྱེད་བེམ་པོའི་ཆོས །མ་ཡིན་སྐྱབས་མཆོག་
བསྟན་འགྲོའི་མགོན། །གཅིག་ཤོས་མུན་པ་སེལ་བ་ཙམ། །སྦྱར་བའི་དཔེ་ནི།དྲན་པ་ཙམ་གྱིས་ཤེས་
རབ་རྒྱས། །ཕན་དང་བདེ་བའི་དཔལ་ལ་འགོད། །ལེགས་བཤད་འདོད་རྒུ་འཇོ་བའི་གཏེར། །
མཆོག་གྱུར་གླིང་པ་འཇམ་དཔལ་བཞིན། །མཉམ་ཉིད་དཔེ་ནི།བོད་མཁས་པས་གསུངས་པ་ལྟར་
གཅོད་མཚམས་ཐ་དད་པ་ནི། མ་ཧཱ་གུ་རུའི་ཞལ་ཚབ་བདེ་ཆེན་གླིང་། །ནམ་མཁའི་ནོར་བུ་སྤྲིན་དང་
བྲལ་བ་བཞིན །མུ་དྲའི་པདྨོའི་ཁ་འབྱེད་འབྲས་བུ་།བཅུད་དུ་སྨིན། །ཕན་དང་བདེ་བ༵ཆེན་པོའི་
འབྱུང་གནས་རྒྱལ། །གཅོད་མཚམས་ཐ་དད་མེད་པར། དཔལ་ལྡན་རིག་པ་འཛིན་པའི་གཙོ། །མཚོ་
སྐྱེས་བླ་མའི་ཐུགས་ཀྱི་སྲས །ཁྲི་སྲོང་ལྡེའུ་བཙན་ཇི་བཞིན་དུ །ཆོས་ཀྱི་རྒྱལ་པོའི་སྒྲ་འདི་ཁོ་ན་མཉམ་པ་
ཉིད་དུ་སྦྱར་བ།གྲགས་པ་གསལ། །སྨད་པའི་དཔེ་ནི།པི་ཝཾ་གླིང་བུ་སྙན་ཡང་ཆོས་སྒྲས་དབེན། །ལུས་
ཕྲའི་གྲེ་འགྱུར་བདེ་ཡང་བསླུ་བྲིད་ཆོས། །དེ་དག་རྣམས་ལས་གཏེར་ཆེན་བླ་མ་ཡིས། །གསུང་
དབྱངས་ཡན་ལག་ལྔ་ལྡན་ཁྱད་པར་འཕགས །བསྟོད་པའམ་བསྔགས་པའི་དཔེ་ནི། ཟླ་བའི་མ་མ་
རིན་ཆེན་འབྱུང་བའི་གནས། །དཔག་བསམ་ཤིང་ལས་འདོད་རྒུ་མ་ལུས་འབྱུང༌། །དེ་དག་ཉིད་དང་
མཆོག་གྱུར་གླིང་པ་ཡིས། །འགོག་མེད་ཐུགས་རྗེའི་རང་བཞིན་མཚུངས་པར་ངེས། །རྟོག་པའི་
དཔེའམ་བརྗོད་འདོད་ཀྱི་དཔེ་ནི། སྐྱོན་དང་ཡོན་ཏན་ཇི་ལྟར་ཡང༌། །ཚངས་པ་ལྷ་ཡི་མེ་ཏོག་དང་། །
གཏེར་ཆེན་བླ་མ་མཚུངས་སོ་ཞེས། །བརྗོད་འདོད་བདག་གི་ཡིད་ལ་གནས། །འགལ་བའི་དཔེ་།
རྟ་བདུན་དབང་པོ་རྒྱུ་སྐར་བདག་པོ་དང༌།།གཏེར་ཆེན་རིག་འཛིན་མཆོག་གི་མཚན་དཔེའི་སྐུ།།གཟི་
འོད་ཕྱོགས་བརྒྱར་འབར་བ་མཚུངས་ན་ཡང་། །བརྟེན་གནས་ཕན་ཚུན་ཐ་དད་འགྲན་ཟླར་གྱུར། །
དགག་པའི་དཔེ་ནི། ཟླ་བའི་དཀྱིལ་འཁོར་མཛེས་ཀྱང་འཕེལ་འགྲིབ་ཅན། ཉིན་བྱེད་འོད་སྟོང་འཕྲོ་
ཡང་སྒྲ་ཅན་འཚེ། །སྣང་བྱེད་ཟུང་གིས་གཏེར་ཆེན་ཆོས་རྗེ་ལ། །འགྲན་པའི་ནུས་པ་ནམ་ཡང་ཡོད་མ་
ཡིན། །ངོ་བསྟོད་ཀྱི་དཔེའམ་མཛེས་པའི་དཔེ་ནི། མཚོ་སྐྱེས་བླ་མ་འཇའ་ལུས་རྡོ་རྗེའི་སྐུ། །རིག་པ་
177

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འཛིན་མཆོག་འཛམ་གླིང་མི་ཡི་ཚུལ། དེ་ལྟ་ན་ཡང་མཐའ་ཀླས་སྐྱེ་འགྲོའི་ངོར། །མཚུངས་པ་ལས་
ཀྱང་མཆོག་གྱུར་གླིང་པ་མཆོག།དེ་ཉིད་བརྗོད་པའི་དཔེ་།བརྟན་ཅིང་བརྗིད་འདི་གཏེར་ཆེན་རྗེའི། །
སྐུ་མཆོག་ཡིན་གྱི་ལྷུན་པོ་མིན །མཛེས་ཤིང་ཚལ་དུ་དངར་བ་འདི། །བང་རིམ་མ་ཡིན་བསྡུ་དངོས་
བཞི། །ཐུན་མོང་མིན་པའི་དཔེ་ནི། མངའ་བདག་ཉང་དང་གུ་རུ་ཆོས་དབང་སོགས། །གཏེར་ཆེན་
ཀུན་གྱི་རྣམ་ཐར་ལས་འགོང་པའི། །དཔེར་འོས་ཀུན་ལས་འདས་པའི་ངོ་མཚར་དཔེར། སྐུ་ཉིད་འོས་
པར་ངེས་སོ་རིག་པ་འཛིན། །འབྱུང་མིན་དཔེའམ་ཡོད་པ་མ་ཡིན་ཅིང་བྱུང་བ་མིན་པའི་དཔེ་ནི།
ཕྱོགས་བཅུའི་རྒྱལ་བའི་མཁྱེན་བརྩེ་ནུས་པ་ཀུན། །འཇིག་རྟེན་བྱེད་པོས་གཅིག་ཏུ་བསྡུས་པ་བཞིན། །
གཏེར་ཆེན་ཆོས་རྗེ་བླ་མའི་གཟུགས་ཀྱི་སྐུ། །གངས་ཅན་མཁས་གྲུབ་ཡོངས་ཀྱི་དབུས་ན་མཛེས། །
སྲིད་པ་མིན་པའི་དཔེ་ནི། སྟོབས་བཅུ་མངའ་བའི་ཐུགས་ལ་འཁྲུལ་པ་དང༌། །བཅུ་གཉིས་ཁྱིམ་གྱི་
བདག་པོར་མུན་པ་བཞིན། །གཏེར་ཆེན་མཆོག་གི་བླ་མའི་རྣམ་ཐར་ལ། །སྐྱོན་གྱི་ཆ་ཤས་ཙམ་ཡང་
གནས་པ་མིན། །མང་བའི་དཔེ་ནི།འཕགས་ཡུལ་གྲུབ་པའི་རིག་འཛིན་རྣམ་བརྒྱད་དང༌། །བོད་ཡུལ་
རྗེ་འབངས་ཉི་ཤུ་རྩ་ལྔ་ལྟར། །རིག་འཛིན་ཡོངས་ཀྱི་འཁོར་ལོས་སྒྱུར་བ་ཉིད། །གངས་ཅན་བསྟན་
འགྲོ་ཡོངས་ཀྱི་དཔལ་དུ་མཛེས །རྣམ་འགྱུར་གྱི་དཔེ་ནི། འགྲོ་ལ་ཕན་པའི་ཐུགས་བསྐྱེད་འདི། །
གངས་རིའི་དབུས་ནས་ཕྱུང་བ་བཞིན། །ཆོས་ཀུན་གཟིགས་པའི་མཁྱེན་རབ་འདི། །འཇམ་དཔལ་
དབྱངས་ལས་བླང་བ་བཞིན། །ཕྲེང་བའི་དཔེ་ནི།ལྷོ་ཕྱོགས་མ་ལ་ཡ་ལས་ཙན་དན་དང༌། །ཙན་དན་
ས་མཆོག་ལས་ནི་ག་པུར་བཞིན། །གཏེར་ཆེན་བླ་མ་མཆོག་གི་ཐུགས་རྗེ་ཡིས། །ཉོན་མོངས་གདུང་
བ་མ་ལུས་སེལ་བར་བྱེད། །བཞིན་སྒྲ་གཅིག་པའི་དཔེ་ནི། བསིལ་ལྡན་ར་བ་དཀར་པོའི་ཡུལ་
ལྗོངས་སུ། །རྡོ་རྗེ་འཛིན་པ་མཆོག་གི་མཚན་ཅན་གྱིས། །ལུང་དང་རྟོགས་པའི་བསྟན་པ་སྤེལ་བ་འདི །
འཕགས་ཡུལ་དབུས་འགྱུར་འཆང་གི་ངོ་མཚར་བཞིན། །༢༩བཞིན་སྒྲ་དུ་མ་ཡོད་པ་ནི། གཏེར་ཆེན་
བླ་མའི་ཞལ་ཁྱིམ་ཟླ་འདྲ་བར། །བདུད་རྩི་བསིལ་ཟེར་ཅན་བཞིན་འཛུམ་དཀར་གསལ། །དེ་ཡིས་
ཀུ་མུཏ་རྒྱས་པ་ཇི་བཞིན་འདི་དཔང་ལོ་ཙཱས་གལ་ཏེ་ཚིག་དོན་ཙམ་མ་ཡིན་གྱི་ངག་གི་དོན་བྱ་བ་དང་།བྱེད་ཅན་དྲུག་ལས་ཅི་
རིགས་པར་འབྲེལ་བ་ཉིད་ཀྱིས་ཞེས་གསུངས་མཆན།དུ།།བདག་ཉིད་དགའ་བ་རྒྱས་པས་འཐུང་བ་བཞིན། །ཟླ་བོ་
178

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་
དངོས་པོའི་དཔེ་ནི། ཟབ་གཏེར་འབྱིན་པའི་རིག་འཛིན་གྲངས་མང་ཡང་། །ཨོ་རྒྱན་མཆོག་གྱུར་གླིང་
པར་འགྲན་ནུས་མེད། །ལྷ་ལམ་ངོས་སུ་འོད་ལྡན་མང་ན་ཡང་། །འོད་སྟོང་ལྡན་པ་གཉིས་པ་མེད་པ་
བཞིན། །མཚུངས་སྦྱོར་གྱི་དཔེ་ནི། མ་ཧཱ་གུ་རུ་ཟངས་མདོག་དཔལ་གྱི་རིར། །མཆོག་གྱུར་གླིང་པ་ཀཻ་
ལ་ཤ་ཡི་ལྗོངས།།གང་གིས་ལྷོ་ནུབ་གདུལ་དཀའི་སྲིན་པོ་འདུལ།།རིག་འཛིན་བླ་མས་གདུལ་དཀའི་
འགྲོ་འདི་འདུལ། །རྒྱུའི་དཔེ་ནི། གང་ཁྱོད་མཁྱེན་རབ་རྒྱས་པས་འཇམ་དཔལ་དང༌། །བདུད་བཞིའི་
དཔུང་ཚོགས་འཇོམས་པས་གསང་བའི་བདག །འགྲོ་ཀུན་བུ་གཅིག་ལྟར་བརྩེས་སྤྱན་རས་གཟིགས། །
མཁྱེན་བརྩེ་ནུས་གཏེར་ཀུན་འཆང་གསང་བ་འཛིན།།
དཔེའི་སྐྱོན་སེལ་སྐབས་འགར་རྟགས་ཐ་དད་ཀྱང་སྐྱོན་མེད་པ་ནི། རིགས་ལྡན་མཁའ་
འགྲོའི་གཙོ་མོ་ནི། །བློ་བརྟན་ཡིད་གཞུང་སྐྱེས་བུ་བཞིན། །འཇམ་ཞིང་དེས་ལ་ངང་རྒྱུད་རིང༌། །ལྷ་
སྲས་མཆོག་ནི་དཔལ་མོ་བཞིན། །གཅིག་ཚིག་དང་མང་ཚིག་འགལ་ཡང་མི་སྐྱོན་པ་ནི། བདག་གི
སྐྱབས་གཅིག་གཏེར་ཆེན་རྗེ། །སྟོབས་བཅུ་མངའ་བ་རྣམས་དང་མཚུངས །ཟབ་གཏེར་འཆང་བའི་
རིག་འཛིན་རྣམས། །འཇིག་རྟེན་མིག་གཅིག་བཻ་རོ་བཞིན། །དཔེ་དོན་དམན་ལྷག་གི་དམིགས་
བསལ་ནི། སྙིགས་དུས་གདུལ་བྱའི་དབུས་ན་གཏེར་ཆེན་བཞིན། །ས་བཅུའི་བྱང་སེམས་དབུས་ན་
ཀུན་བཟང་མཛེས །དེ་ཡིས་ཐེག་པ་ཆེན་པོ་འབའ་ཞིག་དང༌། །ཁྱེད་ཀྱིས་དྲང་ངེས་གདུལ་བྱའི་མོས་
ངོར་གསུངས། །དཔེའི་སྐྱོན་དུ་འགྱུར་བ་རྣམས་ནི་མ་བྲིས་སོ། །མཚུངས་གསལ་གྱི་དོགས་གཅོད་
སོགས་ཟུར་དུ་གསལ་ཞིང་། རྗེ་ཕྲིན་ལས་པས བཞི་ལྟར་མཚུངས་འདྲ་ཟིལ་གནོན་འགོང༌། །ཇི་
བཞིན་དེ་བཞིན་གཟུགས་བརྙན་མཉམ། །དཔལ་འཕྲོག་ཅོ་འདྲི་སྐྱེངས་བྱེད་འགོག འགྲན་རྒྱལ་
སྡང་འཁུ་ཕྲག་དོག་ལྷག རྗེས་མཐུན་རྗེས་འགྲོ་རྗེས་སུ་བྱེད། །ཉེར་གསུམ་འདི་རྣམས་མཚུངས་
གསལ་སྒྲ། །ཞེས་གཙོ་ཆེ་བ་ཉེར་གསུམ་དུ་བསྡུ་བར་མཛད་དོ།།
གསུམ་པ་གཟུགས་ཅན་གྱི་རྒྱན་ལ་ཉི་ཤུ་ཐམ་པ་ལས། དང་པོ་བསྡུས་པའི་གཟུགས་ཅན་ནི།
སྐུ་མཆོག་ལྷུན་པོ་གསུང་མཆོག་ཚངས་པའི་དབྱངས། །ཐུགས་མཆོག་ཆུ་གཏེར་ལེགས་བཤད་ཡིད་
བཞིན་ནོར། །བརྩེ་ཆེན་རྟ་བདུན་ཕྲིན་ལས་རྒྱ་མཚོ་ཆེ །གཏེར་ཆེན་བླ་མ་དགོས་འདོད་དཔག་
179

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བསམ་མཆོག གཉིས་པ་མ་བསྡུས་པའི་གཟུགས་ཅན་ནི། །བསྐྱེད་རྫོགས་རིམ་པ་གཉིས་ཀྱི་ལུས་
སྟོབས་རྒྱས །ལུང་དང་རིགས་པའི་མཆེ་སྡེར་རབ་ཏུ་། །ཤེས་བྱའི་གནས་ཀུན་མཁྱེན་པའི་གཡུ་
རལ་བརྗིད། །གཏེར་ཆེན་བླ་མ་མི་ཡི་སེང་གེ་རྒྱལ། །གསུམ་པ་བསྡུས་ཤིང་མ་བསྡུས་པའི་གཟུགས་
ཅན་ནི། །གཏེར་ཆེན་མཛེས་སྐུ་བསྡུས་པ་ཆུ་ཤེལ་དབང༌། །ལུང་རྟོགས་ཆོས་ཀྱི་ཟེར་ཕྲེང་གིས་མ་སྡུས་པ །
རྒྱལ་བསྟན་ཀུན་ད་དཀར་པོ་འཛུམ། །འགྲོ་ལ་ཕན་བདེའི་མ་སྡུས་པ སྣང་བ་སྦྱིན། །འདི་གསུམ་
བསྡུས་མ་བསྡུས་ཞེས་པ་རྒྱ་སྐད་ཚིག་སྡུད་ཡོད་མེད་ཡིན་ཞིང༌།དཔེ་དང་དཔེ་ཅན་གྱི་བར་ནས་རྣམ་
དབྱེ་བསྡུ་དགོས་པ་ཡིན། དཔེ་རང་དང་དཔེ་ཅན་རང་ལ་རྣམ་དབྱེ་ཡོད་ཀྱང་མི་འགལ་བ་ནི་གོང་
བཤད་ཚངས་པའི་དབྱངས་ཞེས་པའི་དྲུག་སྒྲ་འབྱུང་བ་མི་འགལ་བ་བཞིན་། །བཞི་པ་མཐའ་དག་
གཟུགས་ཅན་ནི། ངེས་དོན་ཟབ་གསང་ལྷ་ཡི་ལམ་ཡངས་ལས །ཟབ་པ་སྐོར་བདུན་ཤིང་རྟས་ཉེར་
དྲངས་པའི། །རྒྱུད་ལུང་མན་ངག་རྫོགས་པའི་འོད་སྟོང་ཅན། མཁས་དང་གྲུབ་ཀུན་དགྱེས་པའི་པད་
དཀར་འཛུམ། །ལྔ་པ་ཆ་ཤས་གཟུགས་ཅན་ནི།གཏེར་ཆེན་ཆོས་ཀྱི་རྒྱལ་པོའི་བཀའ་དྲིན་ལས། །
རང་སྐལ་ཆ་ཙམ་ཐོབ་པའི་སྨིན་གྲོལ་ལྗོན། །ཐུགས་བསྐྱེད་སྨོན་ལམ་དྲོད་གཤེར་གྱིས་སྨིན་འབྲས། །
རིགས་མཐུན་མཁས་གྲུབ་ཚོགས་ལ་སྐྱེས་སུ་ཕུལ །དྲུག་པ་ཆ་ཤས་ཅན་གྱི་གཟུགས་ཅན་ནི། མཚན་
དཔེའི་དགྱེས་ཞལ་ཟླ་བའི་ཐིག་ལེ་གསལ། །གནག་སྣུམ་རལ་པའི་ཅོད་པཎ་ཤིན་ཏུ་མཛེས །མཐོན་
མཐིང་སྤྱན་བཀྲ་ཚེམས་དཀར་ཚར་དུ་དངར། །མཆོག་གི་བླ་མ་རྗེས་དྲན་དད་མོས་འཕེལ། །བདུན་
པ་ཡན་ལག་གཅིག་གི་གཟུགས་ཅན་ནི། བཀའ་དྲིན་སུམ་ལྡན་གཏེར་ཆེན་ཆོས་ཀྱི་རྗེས །བརྩེ་ཆེན་
ཐུགས་རྗེ་ཆེན་པོས་རྗེས་བཟུང་བརྡར། །མཛེས་ཤིང་ཡིད་དུ་འོང་བའི་ཞལ་དཀྱིལ་ནས།།ཚེམས་ཕྲེང་
པདྨ་དཀར་པོའི་གེ་སར་བཞད། །ཡན་ལག་གཉིས་ཀྱི་གཟུགས་ཅན་ནི། དུས་གསུམ་རྒྱལ་བའི་ཞལ་
ཚབ་དྲིན་ཆེན་རྗེས། །མདོ་སྔགས་ཟུང་དུ་འབྲེལ་བའི་བརྡ་རྟགས་སུ། །ཐང་གོས་པདྨ་དཀར་པོ་རྣམ་
པར་རྒྱས །བླ་གོས་ཟེའུ་འབྲུ་དམར་སེར་རབ་ཏུ་བཀྲ། །ཡན་ལག་གསུམ་གྱི་གཟུགས་ཅན་ནི།
གཏེར་ཆེན་ཆོས་ཀྱི་རྒྱལ་པོའི་མཛེས་སྐུ་ལ། །སྟོད་སྐོར་འཇའ་ཚོན་སྣ་ལྔའི་དྲྭ་བས་མཛེས །རབ་
དཀར་ཐང་གོས་མཚམས་སྤྲིན་བླ་གོས་དམར། །གསུང་སྙན་ཚངས་པའི་དབྱངས་ཀྱིས་ཟབ་ཆོས་སྟོན། །
180

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་།
བརྒྱད་པ་ལྡན་པའི་གཟུགས་ཅན་ནི། གཏེར་གྱི་འབྱུང་གནས་ཡོངས་འདུས་ལྗོན་པའི་རྩེར། །མཐོང་
གྲོལ་དབང་ཞུ་ངོ་མཚར་མེ་ཏོག་བཀྲ། །སྨིན་གྲོལ་འབྲས་བཟང་དགོས་འདོད་གྲུ་ཆར་གཡོ། །གདུང་
སེལ་དཔག་བསམ་དབང་པོ་བསྟན་འགྲོའི་མགོན།།དགུ་པ་ལྡན་མིན་གཟུགས་ཅན་ནི།ཞལ་དཀྱིལ་
ནམ་མཁའི་ནོར་བུ་ལས། །རབ་དཀར་འཛུམ་པའི་བསིལ་ཟེར་འཕྲོ། །ཞལ་སྒོ་པདྨའི་རྫིང་བུ་ལས
རབ་མཛེས་ལྗགས་ཀྱི་གློག་དམར་གཡོ །བཅུ་པ་མི་མཉམ་པའི་གཟུགས་ཅན་ནི། གཏེར་ཆེན་
དགྱེས་པའི་ཞལ་གྱིས་ཡིད་རབ་འཕྲོག །འཛུམ་དཀར་མུ་ཏིག་ཕྲེང་བའི་ཟླ་འོད་གསལ། །ལྷར་
བཅས་འགྲོ་བའི་གཙུག་གི་ནོར་བུ་མཆོག །གསང་གསུམ་རྣམ་ཐར་བསམ་མི་ཁྱབ་དེར་འདུད། །བཅུ་
གཅིག་པ་ཁྱད་པར་ཅན་གྱི་གཟུགས་ཅན་ནི། མཆོག་གྱུར་གླིང་པའི་ཞབས་ཟུང་ནོར་བུའི་འོད། །
ཕྱོགས་སྐྱོང་དྲེགས་ལྡན་རལ་པའི་རྩེར་བཀོད་པས། །བསྟན་ལ་འཁུ་བའི་ཚོགས་ཀུན་ཕམ་པར་བྱས།།
མདོ་སྔགས་མི་ནུབ་བསྟན་པའི་རྒྱལ་མཚན་བསྒྲེངས །བཅུ་གཉིས་པ་གཟུགས་བྲལ་གྱི་གཟུགས་
ཅན་ནམ་འགལ་བའི་གཟུགས་ཅན་ནི། མཐོ་རིས་འཛིན་ལ་མི་གནས་ཤིང༌། །ཆུ་འཛིན་སྟུག་པོས་མ་
སྒྲིབ་པའི། །གཏེར་ཆེན་ཐུགས་རྗེའི་ཉི་འོད་ཀྱིས། །ཐར་འདོད་བློ་ཡི་མུན་པ་སེལ། །བཅུ་གསུམ་པ་
རྒྱུའི་གཟུགས་ཅན་ནི། །རིག་འཛིན་བླ་མ་ལྷར་བཅས་འགྲོ་བའི་མགོན། །བརྗིད་ཅིང་བསྟན་པས་
གསེར་གྱི་རི་བོ་སྟེ །ཟབ་ཅིང་ཡངས་པས་རིན་ཆེན་འབྱུང་བའི་། གནས། །ཀུན་ལ་ཁྱབ་པས་ལྷ་ཡི་
རྫིང་རིང་ངོ་། །བཅུ་བཞི་པ་སྦྱར་བའི་གཟུགས་ཅན་ནི། གཏེར་ཆེན་མཚན་མཚོ་སྐྱེས་བླ་མ་ལ།དཔེའི་
དཀྱིལ་འཁོར་ལ། །མནྡྷ་ར་མེ་ཏོག་དང་ལྷ་ལྕམ།བས་མཆོད་པར་བགྱི། །གཉིས་སུ་མེད་པའི་ཚུལ་གྱིས་
འདུད། །སྡེ་བཞིའི་ལྟ་བ་མཇལ་པའི་ཕྱག་དང་མཉམ་སྦྱོར།སྡེ་སྣོད་བཞི་དང་དགའ་བ་བཞིའི་འཁོར་ལོ་བསྐོར་ཞིང་བསྐུལ་བ་
མཆན།ཆོས་འཁོར་བསྐོར་བར་བསྐུལ། །དཔེ་བརྗོད་དངོས་ཕྱི་མ་འདི་ཡིན། གཏེར་ཆེན་མཚོ་སྐྱེས་བླ་
མའི་མཛེས་སྐུ་ལ །རབ་མཛེས་མནྡྷུ་མེ་ཏོག་ར་བས་རབ་ཏུ་བརྒྱན། །བཞི་ལྡན་ཆོས་ཀྱི་འཁོར་ལོ་རབ་
སྐོར་བས །ཝྃ་འདི་སྐད་བདག་ཐོས།མ་ཡ་ངོ་མཚར་རྨད་དུ་བྱུང་། །བཅོ་ལྔ་པ་དཔེའི་གཟུགས་ཅན་ནི།
གཏེར་ཆེན་བླ་མའི་ཟབ་གཏེར་ཡིད་བཞིན་ནོར། །ནམ་མཁའ་མཛོད་ཀྱི་དཔལ་ལ་ལོངས་སྤྱོད་ཚེ། །
འཇོག་པོའི་གཙུག་རྒྱན་ཡིད་བཞིན་བསམ་འཕེལ་དབང་། །རྒྱལ་མཚན་རྩེ་མོར་མཆོད་ཅིང་གསོལ་
181

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གཏབ་བཞིན། །བཅུ་དྲུག་པ་ལྡོག་པ་ཅན་གྱི་གཟུགས་ཅན་ནི། །བུང་བ་གཞོན་ནུས་འདམ་སྐྱེས་པདྨ་
བསྟེན། །སྣོད་ལྡན་སློབ་མས་གཏེར་ཆེན་བླ་མ་བསྟེན། །པད་མའི་ཚོགས་རྣམས་ཤེས་བྲལ་བེམ་པོའི་
ཆོས། །གཏེར་འཆང་དབང་པོ་ཕན་བདེ་འབྱུང་བའི་གནས། །བཅུ་བདུན་པ་སྨད་པའི་གཟུགས་ཅན་
ནམ་འགོག་པའི་གཟུགས་ཅན་ནི། གཏེར་འབྱིན་ཡོངས་ཀྱི་རྒྱལ་པོ་མཆོག་གླིང་པས། །ཟབ་གཏེར་
ཉིན་བྱེད་འབུམ་གྱི་འོད་སྣང་གིས། །ཆུ་སྲིན་རྒྱལ་མཚན་ཅན་ལ་བཟོད་དཀའི་མུན། །སྟེར་འདི་ཉིན་
བྱེད་མ་ལགས་ཟབ་ཆོས་ཉིད། །བཅོ་བརྒྱད་པ་མཉམ་འཇོག་གཟུགས་ཅན་ནི། གཏེར་ཆེན་ཉིན་བྱེད་
དཀྱིལ་འཁོར་ཤར་བའི་ཚེ། །གཏེར་རྫུན་འབྱུང་བྱའི་མིག་ལ་གཟན་པ་འདི། །ཉིན་བྱེད་འོད་ཟེར
ཆོས་སྐྱོན་མ་ཡིན་ཏེ། །སྔོན་གོམས་བག་ཆགས་རང་ཉིད་སྐལ་བའི་སྐྱོན། །བཅུ་དགུ་པ་གཟུགས་ཅན་
གྱི་གཟུགས་ཅན་ནི། མཆོག་གླིང་ཟབ་ཆོས་ནམ་མཁའི་རྒྱ་མཚོ་དེར། །རྒྱུད་ལུང་ཟླ་བ་ཚེས་པའི་ཀུ་
མུཏ་ལས། །མན་ངག་བསིལ་ཟེར་འཕྲོ་བའི་དྲི་བསུང་གིས། །བདག་ཡིད་གཉིས་སྐྱེས་གཞོན་ནུའི་
བུང་བ་ཚིམ། ཉི་ཤུ་པ་སྦས་པའི་གཟུགས་ཅན་ནམ་བསྙོན་དོར་གཟུགས་ཅན་ནི། རིག་འཛིན་སྐུ་
མཆོག་མ་ལགས་ཀཻ་ལ་།གང་གི་གསུང་མཆོག་མ་ཡིན་སེང་གེའི་སྒྲ།།ཟབ་ཅིང་རྒྱས་འདི་ངོ་མཚར་
གཏེར་གྱི་ཆོས། །མ་ཡིན་གདོང་ལྔའི་དབང་པོའི་གཡུ་རལ་ལགས། །
བཞི་པ་གསལ་བྱེད་ཀྱི་རྒྱན་ལ་བཅུ་གཉིས་ལས་དང་པོ་རིགས་བརྗོད་པ་ཐོག་མའི་གསལ་
དང་པ་རགས་བརྡ་
བྱེད་ནི། གཏེར་ཆེན་བླ་མའི་ཟབ་གཏེར་གྱིས། །བོད་ཁམས་མཐའ་དབུས་བདེ་བ་དང༌། །མཐའ་
དམག་དུས་འཁྲུགས་ལ་སོགས་པ །ཐམས་ཅད་མིང་གི་ལྷག་མར་བྱས། །གཉིས་པ་བྱ་བ་བརྗོད་པ་
ཐོག་མའི་གསལ་བྱེད་ནི།བརྩོན་པར་བྱེད་གཏེར་ཆེན་བླ་མ་ཡི། །ཕྱི་ནང་གསང་བའི་རྣམ་པར་
ཐར་པ་དང༌། །རྒྱུད་ལུང་མན་ངག་གསང་བ་ཟབ་མོའི་གཏེར། །གངས་ཅན་མཐའ་དབུས་ཡོངས་ལ་
ཁྱབ་པའི་སླད། གསུམ་པ་ཡོན་ཏན་བརྗོད་པ་ཐོག་མའི་གསལ་བྱེད་ནི། རྒྱས་སོ་གངས་ཅན་བསྟན་
འགྲོའི་ཕན་བདེ་དང༌། །བཅུ་ཕྲག་རིག་པའི་གནས་དང་ཁྱད་པར་དུ། །མདོ་སྔགས་ཟུང་འབྲེལ་
གསང་བ་སྙིང་པོའི་སྲོལ། །འཆད་ཉན་སྒོམ་སྒྲུབ་བྱེད་པ་ཐམས་ཅད་ཀྱང༌། །བཞི་པ་རྫས་བརྗོད་ཐོག་
མའི་གསལ་བྱེད་ནི། ལེགས་པར་བརྒྱན་གཏེར་ཆེན་བླ་མའི་སྐུར། །པདྨ་མཐོང་གྲོལ་དབང་ཕོད་
182

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་གླུ
རྣམ་གསུམ་གོས། །ཟ་འོག་བེར་ཟླུམ་ལ་སོགས་ཐེག་དགུའི་ཆས། །སངས་རྒྱས་གཉིས་པའི་བརྡ་
རྟགས་ཆ་ལུགས་ཀུན། །ལྔ་པ་རིགས་བརྗོད་པ་བར་གྱི་གསལ་བྱེད་ནི། མདོ་སྔགས་ལུང་དང་རྟོགས་
པའི་བསྟན་པ་དང༌།།ཟབ་གཏེར་འབྱུང་གནས་མཆོག་གྱུར་བདེ་ཆེན་གླིང༌།།འདི་ནི་རིས་མེད་བསྟན་
འགྲོའི་དཔལ་དང་མགོན། །བཀའ་གཏེར་གསར་རྙིང་སྤྱི་ལ་ཁྱབ་པ་ཉིད། །དྲུག་པ་བྱ་བ་བརྗོད་པ་
བར་གྱི་གསལ་བྱེད་ནི། གཏེར་ཆེན་ཆོས་ཀྱི་རྒྱལ་པོ་མཆོག་གླིང་པས། །ལྔ་བདོའི་རྒུད་པ་མ་ལུས་
སེལ་བར་མཛད། །རིག་པའི་གནས་དང་སྡེ་སྣོད་གཞུང་ལུགས་ཀུན། །མི་ཉམས་སྲིད་མཐའི་བར་དུ་
འཕེལ་བ་ཡང༌། །བདུན་པ་རིགས་བརྗོད་པ་ཐ་མའི་གསལ་བྱེད་ནི། དེང་འདིར་མཁས་དང་གྲུབ་
རིག་མ་ལུས་པའི། །ཐོས་བསམ་སྒོམ་པའི་ཉམས་ལེན་བྱེད་པ་དང༌། །ཕན་བདེའི་སྣང་བ་དཀར་པོས་
ཁྱབ་པ་ཡི། །དྲིན་འདི་རིག་པ་འཛིན་པ་བདེ་ཆེན་གླིང༌། །བརྒྱད་པ་བྱ་བ་བརྗོད་པ་ཐ་མའི་གསལ་
བྱེད་ནི། དཀར་ཕྱོགས་ཆུ་ཤེལ་དབང་པོས་གདུང་བ་དང༌། བཅུ་གཉིས་ཁྱིམ་གྱི་བདག་པོས་མུན་པའི་
ཚོགས། །གཏེར་ཆེན་ཆོས་ཀྱི་རྒྱལ་པོའི་ཐུགས་རྗེ་ཡིས། །དུས་ཀྱི་རྒུད་པ་སེལ་ཀུན་མཉམ་དུ་བྱས། །
དགུ་པ་ཕྲེང་བའི་གསལ་བྱེད་ནི། གཏེར་ཆེན་མཆོག་གྱུར་གླིང་པའི་ཐུགས་རྗེ་ཡིས། ལས་ལྡན་སློབ་
མའི་མཁྱེན་སྤྱོད་བློ་གྲོས་འཕེལ།།དེ་ཡིས་རྒྱལ་བའི་བསྟན་དང་དེ་དག་གིས། །ཕན་བདེ་རྫོགས་ལྡན་
སར་པའི་དགའ་སྟོན་རྒྱས། །བཅུ་པ་འགལ་སྟོན་གྱི་གསལ་བྱེད་ནི། བསྐལ་མང་གོང་ནས་ཚོགས་
གཉིས་ཡོངས་རྫོགས་པའི། །གཏེར་ཆེན་ཆོས་ཀྱི་རྒྱལ་པོའི་རྣམ་ཐར་འདིས། །ལས་སྨོན་སྐལ་པ་ལྡན་
ལ་དགའ་བ་འཕེལ། །སྐལ་མེད་རྣམས་ལ་རྣ་བའི་ཚེར་མ་བྱས །བཅུ་གཅིག་པ་དོན་གཅིག་གི་
གསལ་བྱེད་ནི། གཏེར་ཆེན་ཐུགས་རྗེའི་སྣང་བ་ཡིས། །འགྲོ་བའི་ཕན་བདེ་ཕནབདེའི་འབྱུང་གནས་རྒྱལ་བའི་
བསྟན་པ།མ་ལུས་རྒྱས། ༷།ལུང་དང་རྟོགས་པའི་དམ་ཆོས་འཕེལ། །ཟབ་གསང་སྙིང་པོའི་བསྟན་པ་
འད༵ར། །བཅུ་གཉིས་པ་སྦྱར་བའི་གསལ་བྱེད་ནི། གསང་བ་ཀུན་གྱི་བདག་པོ་རྡོ་རྗེ་འཛིན། །བདུད་
བཞིའི་དཔུང་འཇོམས་མཐུ་སྟོབས་ནུས་པའི་གཏེར། །ལག་ན་རྗེ་ལྕང་ལོ་ཅན་ཞིང་རོལ། །མཆོག་
གྱུར་གླིང་པ་མི་མཇེད་ཞིང་འདིར་རོལ། །
ལྔ་པ་བསྐོར་བའི་རྒྱན་ལ་གསུམ་ལས་དང་པོ་དོན་བསྐོར་བ་ནི། །ཉི་མས་པདྨའི་གེ་སར་
183

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གས྄ལ། །ཟླ་བས་ཀུ་མུཏ་ལོ་འདབ་གྲོལ༵།།གཏེར་གསར་ཆོས་ཀྱིས་ཕན་བདེ་རྒྱས།།རིས་མེད་འགྲོ་
ལ་དགའ་བ་འཕེལ། །གཉིས་པ་ཚིག་བསྐོར་བ་ནི། ཆར་དུས་འབྲུག་སྒྲ་དལ་གྱིས་དགོད་པའི་ཚེ། །
ཁྱིམ་གྱི་གཙུག་ཕུད་ལྡན་པས་དགའ་སྟོན་ཐོབ། །གཏེར་ཆེན་ཆོས་ཀྱི་རྒྱལ་པོའི་ཞབས་བསྟེན་པས
ཟབ་ཆོས་སྨིན་གྲོལ་བདུད་རྩིའི་དགའ་སྟོན་ཐོབ། །གསུམ་པ་ཚིག་དོན་གཉིས་ཀ་བསྐོར་བ་ནི། ཨེ་
མ་གཏེར་ཆེན་བླ་མའི་རྣམ་ཐར་གང༌། །མཐོང་བ་དོན་ལྡན་མིག་གི་བདུད་རྩིར་གྱུར། །ཐོས་པ་དོན་
ལྡན་རྣ་བའི་བདུད་རྩིར་གྱུར།།དྲན་པས་དོན་ལྡན་ཡིད་ཀྱི་བདུད་རྩིར་གྱུར།།1
དྲུག་པ་འགོག་པའི་རྒྱན་ལ་ཉི་ཤུ་རྩ་གསུམ་ལས་དང་པོ་བྱུང་བ་འགོག་པ་ནི། དམ་འཛིན་
ཆོས་ཀྱི་བློ་གྲོས་ཁོ་ན་ཡི །རྣམ་འཕྲུལ་དུ་མ་ཞེས་དེ་མི་སྲིད། །འོན་ཀྱང་རབ་དགའི་སར་གནས་
བྱང་སེམས་ཀྱི །སྤྲུལ་བསྒྱུར་བསམ་གྱིས་མི་ཁྱབ་ལུང་གིས་གསལ། །གཉིས་པ་ད་ལྟ་བའམ་མངོན་
འགྱུར་འགོག་པ་ནི། གཏེར་ཆེན་བླ་མ་མཆོག་གི་མཚན་འཆང་བའི། །ཐེག་དགུས་བརྡ་རྟགས་ན་
བཟའི་ཁུར་འདིས་ཅི། །མཁྱེན་བརྩེ་ནུས་པའི་ཡོན་ཏན་མ་ལུས་པ །ཁྱོད་ཀྱི་གསང་བ་གསུམ་ལ་
རྫོགས་མིན་ནམ། །གསུམ་པ་འབྱུང་འགྱུར་འགོག་པ་ནི། གཏེར་ཆེན་སློབ་མས་ཟབ་མོའི་གཏེར་
ཆོས་ཉིད། །ཉམས་སུ་མ་བླངས་འདིར་སྣང་ལ་ཞེན་ན། །རིག་འཛིན་མཁས་མང་ཚོགས་པའི་བགྲོ་
གླེང་སྐབས། །དབུགས་བརྩེགས་རྔུལ་ཆུའི་དོག་པ་འཆང་བར་ངེས། །བཞི་པ་ཆོས་འགོག་པ་ནི།
གཏེར་ཆེན་བླ་མའི་ཟབ་གཏེར་དམ་པའི་ཆོས། །ཡིད་ཅན་ཀུན་ལ་སྨན་དུ་འགྱུར་ཞེས་རྫུན། །གལ་ཏེ་
བདེན་པར་སྲིད་ན་སྐལ་མེད་ལ། །ཕུང་བྱེད་ཧ་ལའི་དུག་ཏུ་ཅི་ལ་འགྱུར་། །ལྔ་པ་ཆོས་ཅན་འགོག་པ་ནི
གཏེར་ཆེན་རྗེ་དང་ཨོ་རྒྱན་པདྨ་ཡི། །སྐུ་དབྱིབས་འདི་ཞེས་བཟོ་བོས་བཞེངས་མི་ནུས། །ཆོས་ཅན་
གཟུགས་སྐུ་བེམ་ཆོས་མ་ཡིན་ཏེ། །མཚན་དཔེའི་འོད་ཕུང་ཙམ་དུ་ངེས་པའི་ཕྱིར། དྲུག་པ་རྒྱུ་འགོག་
པ་ནི། ཧེ་རུ་ཀ་དཔལ་གཏེར་ཆེན་རྗེས །ཉམས་པར་གྱུར་པའི་མི་སྲུན་ལ། །ཁྲོས་པའི་སྡང་མིག་
གཟིགས་ན་ཡང་། །ཉེས་སྐྱོན་མེད་ཕྱིར་བདག་མི་འཇིགས། །བདུན་པ་འབྲས་བུ་འགོག་པ་ནི། དེང་
དུས་འདོད་ཡོན་སྲེད་པའི་ཉམས་ལེན་ལ། །ཆགས་ཤིང་ཞེན་པའི་བླ་མ་སློབ་དཔོན་དག མཐོང་ཚེ་
གཏེར་ཆེན་འཁྲུལ་ཞིག་རྣལ་འབྱོར་པ། །རྗེས་སུ་དྲན་པས་མི་འཆི་འདི་ཅི་གབརྒྱད་པ་རྗེས་གནང་
184

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་གླུ
འགོག་པ་ནི། གཏེར་ཆེན་ཆོས་ཀྱི་རྒྱལ་པོ་མཆོག་གླིང་པ། །ཞི་བའི་དབྱིངས་སུ་བཞུགས་ན་བཞུགས་
པར་འཚལ། །ཁྱེད་ལ་དུང་བའི་བོད་ཡུལ་འགྲོ་བ་རྣམས། །མྱུར་དུ་འགུམ་པས་ཡུན་རིང་གདུང་མི་
འགྱུར། །དགུ་པ་དབང་གི་འགོག་པ་ནི། གཏེར་ཆེན་བླ་མ་འགྲོ་བའི་མགོན། །ཆོས་དབྱིངས་ཞི་བར་
སྙོམས་ཞུགས་ན། །ཟག་མེད་བདེ་བ་རྒྱས་མོད་ཀྱང༌། །མི་གནས་གདུལ་བྱ་རྗེས་བཟུང་ཞུ །བཅུ་པ་
མ་གུས་པས་འགོག་པ་ནི།རྒྱལ་སྲས་བྱང་ཆུབ་སེམས་དཔའི་སྤྱོད་པ་ནི།ངོ་མཚར་རྨད་དུ་བྱུང་ཞིང་ཞི་
བདེའི་རོར། །སྲེད་པར་མི་རིགས་གནས་ཚུལ་གསོང་པོའི་ཚིག །སྨོས་པ་ལགས་ཀྱིས་གང་བཞེད་
ཉིད་ཀྱིས་དགོངས། །བཅུ་གཅིག་པ་ཤིས་བརྗོད་ཀྱི་འགོག་པ་ནི། མཆོག་གྱུར་གླིང་པ་གླིང་གཞན་
གདུལ་བྱའི་མགོན། །གཤེགས་ན་ཐུགས་ཀྱི་བཞེད་དོན་འགྲུབ་གྱུར་ཅིག བདག་ཅག་ཁ་བ་ཅན་གྱི་
འགྲོ་བ་རྣམས། །མགོན་པོ་ཉིད་ཀྱི་དྲུང་དུ་སྐྱེ་བར་སྨོན། །བཅུ་གཉིས་པ་རྩུབ་མོས་འགོག་པ་ནི།
གཏེར་ཆེན་ཐུགས་རྗེས་བདག་འདོར་ན། །འདི་ཕྱིའི་སྐྱབས་གཅིག་ཅི་ལ་སྨྲ། །ཉིད་དང་བྲལ་བའི་
གདུང་བ་ཡིས། །ཡུན་རིང་མི་སྡོད་འཆི་བར་ངེས་བཅུ་གསུམ་གྲོགས་ཀྱིས་འགོག་པ་། འདི་ལ་འགྲེལ་པ་
བུར་ཤིང་དུ་གྲོས་འགོག་པར་བཤད་ལ་དེ་ལྟར་འཐད་པ་ཁམས་སྤྲུལ་པའི་སྙན་ངག་དྲིན་ཆེན་དྷརྨཱ་ཀ་རས་གནང་བར།སཱཙི་བྱ་གྲོས་བྱེད་པ་
དང་གྲོགས་བྱེད་པ་གཉིས་ཀ་ལ་འཇུག་པར་གསུངས་ཤིང་བཀའ་གྲོས་པའི་བློན་པོའི མིང་ལ་དྷཱི་ས་རྩི་བ་དང༌། ཀརྨ་ས་ཙི་ཝ
ཞེས་དང་ས་ཙི་བ་རྐྱང་པའང་དེའི་མིང་དུ་འཇུག་པར་གསུངས།སྙན་ངག་གི་རྒྱ་དཔེར་འདི་འདྲ་ཡོད་སཱ་བྱཱཀྵེས་དངོས་པོའི་རྐྱེན་ཎྱ་སྦྱར་བ་
སཱ་ཙི་བྱ་གྲུབ་པའང་གྲོགས་བྱེད་པ་དང་གྲོས་བྱེད་པ་གཉིས་ཀ་ལ་འཇུག་པར་གསུངས་སོ།།མཆན་བུའོ །གཏེར་ཆེན་སྤྲུལ་པའི་
སྐུ་མཆོག་ཉིད། །རབ་ཏུ་བྱུང་ན་མྱུར་དུ་མཛོད། ཕྱིས་ནི་རིགས་ལྡན་འགའ་ཞིག་གིས། །ཚངས་སྤྱོད་
ཕྲིན་ལས་འགོག་པར་སྲིད། །བཅུ་བཞི་པ་འབད་པས་འགོག་པ་ནི། །ས་སྤྱོད་མཁའ་འགྲོའི་ཚོགས་
རྣམས་དགྱེས་ཕྱིར་དུ། །རྗེས་ཆགས་སྤྱོད་པ་སྐྱོང་ཞེས་བརྗོད་རྩིས་ཀྱང༌། །རང་གི་ཞེ་འདོད་རབ་ཏུ་
བྱུང་བའི་ཚིག །འདི་ཉིད་ཁོ་ན་ངག་གི་ལམ་ནས་ཐལ། །བཅོ་ལྔ་པ་གཞན་དབང་གིས་འགོག་པ་ནི
གཏེར་ཆེན་ཆོས་ཀྱི་རྒྱལ་པོའི་ཡང་སྲིད་ལ། །ཁ་ཙམ་མིན་པའི་མི་ཕྱེད་དད་པ་དང༌། །ལྷག་པའི་
བསམ་པ་འདི་ཡིས་གང་གསོལ་ལས། །བདག་ལ་དབང་མེད་དེ་ཉིད་ཁོ་ནའི་དབང༌། །བཅུ་དྲུག་པ་
ཐབས་ཀྱི་འགོག་པ་ནི། གཏེར་ཆེན་ཆོས་རྗེ་བླ་མའི་བཀའ་ལུང་གིས། །མཁན་པོར་མིང་བཏགས་
185

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བསླབ་སྡོམ་འབོག་གྱུར་ཀྱང་། །སྙིགས་དུས་རབ་ཏུ་བྱུང་བ་འདི་རྣམས་ལ། །འདོད་ལྷའི་མདས་མི་
ཕུགས་པའི་གོ་གཅིག་སྩོལ། །བཅུ་བདུན་པ་ཁྲོ་བས་འགོག་པ་ནི། དེང་དུས་སྤྱོད་པ་དུས་དང་མི་
འབྲེལ་བར། །སྔགས་ལ་སྙད་བཏགས་ཀུན་གྱིས་ཁྱིམ་བཟུང་ན། །བསྟན་དང་སྟོན་པའི་ཞལ་ཚབ་
འདུལ་བས་ཅི། །འོན་ཀྱང་ཐབས་མེད་རྟགས་ཙམ་འཛིན་དུས་ལགས། །བཅོ་བརྒྱད་པ་སྙིང་རྗེས་
འགོག་པའམ་མྱ་ངན་གྱི་འགོག་པ་ནི།བདག་ལ་རབ་ཏུ་བྱུང་བ་ལ་ལ་ཞིག །བསླབ་ལ་མི་གནས་ཐོས་
བསམ་སྒོམ་གསུམ་བྲལ །སྡུག་བསྔལ་བརྒྱས་གཟིར་སྙིང་རྗེའི་ཡུལ་འདི་རྣམས། །ངན་འགྲོའི་སྡུག་
བསྔལ་སྐྱོབས་ཤིག་གཏེར་ཆེན་རྗེ། །བཅུ་དགུ་པ་འགྱོད་པས་འགོག་པ་ནི། གཏེར་ཆེན་ཆོས་ཀྱི་རྒྱལ་
པོའི་བཀའ་དྲིན་ལས། །གསང་ཆེན་རྡོ་རྗེ་ཐེག་པའི་སྒོར་ཞུགས་ཀྱང༌། །ཐ་སྙད་ཚིག་གི་རི་མོ་ལ་ཞེན་
ཅིང༌། །རང་བཞིན་མི་ཚེ་ཟད་ལ་ཐུགས་རྗེས་གཟིགས། །ཉི་པ་ཐེ་ཚོམ་གྱི་འགོག་པ་ནི།ཅི་འདི་
མཁའ་ལ་ཟླ་བ་ཤར་བའམ། །གཏེར་ཆེན་བླ་མའི་དགྱེས་ཞལ་ཡིན་ནམ་ཅི། །ཟབ་གསང་ཆོས་ཀྱི་སྒྲ་
དབྱངས་སྒྲོགས་པས་ན། །ཆུ་ཤེལ་བེམ་ཆོས་མ་ཡིན་བླ་མར་ངེས། །ཉེར་གཅིག་པ་སྦྱར་བའི་འགོག་
པ་ནི། གཟི་བྱིན་རབ་འབར་དགོས་འདོད་ཆར་དུ་བསྙིལ། །ཕྱོགས་ལས་རྣམ་རྒྱལ་མི་མཐུན་རྒུད་
པ་ཞི། །གཏེར་ཆེན་ཡིད་བཞིན་ནོར་བུ་ཡོད་བཞིན་དུ།།བཏགས་མིང་ནོར་བུ་ཙམ་གྱིས་ཅི་ཞིག་བྱ།།
ཉེར་གཉིས་པ་དོན་གཞན་བཀོད་པས་འགོག་པ་ནི། གཏེར་ཆེན་ཆོས་ཀྱི་རྒྱལ་པོ་མཆོག་གླིང་པ། །
སྲིད་ལ་རོལ་ཀྱང་ཉེས་སྐྱོན་མ་གོས་མཚར། །འོན་ཀྱང་ཆུ་མཚོར་སྐྱེས་པའི་པདྨ་ལ། །དལ་འགྲོའི་
རྡུལ་གྱིས་གོས་པ་མེད་ལ་ལྟོས། །ཉེར་གསུམ་པ་རྒྱུས་འགོག་པ་ནི། རིག་པ་འཛིན་པས་གཞན་དོན་
ཁོ་ན་ལ། །གཡེལ་བ་མེད་པར་བརྩོན་ཀྱང་མི་བསྟོད་། །གངས་ཅན་ལྗོངས་ཀྱི་སྐྱེ་འདི་དག་གིས། །1
བྱམས་ལྡན་ཕ་མ་ཉིད་དུ་སེམས་པས་སོ།།
བདུན་པ་དོན་གཞན་བཀོད་པ་ལ་བརྒྱད་ལས་དང་པོ་ཀུན་ཁྱབ་ཀྱི་དོན་གཞན་བཀོད་པ་ནི
གཏེར་ཆེན་རྗེ་དང་ཟླ་བ་བཟང་པོ་ཡི། །གཟུགས་སྐུའི་བཀོད་པ་དབྱིངས་སུ་བསྡུས་ལ་ལྟོས །འོན་
ཏང་འདུས་བྱས་ཆོས་ཀུན་མི་རྟག་པའི །མཚན་ཉིད་འདི་ལ་སུ་ཡིས་འགོང་བར་ནུས། གཉིས་པ་
ཁྱད་པར་ལ་གནས་པའི་དོན་གཞན་བཀོད་པ་ནི། གཏེར་ཆེན་བླ་མར་གཞན་གྱིས་མ་བསྐུལ་ཀྱང༌། །
186

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་གླུ
ཀུན་ལ་སྨན་པའི་ཐུགས་བསྐྱེད་ཅི་ལ་འདོར། །ཚལ་ནང་བརྗིད་པའི་ལྗོན་བཟང་གྲིབ་བསིལ་གྱིས། །
ཚ་གདུང་ནད་ལས་སྐྱོབས་པ་དངོས་པོའི་གཤིས། །གསུམ་པ་སྦྱར་བའི་དོན་གཞན་བཀོད་པ་ནི།
གཏེར་ཆེན་ཆོས་ཀྱི་རྒྱལ་པོའི་ཞབས་ཀྱི་རྡུལ །དྲེགས་ལྡན་ཀུན་གྱི་རལ་པའི་རྩེ་མོར་མཛེས། །
མཆོག་གྱུར་སྐྱེ་དགུའི་བདག་པོ་འཇིག་རྟེན་འདིར། །ལྷར་བཅས་འགྲོ་བའི་ཕྱག་འོས་མ་ཡིན་ནམ། །
མཆོག་གླིང་ཀུན་གྱི་གཙུག་རྒྱན་དུ་བཀོད་ནས་དེའི་སྒྲུབ་བྱེད་དུ་དོན་གཞན་སྐྱེ་དགུའི་བདག་པོ་ཚངས་པ་དང་རྒྱལ་པོ་ལ་སྦྱར་བ་མཆན།
བཞི་པ་འགལ་བའི་དོན་གཞན་བཀོད་པ་ནི། རིག་སྔགས་འཆང་བ་ཡུམ་སྲས་ལྡན་པ་ཡིས །དམ་
ཆོས་འདུལ་བའི་གནས་གཞི་སྤེལ་བར་མཛད། །དཀའ་ཐུབ་ལ་གནས་མི་ལ་རས་ཆེན་གྱིས། །ལྷར་
བཅས་སྐྱེ་དགུ་ཀུན་གྱིས་ཡིད་དབང་འཕྲོག ལན་ལ་མི་ལྟོས་པར་གནས་པར་བྱེད་པ་ནི་སྐྱེས་བུ་ཆེན་པོ་ཁོ་ན་ལ་ཡོད་ཀྱིས་
གཞན་ལ་མེད་པས་ན་ཁྱད་པར་གྱི་དོན་གཞན་བཀོད་པ་མཆན།བརྟན་གཡོའི་དངོས་པོ་ཀུན་ལ་ཁྱབ་པས་ཀུན་ཁྱབ་ཀྱི་དོན་གཞན་བཀོད་
པ་མཆན།ལྔ་པ་མི་འོས་པའི་དོན་གཞན་བཀོད་པ་ནི། རིག་འཛིན་ཡོངས་ཀྱི་གཙོ་བོ་མཆོག་གླིང་པའི། །
ཕྲིན་ལས་ཉིན་མོར་བྱེད་པའི་འོད་ཀྱིས་ཀྱང་། །འགའ་ཞིག་མིག་ལ་མུན་པས་གདུང་བྱེད་པ། །སྔོན་
བསགས་བག་ཆགས་འཐུག་པོའི་སྒྲིབ་འདི་འདྲ། །དྲུག་པ་འོས་པའི་དོན་གཞན་བཀོད་པ་ནི། གྲུབ་
པའི་ཁྱུ་མཆོག་བདེ་ཆེན་གླིང་པ་ཡིས ཕྲིན་ལས་སྣང་བས་ལ་ལ་གདུང་བར་བྱེད །ནུས་པའི་རྩལ་
ཤུགས་མེ་ལྕེ་འབར་བ་དང༌། །འདྲ་བས་འོས་པའི་གནས་སུ་གྱུར་མིན་ནམ། །བདུན་པ་འོས་ཤིང་མི་
འོས་པའི་དོན་གཞན་བཀོད་པ་ནི།ཁྱིམ་པ་ཕོ་མོའི་ཡིད་སྲུབ་རྒྱས་བྱེད་ཀྱི །སྟངས་སྤྱལ་རིག་པ་
འཛིན་པས་ཅི་སླད་བྱེད། །ཉོན་མོངས་ཅན་དེ་ཉོན་མོངས་སྤོང་བྱེད་ཀྱི །ལམ་ལ་མི་གནས་པས་ན་
མཚུངས་པ་མིན། །བརྒྱད་པ་མི་འོས་ཤིང་འོས་པའི་དོན་གཞན་བཀོད་པ་ནི། གཏེར་ཆེན་བྱང་ཆུབ་
སེམས་དཔས་བསྟན་པའི་དགྲ། །བརླག་ན་སྲོག་འཕྲོག་དྲེགས་པས་ཅི་མི་འཇོམས །ཐུགས་རྗེ་ཆེན་
པོའི་རྣམ་འཕྲུལ་ཆེར་ཁྲོས་ན། །ལས་ཀྱི་གཤིན་རྗེ་ནག་པོ་ཞི་མི་འགྱུར།།
བརྒྱད་པ་ལྡོག་པ་ཅན་གྱི་རྒྱན་ལ་རྣམ་པ་བཅུ་ལས། དང་པོ་གཅིག་གི་ལྡོག་པ་ཅན་ནི། །
རབ་ཏུ་མཛེས་ཤིང་ཡིད་འོང་བ། །གཏེར་ཆེན་ཞལ་དང་པདྨ་དཀར། །མཚུངས་ཀྱང་སོ་སོར་དབྱེ་བའི་
ཆོས། །གཉིས་སུ་མེད་པའི་ཡེ་ཤེས་ཐུགས །གཉིས་པ་གཉིས་ཀྱི་ལྡོག་པ་ཅན་ནི། ཡིད་བཞིན་ནོར་
187

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དང་གཏེར་ཆེན་རྗེ། །དགོས་འདོད་སྩོལ་ལ་མཐུན་པ་སྟེ། །ཙན་དྷ་མ་ཎི་བེམ་པོའི་ཆོས། །གཏེར་ཆེན་
མཁྱེན་རབ་ཡེ་ཤེས་ལྡན། །གསུམ་པ་སྦྱར་བའི་ལྡོག་པ་ཅན་ནི། གཏེར་ཆེན་རྗེ་དང་བསིལ་ཟེར་ཅན། །
དཀྱིལ་འཁོར་ཡོངས་གང་ཀུན་ཕན་སྙོམ། །འདྲེན་མཆོག་གངས་ཅན་བསྟན་འགྲོའི་མགོན། །ཟླ་བ་
ཀུནྡའི་ཚལ་ན་བརྗིད། །བཞི་པ་འགོག་པའི་ལྡོག་པ་ཅན། ཤིན་ཏུ་ཟབ་ཅིང་རྒྱ་ཆེ་བརྟན་ན་ཡང་། །
དུག་ཅན་ལག་འགྲོའི་ཚོགས་ཀྱིས་རབ་གང་བའི། །ཟླ་བའི་མ་མ་དེ་དང་གཏེར་ཆེན་རྗེའི། །ཟག་མེད་
ཐུགས་དང་ནམ་ཡང་མཚུངས་མ་ཡིན། །ལྔ་པ་གཏན་ཚིགས་ཀྱི་ལྡོག་པ་ཅན་ནི། གཏེར་ཆེན་བླ་མའི་
ཞལ་དང་བཅོ་ལྔའི་ཟླ། །རབ་དཀར་དྭངས་གསལ་དཀྱིལ་འཁོར་གང་གྱུར་ཀྱང༌། །དམར་པོའི་
ཕྱོགས་ལ་འགྲིབ་པས་མཛེས་ཞལ་ལ། །དཀར་ཕྱོགས་རྫོགས་པའི་ཐིག་ལེས་འགྲན་བཟོད་མིན། །
དྲུག་པ་རྟེན་གྱི་དབྱེ་བའི་ལྡོག་པ་ཅན་ནམ།དབྱེ་བ་ཅན་གྱི་ལྡོག་པ་ཅན་ནི།གཏེར་ཆེན་བདེ་ཆེན་གླིང་
པའི་མཁྱེན་དགོངས་དང་། །རིན་པོ་ཆེ་ཡི་འབྱུང་གནས་ཁྱད་པར་ཡང༌།ཁྱོད་ཐུགས་ཟག་པ་མེད་པའི་
བདེ་བས་རྒྱས། །ཆུ་གཏེར་ནོར་བུ་རིན་ཆེན་ཚོགས་ཀྱིས་གང༌། །བདུན་པ་ལྷག་པ་ཉིད་ཀྱི་ལྡོག་པ་
ཅན་ནམ་དཔེ་ཅན། ལྷག་པའི་ལྡོག་པ་ཅན་ནི། བསམ་འཕེལ་དབང་གི་རྒྱལ་པོ་ལ། །འཆད་རྩོད་
རྩོམ་པའི་ཕྲིན་ལས་མེད། །གཏེར་ཆེན་ཡིད་བཞིན་ནོར་བུ་ལ། །ཡོན་ཏན་དེ་དག་རྣམས་ཀྱིས་བརྒྱན། །
བརྒྱད་པ་སྒྲ་མཚུངས་ལྡོག་པ་ཅན་ནམ་མཚུངས་ཆོས་དང་འབྱེད་བྱེད་གཉིས་ཀ་སྒྲས་ཟིན་པའི་ལྡོག་པ་
ཅན་ནི། གཏེར་ཆེན་ཐུགས་དང་ཀུན་གསལ་ལམ། །ཀུན་ཁྱབ་མཐའ་དང་བྲལ་བ་། །ནམ་མཁའ་
གཟའ་དང་སྐར་མས་བཀྲ། །ཐུགས་རྒྱུད་ཡེ་ཤེས་ལྔ་ཡིས་མཛེས། །དགུ་པ་རྟོགས་པ་མཚུངས་པའི་
ལྡོག་པ་ཅན་ནི། མཚུངས་ཆོསཤུགས་དང་འབྱེད་བྱེད་ཀྱི་སྒྲས་དངོས་སུ་ཟིན་པའི་ལྡོག་པ་ཅན་ནི།
གཏེར་ཆེན་སྙིགས་དུས་འགྲོ་བའི་གཙུག་གི་རྒྱན། །ཙན་དྲ་གོ་མི་འཕགས་ཡུལ་མཁས་པའི་རྒྱན །
རིག་པ་འཛིན་པ་གངས་ཅན་བོད་ཀྱི་ཡུལ། །བཙུན་པ་ཟླ་བ་རྒྱ་གར་འཕགས་པའི་ཡུལ། །བཅུ་པ་
རིགས་མཐུན་གྱི་ལྡོག་པ་ཅན་ནི། དུག་ཅན་ཀླུ་དབང་ཚོགས་ཀྱིས་མ་བཟུང་ཞིང༌། །རྒྱ་མཚོ་ཆེན་པོའི་
ཀློང་ནས་མ་འཁྲུངས་ཀྱང༌། །གཏེར་ཆེན་བླ་མ་ཡིད་བཞིན་ནོར་བུ་འདིས། །དུས་ཀྱི་རྒུད་པ་མ་ལུས་
སེལ་བར་མཛད། །འདིའི་དོན་ནོར་བུ་དང་མཚུངས་ཀྱང་ནོར་བུ་འབྱུང་བའི་གནས་དེ་ལས་མ་བྱུང་
188

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་།
བས་ནོར་བུ་དངོས་ཀྱི་རིགས་དང་མཐུན་པ་ལས་ལྡོག་པས་ན་རིགས་མཐུན་གྱི་ལྡོག་པ་ཅན་།།
དགུ་པ་སྲིད་པ་ཅན་གྱི་རྒྱན་ལ་གསུམ་ལས་དང་པོ་འཇིག་རྟེན་ལ་གྲགས་པའི་རྒྱུ་ཟློག་པའི་
སྲིད་པ་ཅན་ནམ།ཕྱིའི་དུས་ཅུང་ཟད་སྟོན་པའི་སྲིད་པ་ཅན་ནི། མ་བསྡུས་ཉེས་ཚོགས་ཀུན་འདུས་ལྔ་
བདོའི་འགྲོར། །མ་འདྲིས་མཛའ་བཤེས་མཆོག་གྱུར་གླིང་པ་དེས། །མ་བོས་རྫོགས་ལྡན་དུས་ཀྱི་
དགའ་སྟོན་དང༌། །མ་བསྐུལ་ཆོས་ཀྱི་དབྱར་རྔ་སྒྲོགས་པར་མཛད། །གཉིས་པ་གཞན་ཅུང་ཟད་
སྟོན་པའི་སྲིད་པ་ཅན་ནམ། ནང་གི་རྒྱུ་ཅུང་ཟད་སྟོན་པའི་སྲིད་པ་ཅན་ནི། བཅོས་པ་མིན་ཀྱང་སྐུ་
དབྱིབས་མཛེས། །འོ་མཚོར་མ་བཀྲུས་ཞལ་དཀྱིལ་དཀར། །ཚོན་གྱིས་མ་མདངས་སྤྱན་ཟུང་བཀྲ། །
གཏེར་ཆེན་མཆོག་གི་སྐུ་འདི་རྨད། །གསུམ་པ་རང་གི་ངོ་བོ་ཙམ་སྟོན་པའི་སྲིད་པ་ཅན་ནི། མ་ཕྱིས་དྲི་
མ་མེད་པ་ཤེས་བྱའི་མཚོར། །མ་བཏབ་བློ་གྲོས་པད་དཀར་འདབ་སྟོང་བཞད། །མ་བསྐུལ་ལེགས་
བཤད་སྙན་པའི་གླུ་དབྱངས་ཅན། །མ་ལུས་འགྲོ་བའི་སྐྱབས་མགོན་གཏེར་ཆེན་རྗེ། །འདི་གསུམ་གྱི་
སྔ་མས་ནི་ཕྱི་དུས་ཀྱི་འགྱུར་བ་དང༌། བར་པས་ནི་ནང་སྐུའི་ལང་། ཕྱི་མས་ནི་འབྲས་བུ་ནང་གི་
བོ་ཉིད་བསྟན་པ་ཡིན་ནོ། །
བཅུ་པ་བསྡུས་བརྗོད་ཀྱི་རྒྱན་ལ་བཞི་ལས་དང་པོ་ཁྱད་གཞི་ཁྱད་ཆོས་གཉིས་ཀ་ཐ་དད་
པའམ་སྤྱིའི་བསྡུས་བརྗོད་ནི མུན་པ་སེལ་ཞིང་སྣང་བའི་དཔལ་སྟེར་བའི། །ནམ་མཁའི་ནོར་བུའི་
སྤྲུལ་བསྡུས་བརྗོད
འོད་ལ་མི་བརྟེན་པར། །རྩ་ཡི་སྒྲོན་མེ་ཉི་ཚེའི་སྣང་བ་ལ། །མཐོང་བྱེད་མིག་ཏུ་རློམ་པ་འདི་ལ་
མཚར། །གཉིས་པ་ཁྱད་གཞི་ཐ་དད་ལ་ཁྱད་ཆོས་མཚུངས་པའི་བསྡུས་བརྗོད་ནི།གང་ལ་བརྟེན་པས་
གདུང་བ་ཀུན་སེལ་ཞིང༌། །ཡིད་བཞིན་འདོད་པར་འཇོ་ཞིང་རེ་བ་སྐོང་། །འགྱུར་མེད་རྒྱན་གྱི་མཆོག་
གྱུར་ཡིད་བཞིན་ནོར། །སྔོན་བསགས་ལས་དང་སྐལ་པ་བཟང་པོས་རྙེད། །གསུམ་པ་ཁྱད་གཞི་ཐ་
དད་ལ་ཁྱད་ཆོས་མཚུངས་ཤིང་མི་མཚུངས་པའི་བསྡུས་བརྗོད་ནི། ཟབ་ཅིང་རྒྱ་ཆེ་ཡིད་བཞིན་ནོར་
བུའི་མཛོད། །ལེགས་ཚོགས་ཡོན་ཏན་མ་ལུས་འདིས་གཏེར་ཆེན་བླ་མ་དང་རྒྱ་མཚོ་བསྡུས་ཏེ་བསྟན་པས།ཁྱད་གཞི་རྒྱ་
མཚོ་དང་གཏེར་ཆེན་ཐ་དད།ཁྱད་ཆོས་ནོར་མཛོད་དང་ལེགས་ཚོགས་ཀྱི་འབྱུང་གནས་གཉིས་ཀ་ལ་ཡོད།ལག་འགྲོ་རྒྱ་མཚོ་ལ་ཡོད།
གཏེར་ཆེན་ལ་མེད་པས་མཆན།འབྱུང་བའི་གནས། །དུག་ཅན་ལག་འགྲོའི་ཚོགས་ཀུན་དགའ་བའི་ཁྱིམ། །
189

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རྒྱ་མཚོ་འདི་ཉིད་སྐལ་བཟང་བདག་གིས་བསྟེན། །བཞི་པ་སྔོན་མེད་བསྡུས་བརྗོད་ནི། ཀུན་གསལ་
ལམ་དུ་མི་རྒྱུ་ཞིང༌། །ཀུ་དའི་ཚལ་རྣམས་མི་བཞད་པ། །འཕེལ་འགྲིབ་བྲལ་བའི་ཟླ་གཞོན་འདི། །
སྐལ་ལྡན་བདག་གི་དཔལ་དུ་ཐོབ། །དོན་གཏེར་ཆེན་བླ་མ་ལ་བསམ་ནས་དེ་དང་མཚུངས་པའི་ཟླ་བ་
བསྡུས་ཤིང་ནམ་མཁའ་ལ་མི་འགྲོ་ཞིང་ཀུ་མུཏ་མི་བྱེ་བ་དང་བྲི་གང་མེད་པའི་ཟླ་བ་མི་འབྱུང་བས
སྔོན་མེད་པའི་བསྡུས་བརྗོད་ཅེས་བྱའོ།།
བཅུ་གཅིག་པ་ཕུལ་བྱུང་གི་རྒྱན་ལ་བཞི་ལས་དང་པོ་ཁྱད་འཕགས་བརྗོད་པ་ཕུལ་བྱུང་ནི།
གཏེར་ཆེན་འགྲོ་བའི་བླ་མ་དྲིན་ཆེན་རྗེའི། །རྒྱལ་སྲས་བྱང་ཆུབ་སེམས་དཔའི་རྣམ་ཐར་དང༌། །
སྤངས་རྟོགས་ཡོན་ཏན་རྗོགས་པའི་ངོ་མཚར་ལ། །སྟོབས་བཅུ་མངའ་བ་གང་གིས་བསྒྲུན་ནུས་མིན། །
གཉིས་པ་ཐེ་ཚོམ་ཕུལ་བྱུང་ནི། གཏེར་ཆེན་ཆོས་ཀྱི་རྒྱལ་པོའི་གདུལ་བྱ་ལས། །གཞན་པའི་རྣམ་
མཁྱེན་གོ་འཕང་ཐོབ་འདོད་འགའ། །བཅུ་གཉིས་གླིང་གིས་མཛེས་པའི་ཞིང་འདི་ན། །ཡོད་མེད་
དཔྱད་ཀྱང་ཐེ་ཚོམ་ཟློག་མ་ནུས །གསུམ་པ་ངེས་པ་ཕུལ་བྱུང་ནི། ཨོ་རྒྱན་ཆེན་པོའི་ཐུགས་རྗེ་ནུས་
རྩལ་དང༌། །གཏེར་ཆེན་མཆོག་གིས་ཐབས་མཁས་མཛད་ཕྲིན་གྱིས། །ཁྱེད་ཀྱིས་གདུལ་བྱར་མ་གྱུར་
སྐྱེ་རྒུའི་ཚོགས། །མེད་པར་ངེས་སོ་ཐེ་ཚོམ་འདོགས་ཆོད། །བཞི་པ་གྲགས་པ་ཕུལ་བྱུང་ནི། གཏེར་
ཆེན་རྡོ་རྗེ་འཆང་དབང་གི། རྣམ་ཐར་སྙན་པའི་རྔ་སྒྲ་ཡིས། །རྒྱ་མཚོའི་གོས་དང་ནམ་མཁའི་དབྱིངས། །
བངག།རྣམ་པར་སྙནཔའང་
མི་རལ་བཞིན་རས་ངོམ་འདི་མཚར། །རྒྱན་འདི་ལ་མཚར་ཕུལ་བྱུང་ཡང་ཟེར་རོ།།
བཅུ་གཉིས་པ་རབ་བརྟགས་ཀྱི་རྒྱན་ལ་བརྒྱད་ལས། དང་པོ་སེམས་ལྡན་གྱི་རབ་བརྟགས་ནི།
གཏེར་ཆེན་ཆོས་རྗེའི་དབུ་ཞྭ་མཐོང་གྲོལ་ལ། །རབ་གསལ་སྣང་བྱེད་ཟུང་གིས་བརྒྱན་པ་འདི། །ཆེར་
སྙིགས་ལྔ་བདོའི་མུན་པ་བསལ་སླད་དུ། །འཕོ་མེད་གཙུག་གི་རྒྱན་དུ་འཛིན་ནམ་སྙམ། །གཉིས་པ་
སེམས་མེད་ཀྱི་རབ་བརྟགས་ནི།གཏེར་ཆེན་རིག་པ་འཛིན་པ་མཆོག་གླིང་པའི། །མཚན་དཔེའི་གཟི་
བྱིན་འོད་ཟེར་འབར་བའི་ཚེ། །སྣང་བའི་མིག་ཏུ་གྱུར་པ་ཉི་ཟླ་ཟུང༌། །སྐྱེངས་ཏེ་གླིང་གཞན་དག་ཏུ་
བྲོས་པ་འདྲ། །གསུམ་པ་བཞིན་སྒྲ་ཅན་ནམ་ཏིང་ངེ་འཛིན་གྱི་རབ་བརྟགས་ནི།གཏེར་ཆེན་བླ་མའི་
མཚར་རྣམ་ཐར་འདི། །སྤྲིན་གྱི་སྒྲ་དབྱངས་ཕྱོགས་བརྒྱར་བསྒྲགས་པ་བཞིན། །སྣོད་ལྡན་སློབ་མའི་
190

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་
ཚོགས་འགའ་ལུས་དོགས་ནས། །རླུང་དང་ཆུ་བོ་ཕྱོགས་སུ་རྒྱུ་བ་བཞིན། །བཞི་པ་རབ་བརྟགས་སྙམ་
སྒྲ་ཅན་ནི། གཏེར་ཆེན་ཆོས་ཀྱི་རྒྱལ་པོ་མཆོག་གླིང་པའི །མཚུངས་ཆོས་ཡོན་ཏན་དྲུག་ལྡན་
མཚར་ལ། །འགྲན་པར་མ་བཟོད་ཙན་དྷ་མ་ཎི་རྣམས། །ཆུ་གཏེར་ཆེན་པོའི་ཀློང་དུ་སྦས་སམ་སྙམ། །
ལྔ་པ་དོགས་སྒྲ་ཅན་ནི།གཏེར་ཆེན་བླ་མས་ཟབ་གསང་གཏེར། །ནམ་མཁའ་མཛོད་ཀྱི་སྒོ་ཕྱེས་ཚེ། །
རྣམ་མང་ཐོས་པའི་སྲས་པོ་ཡིས །གཏེར་འབྱུང་ནེ་འུ་སྤངས་ཀྱིས་དོགས། །དྲུག་པ་ངེས་སྒྲ་ཅན་ནི།
ཟབ་གསང་ཆོས་ཀྱི་འཁོར་ལོས་བསྒྱུར་བ་པོ།གཏེར་ཆེན་ཆོས་ཀྱི་རྒྱལ་པོའི་རྣམ་ཐར་ལ། །ཨེ་མ་
ཞེས་ལྷ་དབང་བརྒྱ་བྱིན་དེས། །རབ་གསལ་མིག་སྟོང་བསྒྲད་ནས་བལྟ་བར་ངེས། །བདུན་པ་འདྲ་སྒྲ་
ཅན་ནི། །ཆར་དུས་ཆུ་འཛིན་འཁྲིགས་པའི་ཀློང་དཀྱིལ་ནས། །སྤྲིན་གྱི་རྔ་གསང་ཕྱོགས་བཅུར་
སྒྲོགས་པ་འདི། །གཏེར་ཆེན་བླ་མའི་རྣམ་ཐར་སྙན་གྲགས་ལ། །འཁུ་ཞིང་འགྲན་པའི་ཆེད་དུ་ཆས་པ་
འདྲ། །བརྒྱད་པ་མིན་ནམ་སྒྲ་ཅན་ནི། །ཟབ་གཏེར་བདག་པོ་མཆོག་གླིང་པས། །མི་ཟད་གཏེར་ལ་
དབང་བསྒྱུར་ཚེ། །གནོད་སྦྱིན་གཏེར་འཆང་དབང་པོ་རྣམས། །ལྕང་ལོ་ཅན་དུ་བྲོས་མིན་ནམ།།
བཅུ་གསུམ་པ་རྒྱུའི་རྒྱན་ལ་དྲུག་ལས་དང་པོ་སྐྱེད་བྱེད་ཀྱི་རྒྱུ་ནི། གཏེར་ཆེན་རིག་པ་འཛིན་
པ་ཡི། །ཞབས་པད་བསྟེན་པའི་བཀའ་དྲིན་གྱིས། །རྒྱུད་ལུང་མན་ངག་དེ་ཉིད་ཀུན། །མཐོང་བའི་
གྲོས་སྐྱེད་པར་བྱེད། །གཉིས་པ་ཉམས་བྱེད་ཀྱི་ནི། །སྔ་འགྱུར་བསྟན་པའི་ཤིང་རྟ་ཆེ། །བདེ་ཆེན་
རེག་པོ་གིང་པ་ཡི།
ཞིག་པོ་གླིང་པ་ཡི། །ཞི་བསིལ་དམ་ཆོས་བདུད་རྩི་དེས། །ཉོན་མོངས་གདུང་བ་ཞི་བར་བྱས། །
གསུམ་པ་རྣམ་འགྱུར་གྱི་རྒྱུ་ནི། དད་ཅན་འཁོར་བའི་མཚོ་ལས་སྒྲོལ་བ་པོ། །མཆོག་གྱུར་བདེ་ཆེན་
ཞིག་པོ་གླིང་དེ་ཡིས། །བདག་འདྲ་ཤིན་ཏུ་རྨོངས་པའི་བློ་ཅན་ཡང༌། །སྐད་གཅིག་ཉིད་ལ་སྡེ་སྣོད་
འཛིན་པར་གྱུར། །བཞི་པ་ཐོབ་བྱེད་ཀྱི་རྒྱུ་ནི། གཏེར་ཆེན་ཆོས་ཀྱི་རྒྱལ་པོ་མཆོག་གླིང་རྗེས །བརྩེ་
བའི་སེམས་དང་དགོངས་ལྡན་ལུང་བསྟན་ཚིག །སྣ་ཚོགས་ཉམས་དབྱངས་ཚུལ་དུ་འཐེན་པ་རྣམས། །
གནད་དོན་ཤེས་ལ་སྐལ་བཟང་ངལ་གསོ་ཐོབ། །ལྔ་པ་ཕྱི་ཤེས་བྱེད་ཀྱི་རྒྱུ་ནི། གཏེར་ཆེན་བླ་མའི་
བཀའ་དྲིན་གྱིས། །དུས་ཀྱི་རྒུད་པ་བརྒྱངས་བསྲིངས་ནས། །རྫོགས་ལྡན་དབྱར་གྱི་ལང་ཚོ་ངོམ། །
དུས་ཀྱི་ཆར་དང་འབྲས་བཟང་སྨིན། །ཡང་ན། ཟླ་བའི་དཀྱིལ་འཁོར་ནུབ་རིར་གཞོལ། །ཤར་
191

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཕྱོགས་སྣང་བ་དཀར་པོས་ཁྱབ །རྒྱུ་སྐར་ཚོགས་ཀུན་དབྱིངས་ནུབ་ཚེ། །གཏེར་ཆེན་རྗེས་དྲན་
གསོལ་འདེབས་འབུངས།།དྲུག་པ་ནང་ཤེས་བྱེད་ཀྱི་རྒྱུ་ནི།ཆེར་སྙིགས་དེང་གི་དུས་འདི་རུ།གཏེར་
ཆེན་རྣམ་ཐར་གླེང་པའི་ཚེ། །ལེན་མི་གདོན་ཅིང་གཞན་པའི་གཏམ། །ཟློ་འདིས་སྐལ་ལྡན་མིན་ནང་དུ་
དད་པ་མེད་པ་མཆན།པར་ཤེས། །བདུན་པ་སྔ་ན་མེད་པའི་ནི། གཏེར་ཆེན་ཆོས་རྗེ་བླ་མར་མ་བསྟེན་
ཞིང༌། །སྨིན་བྱེད་དམ་ཚིག་བདུད་རྩིའི་རོ་མ་མྱོང༌། །གྲོལ་བྱེད་བསྐྱེད་རྫོགས་ཟབ་མོའི་ཁྲིད་མ་ནོད། །
སྐལ་མེད་དེ་དག་མཐའ་མེད་འཁོར་བར་འཁྱམས། །དོན་ནི་གཏེར་ཆེན་བླ་མར་མ་བསྟེན་པ་དེ་
འཁོར་བར་འཁྱམས་པའི་རྒྱུར་བསྟན་པའོ། །བརྒྱད་པ་ཞིག་ནས་མེད་པའི་རྒྱུ་ནི། བདག་གི་འདྲེན་
མཆོག་རིག་པ་འཛིན་པ་ནི། །འགྲིགས་འགྲིགས་ཡིན་ཡིན་གྲྭ་པའི་མཛེས་ཁྲིགས་དང༌། །ལྟར་སྣང་
བཅོས་པའི་སྤྱོད་པ་ཀུན་སྤངས་ནས། །ཞིག་པོ་གླིང་པ་ཞེས་སུ་གྲགས་པར་གྱུར། །དགུ་པ་ཕན་ཚུན་
མེད་པའི་ནི། གཏེར་ཆེན་མཛེས་སྐུ་དྲན་འདི་ཆགས་སྲེད་མིན། །དེ་ཡི་རྣམ་ཐར་སྤེལ་འདི་རྣམ་
གཡེངས་མིན།།བྱ་བའི་ལས་འདི་འཁོར་བའི་འཁོར་ལོ་མིན། །དེ་ཕྱིར་བདག་གི་ཡིད་ལ་དགའ་བདེ་
ཐོབ། །བཅུ་པ་སྤངས་ནས་མེད་པའི་རྒྱུ་ནི། མ་བརྟག་བཏང་སྙོམས་ཤིན་ཏུ་ཕྲ་བའང༌། །གཏེར་ཆེན་
མཆོག་དེའི་རྒྱུད་ལ་མི་མངའ་བས། །རྒྱུ་དེས་སྲིད་ཞིའི་ཕུན་ཚོགས་མ་ལུས་ཀུན། །ཟབ་གསང་ཡེ་
ཤེས་ཀློང་དུ་ངང་གིས་འདུ། །བཅུ་གཅིག་པ་མེད་པ་སྐྱེད་པའི་རྒྱུའམ་རྒྱུ་མེད་པའི་འབྲས་བུ་མེད་པ་
སྐྱེད་པ་ནི། མཚོ་སྐྱེས་རྡོ་རྗེ་མཆོག་གྱུར་གླིང་པ་ཡི། །བརྩེ་ཆེན་ཐུགས་རྗེ་ཚད་བཟུང་མེད་པ་འདིས།།།
སྙིགས་མ་ལྔ་ཡི་རྒུད་པས་མནར་བ་ཡི། །གདུང་བ་དྲག་པོ་མྱུར་དུ་མེད་པར་བྱས། །བཅུ་གཉིས་པ་
རིང་འབྲས་ཀྱི་རྒྱུ་ནི། གཏེར་ཆེན་བླ་མས་དྲག་སྔགས་འཕྲུལ་འཁོར་གྱིས །བསྟན་ལ་འཁུ་བ་རྩད་
ནས་བརླགས་པ་ན། །ཆེད་དུ་གཉེར་མིན་བདུད་རིས་ནག་པོའི་ཚོགས། །ཕྱི་གླིང་པའང་སྙིང་ག་
འགས་པར་མཛད། །བཅུ་གསུམ་པ་དུས་མཉམ་གྱི་རྒྱུའམ་འབྲས་ལྷན་གཅིག་པའི་རྒྱུ་ནི། གཏེར་
ཆེན་བླ་མར་ཡིད་ལ་དྲན་པ་དང༌། །མོས་གུས་གདུང་བ་དྲག་པོ་ལྷན་གཅིག་རྒྱས། །ཐུགས་རྗེ་བྱིན་
རླབས་ནུས་པའི་ཞགས་པ་ཡིས །ལྷན་གཅིག་སྒོ་གསུམ་ཡེ་ཤེས་འཁོར་ལོར་མཆན་སྒོ་གསུམ་ལྷ་སྔགས་ཡེ་ཤེས་
འཁོར་ལོར་བསྡོམས། །བཅུ་བཞི་པ་ལས་འབྲས་བུ་སྔ་བ་ནི། མི་ཕྱེད་དད་པའི་གདུང་ཤུགས་དང༌། །
192

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་།
ལུས་ཀྱི་བ་སྤུ་རབ་གཡོས་པའི །ནས་གཏེར་ཆེན་ཆོས་ཀྱི་རྗེའི། །ཞལ་བཟང་དཀྱིལ་འཁོར་
གསལ་བར་མཇལ། །བཅོ་ལྔ་པ་རིགས་མིན་གྱི་རྒྱུ་ནི།རིག་པ་འཛིན་པ་གྲུབ་པའི་དབང་ཕྱུག་རྗེའི། །
ཐུགས་རྗེ་བྱིན་རླབས་བདུད་རྩིའི་ཆུ་རྒྱུན་གྱིས། །སྐྱེ་རྒ་ན་འཆིའི་ཆུ་རྣམ་བཞི་དང༌། །འཁོར་བའི་
འདམ་རྫབ་སྐེམ་པར་བྱེད་འདི་མཚར། །བཅུ་དྲུག་པ་འོས་ཤིང་རིགས་པའི་རྒྱུ་ནི། ཚོགས་གཉིས་རྒྱ་
མཚོའི་དཔལ་ལས་ལེགས་འཁྲུངས་པའི། །གཏེར་ཆེན་བླ་མ་ཡིད་བཞིན་ནོར་བུ་འདིས། །གངས་ཅན་
ལྗོངས་ཀྱི་སྐྱེ་འགྲོ་མ་ལུས་ལ།ཕན་དང་བདེ་བའི་འདོད་དགུ་རྩོལ་ལ་དབང༌། །
བཅུ་བཞི་པ་ཕྲ་མོའི་རྒྱན་ལ་གཉིས་ལས་དང་པོ་ཟུར་གྱིས་ཕྲ་མོ་ནི། གཏེར་ཆེན་ཆོས་ཀྱི་
རྒྱལ་པོ་མཆོག་གླིང་པས །ཐབས་དང་ཤེས་རབ་ཟུང་དུ་འཇུག་པའི་བརྡར། །རྡོ་རྗེ་དྲིལ་བུ་ཐུགས་
ཀར་བསྣོལ་ནས་སུ། །སྤྱན་གཉིས་སྨིན་མཚམས་ནམ་མཁའི་དབྱིངས་སུ་གཏད། །གཉིས་པ་རྣམ་
པའི་ཕྲ་མོ་། དུས་བཟང་ཚོགས་ཀྱི་འཁོར་ལོའི་དགའ་སྟོན་སྐབས། །མ་དཱ་ན་ཡི་རྫས་ལ་རོལ་
པའི་ཚེ། །གཏེར་ཆེན་བླ་མའི་ཞལ་རས་པདྨའི་འདབ། །ཅུང་ཟད་འཛུམ་པས་དྷཱ་ཀིའི་ཞལ་ལ་
གཟིགས།།
བཅོ་ལྔ་པ་ཆའི་རྒྱན་ལ་བཞི་ལས། དང་པོ་འོས་པའི་ཆ་ནི། གཏེར་ཆེན་ཆོས་རྗེ་མཆོག་
གླིང་པ །སྔགས་གཟུགས་ཧྲལ་པོས་མཇལ་བའི་ཚེ། །བྱིན་པའི་འཁྲི་ཤིང་རབ་འདར་བ། །ནམ་ཟླ་
ཤིན་ཏུ་བསིལ་བར་གླེང༌། །གཉིས་པ་མི་འོས་པའི་ཆ་ནི། གཏེར་ཆེན་མཚན་དཔེའི་འཛུམ་ཞལ་
མཇལ་བའི་ཚེ། །དགའ་ཞིང་མོས་པའི་མཆི་མ་བྱུང་བ་ན། །ཕྲ་མོའི་རྡུལ་དག་མིག་ཏུ་སོང་ཞེས། །
གཡས་གཡོན་སོར་མོས་བཞིན་རས་ཆུ་རྡུལ་། གསུམ་པ་བསྟོད་བསྟོད་འདྲ་བ་ལ་སྨད་པའི་ཆ་ནི།
དེང་དུས་བསྟན་པའི་བདག་པོ་ཆེན་པོ་རྣམས། །ཟང་ཟིང་འདུ་འགོད་ཆེ་དགུའི་གོ་སར་བརྗིད། །
འཇིག་རྟེན་ཐབས་ལ་མཁས་པ་ཀུན་ཡིད་འཕྲོག།རིག་པ་འཛིན་མཆོག་ཆོས་བརྒྱད་འཆིང་བ་བྲལ། །
བཞི་པ་སྨད་སྨད་འདྲ་བ་ལ་བསྟོད་པའི་ཆ་། འདིར་སྣང་མཛེས་ཁྲིགས་བཅོས་མའི་སྤྱོད་པ་དོར། །
རྙེད་བཀུར་སྡུད་པའི་འཇིག་རྟེན་ཐབས་མཁས་བྲལ། །གང་བྱུང་ཐད་ཀར་ཁྱེར་བའི་སྤྱོད་པ་སྐྱོང་། །
གཏེར་ཆེན་རྣམ་ཐར་འཇིག་རྟེན་ལུགས་དང་འགལ། །
193

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བཅུ་དྲུག་པ་རིམ་པ་ཅན་གྱི་རྒྱན་ནི། མ་ཧཱ་གུ་རུའི་ཞལ་སྐྱིན་གཏེར་ཆེན་རྗེའི མཁྱེན་བརྩེ་
ནུས་པའི་རྨད་བྱུང་ཡོན་ཏན་འདི། འཇམ་པའི་དཔལ་དང་ཕྱག་ན་པད་དཀར་འཆང༌། །རྒྱལ་ཀུན་
གསང་བའི་བདག་པོ་རྣམ་གསུམ་གྱིས། །དཔལ་རྣམ་སྲས་བཅས་རྒྱལ་བས་བསྡུས་པར་ངེས།།
བཅུ་བདུན་པ་དགའ་བའི་རྒྱན་ལ་གཉིས་ལས་དང་པོ་དངོས་ཐོབ་ཀྱི་དགའ་བ་ནི། བདག་
གི་དབེན་གནས་བྱམས་པ་ཆོས་གླིང་དུ། །གཏེར་ཆེན་ཆོས་རྗེ་མཁན་ཆེན་ཟླ་བཟང་གིས། །ཞབས་
པད་གསེར་གྱི་འཁོར་ལོས་བཅག་པ་ཡིས། །སྔོན་མེད་དགའ་བ་དེ་དག་དངོས་སུ་ཐོབ། །གཉིས་པ་
གཟུགས་བརྙན་གྱི་དགའ་བ་ནི།སྐྱབས་མགོན་ཟུང་གི་ཟབ་ཆོས་གླེགས་བམ་དང་། །རྣམ་ཐར་ཐོས་
དང་སྣང་བརྙན་མཇལ་བས་ཀྱང༌། །སྔོན་བྱུང་གཅེར་ཐུལ་རི་མོའི་ལོ་རྒྱུས་བཞིན།དོན་བྱེད་ནུས་ལྡན་
དགའ་བ་དཔག་མེད་ཐོབ།།
བཅོ་བརྒྱད་པ་ཉམས་ལྡན་ཀྱི་རྒྱན་ལ་བརྒྱད་ལས་དང་པོ་དགའ་བའམ་སྒེག་པའི་ཉམས་ནི།
རྟག་འཛིན་སྤོང་ཕྱིར་གདུལ་བྱ་གཞན་དོན་དུ།།གཤེགས་ཟིན་གཏེར་ཆེན་མཆོག་གི་མཚན་དཔེའི་སྐུ། །
འཇའ་འོད་ཀློང་ནས་ངོ་མཚར་སྣང་བའི་དཔྱིད། །ཞལ་མཐོང་དགའ་ཞིང་སྒེག་པའི་ཉམས་བཟང་
འབར། །གཉིས་པ་དྲག་པོའི་ཉམས་ནི། གཏེར་ཆེན་བླ་མས་བཀའ་སྲུང་དྲེགས་པའི་དམག །བསྟན་
པའི་དགྲ་ལ་བསྐུལ་ཞིང་ཆས་པའི་ཚེ། །སྲ་བའི་གོ་དང་བའི་མཚོན་ཆར་གྱིས། །ཕ་རོལ་སྐེ་ལག་
སྲོག་དབུགས་ལྷན་གཅིག་གཅོད། །གསུམ་པ་དཔའ་བའི་ཉམས་ནི། གཏེར་ཆེན་བླ་མ་དེ་བ་བྲྀཀྵའི་
དྲུང་། །མཉམ་པར་བཞག་པ་ཙམ་གྱིས་བདུད་བཞིའི་དཔུང༌། །གཅིག་ཆར་བཅོམ་ཞིང་མི་འཇིགས་
བཞི་ལྡན་པའི །གོ་འཕང་བརྙེས་འདི་ཨ་ཁམ་བི་རའོ། །བཞི་པ་སྙིང་རྗེའི་ཉམས་ནི། གཏེར་ཆེན་
མཆོག་གྱུར་གླིང་པའི་ཟབ་གཏེར་ལ། །ལོག་པར་ལྟ་བ་འཛིན་པའི་སྐལ་མེད་འགའ། །ཚ་བསྲེགས་
རབ་འབར་མནར་མེད་མེ་ཡི་གཞིར། །བཙོ་བསྲེགས་གཏུབ་པ་ཀྱི་ཧུད་སྙིང་རྗེའི་གནས། །ལྔ་པ་རྔམ་
པའམ་མི་སྡུག་པའི་ཉམས་ནི། །ཟབ་གཏེར་སྲུང་མ་འབར་བ་སྤུན་བདུན་གྱིས། །དགྲ་བགེགས་དམ་
སྲིའི་ཀླད་པ་ཁྲག་དང་ཞག །དོན་སྙིང་རླང་མ་ཡལ་བ་ཞལ་དུ་གསོལ། །རྒྱུ་མའི་ཞགས་པ་འཕེན་ཅིང་
ལས་ལ་རྔམ། །དྲུག་པ་བཞད་གད་ཀྱི་ཉམས་ནི། གཏེར་ཆེན་བླ་མར་འགྲན་པའི་རྫུ་བག་འགས། །
194

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་།
སྟར་ཁའི་འབྲས་དང་གཉིས་སྐྱེས་སྒོ་ངའི་སྒྲོམ། །རྒྱུད་དང་འགལ་བའི་བམ་སྨིན་སྒྲུབ་པའི་ཐབས། །
་ཻ་ཏིའི་དབང་བསྐུར་མུ་དྲ་འགུགས་པའི་སྔགས། །ཤུབ་བུར་བསྒྲངས་ཐོས་འདི་ཀུན་བཞད་གད་རྒྱུ། །
བདུན་པ་རྨད་བྱུང་གི་ཉམས་ནི། ཨ་གཏེར་ཆེན་ཞབས་རྡུལ་གཙུག་གི་རྒྱན། །སྤྱི་སྒོས་ལུང་གི་བྱང་
བུ་རྣ་བའི་བཅུད། །ཟབ་གཏེར་རིན་ཆེན་ཕྲེང་བ་མགུལ་གྱི་རྒྱན། །གདམས་ངག་སྙིང་གི་བདུད་རྩི་ངོ་
མཚར་རྨད། །བརྒྱད་པ་འཇིགས་རུང་གི་ཉམས་།དྲག་པོའི་སྔགས་དང་མངོན་སྤྱོད་ཆེར་ཟབ་པའི། །
གནམ་ལྕགས་ཞུན་འདྲིལ་དུག་ཕུར་རེག་ཕུང་གི། །ལས་ཀྱི་སྦྱོར་བ་གཏན་ལ་ཕབ་ཙམ་གྱིས། །བསྟན་
དགྲ་དམ་སྲིའི་སྙིང་འགས་ཁྲག་དྲོན་སྐྱུགས།།
བཅུ་དགུ་པ་གཟི་བརྗིད་ཅན་གྱི་རྒྱན་ནི། གཏེར་ཆེན་བླ་མ་མཐུ་སྟོབས་དབང་ཕྱུག་གི། །
།གཏར་ཆན་བླླ
རྨོད་པའི་སྔགས་དང་དྲག་པོའི་ལས་སྦྱོར་གྱིས། །ཐམས་ཅད་འཇོམས་པར་འགྱུར་ཞེས་འཇིགས་མི་
དགོས།།གུས་པས་བཏུད་ན་བརྩེ་བས་རྗེས་སུ་འཛིན།།
ཉི་ཤུ་པ་རྣམ་གྲངས་བརྗོད་པའི་རྒྱན་ནི། གཏེར་ཆེན་མཆོག་དེས་ཚོགས་བཤད་ཐུན་མོང་
སྐབས །ལས་སྐལ་ལྡན་པའི་སྣོད་ལྡན་སློབ་མ་ལ། །ད་ལྟ་བསྒོ་བའི་ལས་འདི་སྒྲུབས་ཤིག་དང༌། །
ཕྱིས་ནི་འདི་དག་ཉིད་ལ་འཆད་འགྱུར་གསུངས། །
ཉེར་གཅིག་པ་ཀུན་ཕན་གྱི་རྒྱན་ནི། རིས་མེད་སྐྱེས་ཆེན་དུ་མ་ཚོགས་པའི་དབུས། །མདོ་
སྔགས་གཞུང་ལུགས་འཆད་པར་ཆས་པའི་ཚེ། །གཏེར་ཆེན་ཆོས་རྗེ་ཡེ་ཤེས་སྒྱུ་མའི་སྐུ། །མགྲིན་པ་
ལོངས་སྤྱོད་འཁོར་ལོར་བཞུགས་པར་གྱུར།།
ཉེར་གཉིས་པ་རྒྱ་ཆེ་བའི་རྒྱན་ལ་གཉིས་ལས་དང་པོ་བསམ་པ་རྒྱ་ཆེ་བ་ནི སྙིགས་མ་ལྔ་
བདོའི་འགྲོ་བ་འདི་དག་ཀུན། །བླ་མེད་གོ་འཕང་མཆོག་ལ་མ་བཀོད་པར། །ཞི་བར་མི་གནས་རྣམ་
འཕྲུལ་མཐའ་ཡས་པས། །འགྲོ་འདུལ་གླིང་པའི་མཚན་འཛིན་ཨ་ལ་ལ། །གཉིས་པ་འབྱོར་བ་རྒྱ་ཆེ་
བ་ནི། གཏེར་ཆེན་རིག་པ་འཛིན་པའི་བསྟི་གནས་སུ །ལྷ་རྣམས་མཁའ་ལས་འདོད་ཡོན་ཆར་དུ་
འབེབ། །གདེངས་ཅན་བདག་པོས་ས་གཞི་འབྱོར་བས་བཀང༌། །བར་དུ་སྐྱེ་དགུ་རིན་ཆེན་བདུན་ལ་
སྤྱོད། །
195

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ
ཉེར་གསུམ་པ་བསྙོན་དོར་གྱི་རྒྱན་ལ་གསུམ་ལས་དང་པོ་ངོ་བོ་ལ་བསྙོན་པའམ་ཆོས་ལ་
བསྙོན་དོར་ནི།ཟབ་གཏེར་བདག་པོ་མཆོག་གྱུར་གླིང་། །འགྲོ་བའི་དོན་དུ་ཁྱེད་ཁོ་ན། །མ་ཡིན་འགྲོ་
བློའི་ཁམས་དབང་། །ཆུ་ཟླའི་རོལ་གར་ཇི་བཞིན་འཇུག གཉིས་པ་ཡུལ་ལ་བསྙོན་པ་ནི། གཏེར་
ཆེན་བླ་མའི་ཟབ་གཏེར་གསེར་གྱི་ཆོས། །བདག་ནི་དཀོན་ཞིང་རྙེད་པར་དཀའ་སེམས་ཀྱང༌། །
འཁྲུལ་ལྡན་འགའ་ཡི་དབང་པོའི་སྤྱོད་ཡུལ་དུ། །ཧ་ལ་བིཥྛ་མགལ་དུམ་ཉིད་དུ་མཐོང༌། །གསུམ་པ་
རང་བཞིན་ལ་བསྙོན་པ་ནི། བྱམས་དང་སྙིང་རྗེས་ཐུགས་རྒྱུད་ཡོངས་གང་བའི། །གཏེར་ཆེན་བྱང་
ཆུབ་སེམས་དཔར་བདག་འདོད་ཀྱང༌། །བསྟན་ལ་འཁུ་བའི་ནག་པོའི་ཕྱོགས་རྣམས་ཀུན།།འཇོམས་
བྱེད་རྡོ་རྗེ་ཕ་ལམ་ཉིད་དུ་མཐོང་། །1
ཉེར་བཞི་པ་སྦྱར་བའི་རྒྱན་ལ་སྐབས་འདིར་དགུ་ལས་དང་པོ་གཅོད་མཚམས་ཐ་དད་མིན་
པའི་སྦྱར་བ་ནི། མི་འདིར་ཤིན་ཏུ་འབྱུང་གཏེར་ཆེན་བླ་མ་ཡིད་བཞིན་ནོར་བུ་གཉིས་པ་ཐ་དད་ལ་ཚིག་འདྲ་བའི་སྦྱར་བ་
མཐའ་དབུས་ཀུན་བྲལ་ཡངས་པའི་གཞིར།བར་དཀོན། །ཉེས་པའི་ཉོན་མོངས་དང་རྙོག་པའིདྲི་མ་ཀུན་དང་བྲལ། །
འདོད་ཆོས་དང་ལོངས་སྤྱོད།དགུའི་དངོས་གྲུབ་མ་ལུས་སྩོལ། །ཡིད་བཞིན་བསམ་འཕེལ་དབང་གི་རྒྱལ་པོ་དང་།
ནོར་བཱུ་བླ་མ་ཡིད་བཞིན་ནོར་བུ།མཆོག་ལ་གུས གཉིས་པ་ཐ་དད་ལ་ཚིག་འདྲ་བའི་སྦྱར་བ། མཐའ་
དབུས་ཀུན་བྲལ་ཡངས་པའི་གཞིར། མཐའ་དབུས་ཀུན་བྲལ་ནམ་མཁའི་གཞིར།མཐའ་དབུས་ཀུན་བྲལ་ཞིང་ཁམས་
གཞིར འབད་རྩོལ་མེད་པར་ངང་གིས་འཇུགའབད་རྩོལ་མེད་པར་མཁའ་ལ་འཁོར།འབད་རྩོལ་མེད་པར་ལྷུན་གྱིས་གྲུབ།
མུན་པ་སེལ་ཞིང་སྣང་བ་སྦྱིན མུན་པ་སེལ་ཞིང་ཉིན་སྣང་གཏེར།མུན་སེལ་ཕན་བདེ་སྣང་བ་སྦྱིན།རྒྱན་འདི་བསོད་
ནམས་དཔལ་ལས་གྲུབ།རྒྱན་འདི་གླིང་བཞིའི་དཔལ་ལས་གྲུབ།རྒྱན་འདི་བསྟན་འགྲོའི་དཔལ་ལས་གྲུབ།ཡིད་བཞིན་
འདི་ནི་དོན་ཐ་དད་པ་གཉིས་རྒྱ་སྐད་ཚིག་གཅིག་གི་སྟེང་དུ་སྦྱར་ཡོད་པ་ཞིག་དགོས་སོ །འདི་དག་
གི་སྐབས་སུ་རྗེ་ཕྲིན་ལས་པས་སྔ་མ་ལ་གཅོད་མཚམས་ཐ་མི་དད་པ་དང་ཕྱི་མ་ལ་གཅོད་མཚམས་ཐ་
དད་པའི་སྦྱར་བ་གསུངས་པས་ཕྱི་མ་ལ་མཉམ་ཉིད་དཔེའི་གཅོད་མཚམས་ཐ་དད་དང་འདྲ་བ་ཞིག་
དགོས་ཏེ་དཔེར་ན། བསྟན་པའི་དཔུང་གཉེན་མི་ཟད་གཏེར་གྱི་བདག་གནོད་སྦྱིན་གྱི་གཏེར་དང་ཨོ་རྒྱན་ཆེན་
པོའི་ཟབ་གཏེར།རྒུད་པ་ཀུན་སེལ་འདོད་དགུའི་དངོས་གྲུབ་སྩོལ།རི་རབ་ཀྱི་བྱང་ཕྱོགས་ཁ་བ་ཅན་བྱང་ཕྱོགས་
196

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་གླུ།
སྐྱོང་མཛད་སེམས་དཔའ་གཟི་བྱིན་ཅན། མགོན་པོ་ཁྱོད་ནི་བདག་གི་ཕ་ཁྱད་གཞི་རྣམ་སྲས་དང་གཏེར་ཆེན་རིན་
པོ་ཆེ་སྦྱར་ཞིང་གཏེར་ཆེན་ཀྱི་སྐབས་སུ་ཕ་དང་མ་ལྟ་བུ་ཡིན་ཅེས་པ་དང༌།རྣམ་སྲས་ཀྱི་སྐབས་སུ་ཕ་མ་ཡིན་ཅེས་པའི་དགག་ཚིག་མཆན།
མ་ཡིན། འདི་དང་མཉམ་ཉིད་དཔེ་མི་འདྲ་བའི་ཁྱད་པར་ནི་མཉམ་ཉིད་དཔེ་ལ་བཞིན་དང་ལྟར་
སོགས་མཚུངས་པ་གསལ་བྱེད་ཀྱི་སྒྲ་དགོས་ཤིང་འདི་ལ་མི་དགོས་སོ། །གསུམ་པ་བྱ་བ་ཐ་དད་མིན་
པའི་སྦྱར་བ་ནི། སྔོན་བསགས་ཚོགས་གཉིས་དཔལ་ལས་འཁྲུངས་པའི་སྐུ། །བལྟ་བས་མི་ངོམ་
མཚན་དཔེའི་གཟི་བྱིན་འབར། །པདྨ་འབྱུང་གནས་དེ་དང་གཏེར་ཆེན་རྗེས། །གདུལ་དཀའ་གདུལ་
ཞིང་ཟབ་གསང་ཆོས་འཁོར་བསྐོར། །བཞི་པ་བྱ་བ་འགལ་བ་མིན་པའི་སྦྱར་བ་ནི། །གསར་རྙིང་རིས་
མེད་མཁས་གྲུབ་དུ་མ་ཡི། །ངོ་མཚར་རྣམ་ཐར་མཐོང་དང་ཐོས་པའི་ཚེ། །གཏེར་ཆེན་མཆོག་གི་
གསང་གསུམ་རྣམ་ཐར་ལ། །དད་མོས་རབ་འཕེལ་ཚིག་སྦྱོར་འདི་རྣམས་སྤེལ། །ལྔ་པ་འགལ་བ་ཅན་
གྱི་སྦྱར་བ་ནི། ཡོན་ཏན་བདུན་ལྡན་ཤིང་རྟས་མཛེས། །ཀུན་ལ་ཁྱབ་པའི་འོད་ཟེར་ཅན། །ཉིན་མོར་
བྱེད་པས་པད་ཚལ་རྒྱས །འབྱུང་པོའི་བྱ་རིགས་མཐོང་བྱེད་ཟུམ། །དྲུག་པ་ངེས་པ་ཅན་གྱི་སྦྱར་བ་ནི།
འདབ་ལྡན་བྱདང་པདྨ།ཉིད་ལས་པདྨ་དཀར། །འདོད་ཆགས་དང་ནམ་མཁའ་ལུས་མེད་ལམ་ལས་ནམ་མཁའ་
ཉིད། །གཉིས་བྱ་དང༌།སྐྱེས་ཚོགས་ལས་དགེ་སྦྱོང་ཆེ། །སྐྱོན་སྤང་ཡོན་ཏན་གཏེར་འཆང་རྗེ། །བདུན་
པ་ངེས་པ་འགོག་པའི་སྦྱར་བ་ནི། གཏེར་ཆེན་ཆོས་ཀྱི་རྒྱལ་པོའི་སློབ་ཚོགས་རྣམས། །སྐྱོན་མེད་ཁོ་ན་
ཡིན་གྱི་སྐྱོན་ལྡན་མིན། །འོན་ཀྱང་བསླབ་པའི་བརྟུལ་དཔེ་ཅན་གཏེར་ཆེན་དཔེ་ཉི་མ།ཞུགས་ཉམས་པ་དག
སྔོན་བྱུང་དྲུག་སྡེའི་ལོ་རྒྱུས་འདིས་ཀྱང་མཚོན། །བརྒྱད་པ་འགལ་མེད་ཀྱི་སྦྱར་བ་ནི། །ཕྲིན་ལས་པ་
ལྟར་ན། འགོག་མེད་ཤིང་རྟས་ཕྲིན་ལས་དང་གོ་ལའི་རླུང་འགྲོས།རབ་དྲངས་པ། །ལུས་མེད་མུན་པ་ཕྱི་རོལ་ནམ་
མཁའ་དང་ནང་གི་འདོད་ཆགས།མ་ལུས་སེལ། །མཐའ་ཡས་དཀྱིལ་འཁོར་ས་གཞིའི་དཀྱིལ་དང་ནམ་མཁའི་དཀྱིལ་
འཁོར།མངའ་དབང་བསྒྱུར། །གཏེར་འཆང་ཁྲི་སྲོང་ཡང་སྒྲས་ཁྲི་སྲོང་བསྡུས་པ་མཆན།རྗེ་ཡང་དེ། དབྱངས་
ཅན་དགྱེས་པའི་གླུ་དབྱངས་ལྟར་ན། མཚོ་འཁྲུངས་དཔེ་ཅན་སྦྱར་གཞི་གཏེར་ཆེན་བླ་མ་དཔེ་རྒྱན་བླ་མ།གཏེར་
འཆང་ཟབ་། གསང་སྦྱར་ཆོས་བདག ཕྱོགས་ལས་འཇུག་པ་བཅུ་བཞི་ཡི་བདག་ཉིད་ལྷ་ཁྱབ་འཇུག རྣམ་རྒྱལ་སྦྱར་ཆོས་
བདུད་དཔུང་འདུལ། །སྙིང་རྗེའི་དབང་སྤྱན་རས་གཟིགས ཕྱུག་འགྲོ་བའི་སྦྱར་ཆོས་མགོན། །ཆོས་སངས་རྒྱས།
197

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཀྱི་རྒྱལ་པོས་འཁོར་ལོས་སྦྱར་ཆོས་སྒྱུར། །དགུ་པ་འགལ་བ་ཅན་གྱི་སྦྱར་བ་ནི།ནོར་བུའི་མཛོད་དང་
ལྡན་ཡང་དུག་ཟེར་མེད། །ཕྲིན་ལས་ཁྱབ་ཅིང་འཇུག་ཀྱང་གནོད་འཚེ་བྲལ །གསུང་གཉིས་ལྡན་
ཀྱང་འདབ་ལྡན་མཁར་མི་འགྲོ། །སྐྱེ་དགུའི་གཙུག་གིས་བསྟེན་ཀྱང་གདོང་བཞི་མེད། །གོང་དུ་སོང་
བའི་དཔེའི་སྦྱར་བ།གཟུགས་ཅན་ཀྱི་སྦྱར་བ།འགོག་པའི་སྦྱར་བ།ལྡོག་པའི་སྦྱར་བ་རྣམས་བརྩིས་
པས་སྦྱར་ཅན་བཅུ་གསུམ་མོ།།
ཉེར་ལྔ་པ་ཁྱད་པར་བརྗོད་པའི་རྒྱན་ལ་ལྔ་ལས་དང་པོ་ཡོན་ཏན་མ་ཚང་པའི་ཁྱད་པར་
བརྗོད་པ་ནི། གཏེར་ཆེན་ཐུགས་རྗེའི་ལྕགས་ཀྱུ་འདི། །རྣོ་ཞིང་འཁྱོག་པ་མ་ཡིན་ཀྱང༌། །ལས་སྐལ་
ལྡན་པའི་སློབ་མའི་ཚོགས། །བཟུང་ནས་ནམ་ཡང་འདོར་བ་མེད། །གཉིས་པ་རིགས་མ་ཚངས་པའི་
ཁྱད་པར་བརྗོད་པ་ནི། དྷ་ན་ཀོ་ཥིའི་མཚོ་ལས་མ་འཁྲུངས་ཤིང༌། །ཨོ་རྒྱན་རྒྱལ་པོའི་རྒྱལ་སྲིད་མ་
བཟུང་ཀྱང༌། །བོད་ཡུལ་བསྟན་འགྲོ་ཀུན་གྱི་གཙུག་རྒྱན་དུ། །སངས་རྒྱས་གཉིས་པའི་ཕྲིན་ལས་
འཆང་དེར་འདུད། །གསུམ་པ་བྱ་བ་མ་ཚང་བའི་ཁྱད་པར་བརྗོད་པ་ནི། འགུགས་པའི་ཏིང་འཛིན་
ལས་ཀྱི་སྦྱོར་བ་དང༌། །རིག་སྔགས་བཟླས་ཤིང་གནད་ལ་མ་དབབ་ཀྱང་།མཐའ་བཞིའི་སྐྱེ་བོ་དྲེགས་
ལྡན་ཐམས་ཅད་ཀྱིས། །གཏེར་ཆེན་མཇལ་བ་ཙམ་གྱིས་ཀུན་ཡིད་འཕྲོག །བཞི་པ་རྫས་མ་ཚང་བའི་
ཁྱད་པར་ནི།དྲས་དྲུབ་ཆོས་གོས་འབྲལ་སྤངས་མ་མཛད་ཅིང༌། །དབུ་རེག་འཁར་གསིལ་ལྷུང་བཟེད་
མེད་ན་ཡང༌། །བདག་གི་འདྲེན་མཆོག་གཏེར་ཆེན་བླ་མ་དེ། །སྒྲིབ་གཉིས་འཆིང་བའི་ཚོགས་ལས་
ངེས་པར་རྒྱལ། །ལྔ་པ་རྒྱུ་མ་ཚང་བའི་ཁྱད་པར་བརྗོད་པ་ནི། ཁྲོ་གཏུམ་འབར་འཁྲུགས་རབ་སྤངས་
རྒྱལ་བའི་སྲས། ཐུགས་རྒྱུད་ཞི་ཞིང་དུལ་ལ་རབ་ཏུ་དེས། །བྱམས་དང་སྙིང་རྗེའི་དབང་ཕྱུག་གཏེར་
ཆེན་རྗེ།།བདུད་བཞིའི་དཔུང་ཚོགས་ཀུན་ལས་རྣམ་པར་རྒྱལ། །
ཉེར་དྲུག་པ་མཚུངས་སྦྱོར་གྱི་རྒྱན་ལ་གཉིས་ལས་དང་པོ་བསྟོད་པའི་མཚུངས་སྦྱོར་ནི།
བསྐལ་བཟང་འདྲེན་མཆོག་རྒྱལ་པོ་ཟས་གཙང་སྲས། །ཨོ་རྒྱན་སངས་རྒྱས་གཉིས་པ་པདྨ་འབྱུང་། །
འཕགས་ཡུལ་ཤིང་རྟ་ཆེན་པོ་རྣམ་གཉིས་དང༌། །གཏེར་ཆེན་ཆོས་ཀྱི་རྒྱལ་པོའི་རྣམ་ཐར་སྙན། །
གཉིས་པ་སྨད་པའི་མཚུངས་སྦྱོར་ནི། གཏེར་ཆེན་དྲན་པའི་གདུང་ཤུགས་དང༌། །ཉམས་ཀྱི་འཆར་སྒོ
198

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་།
སྣ་ཚོགས་པ།།ཆུ་ཡི་རླབས་དང་དབང་པོའི་གཞུ། །རྟག་ཏུ་མི་གནས་རྣམ་པར་གཡོ།།
ཉེར་བདུན་པ་འགལ་བའི་རྒྱན་ལ་དྲུག་ལས། དང་པོ་གཞི་ཐ་དད་པའི་བྱ་བ་འགལ་བ་ནི
སྟོབས་འབྱོར་ལྡན་པའི་ཆེན་པོ་འགས །སློབ་ཚོགས་སེར་སྣའི་འཛིན་པས་བཅིངས། །གཏེར་ཆེན
ཕན་བདེའི་འབྱུང་གནས་དེས། །ཆགས་ཞེན་འཆིང་བ་གཅོད་པར་བྱེད། །གཏེར་ཆེན་དང་བླ་ཆེན་
གཞན་གཞི་ཐ་དད་བྱ་བ་བཅིངས་པ་དང་གཅོད་པ་ཐ་དད་པ་ལྟ་བུའོ། །གཉིས་པ་གཞི་གཅིག་གི་བྱེད་
པ་འགལ་བ་ནི། །གཏེར་ཆེན་ཆོས་རྗེ་བླ་མའི་མཚན་དཔེའི་སྐུ། སྐལ་ལྡན་སློབ་མས་མཇལ་ཚེ་དགའ་
ཞིང་འཛུམ། །སྐལ་དམན་ལོག་ལྟས་རང་རྒྱུད་ཁེབ་པ་འགའ། །ངོ་འཛུམ་གནག་ཅིང་བྱིན་པ་འདར་
བར་འགྱུར། །གསུམ་པ་རྫས་འགལ་ནི། གཏེར་ཆེན་ཡིད་བཞིན་ནོར་བུ་ནི། །འཛིན་ཞེན་ཆུང་ཞིང་
ཐུགས་རྗེ་ཆེ། ཐུགས་རྒྱུད་ཞི་དལ་ཕྲིན་ལས་མྱུར། །འཁྲུལ་ཞིག་བདེ་ཆེན་རྒྱས་པའི་དཔལ། །བཞི་པ་
རྫས་དང་ལས་འགལ་བ་ནི། །སྐུ་མཆོག་གངས་རི་དབུ་སྐྱེས་ཙན་དན་ནགས། །ཞལ་དཀྱིལ་ཟླ་བ་
སྤྱན་ཟུང་ཨུཏྤལ་བཀྲ །བིམྦའི་ཞལ་སྒོ་མུ་ཏིག་ཚེམས་ཕྲེང་མཛེས །བསིལ་ལྡན་དབང་པོས་དད་
མོས་ཚ་གདུང་འབར། །ལྔ་པ་གཞི་གཅིག་གི་བྱ་བའི་ལས་འགལ་བ་ནི། གཏེར་ཆེན་བླ་མའི་ཐུགས་
རྗེ་ནུས་པའི་མཚོན། །བསྣུན་པ་མིན་ཀྱང་སྨོན་ལོག་འགའ་ཞིག་བརྒྱལ། །ཞབས་པད་གསེར་གྱི་
འཁོར་ལོ་རབ་བཀྲ་བས། །མནན་པ་མིན་ཡང་ཐམས་ཅད་རབ་ཏུ་། །དྲུག་པ་སྦྱར་བའི་འགལ་བ་ནི།
དཀྱིལ་འཁོར་དབུས་ན་རབ་ཏུ་བརྗིད། །རྣམ་མང་གཟི་འོད་ཕྱོགས་བརྒྱར་འབར། །ཆུ་གཏེར་རྒྱ་
མཚོས་ཡོངས་དཀྲིགས་པས། །འདམ་རྫབ་ཐམས་ཅད་སྐེམ་པར་བྱས། །འཁོར་གྱི་དཀྱིལ་འཁོར་
དབུས་ན་བརྗིད། །མཁྱེན་རབ་གཟི་འོད་ཕྱོགས་བརྒྱར་འབར། །ཕྲིན་ལས་རྒྱ་མཚོ་ཡོངས་སུ་ཁྱབ། །
འཁོར་བའི་འདམ་རྫབ་སྐེམ་པར་བྱས། །ས་ཡི་དཀྱིལ་འཁོར་དབུས་ན་བརྗིད། །རབ་མང་གཟི་འོད་
ཕྱོགས་བརྒྱར་འབར། །མཐའ་ཡི་རྒྱ་མཚོས་ཡོངས་སུ་བསྐོར། །ས་ཡི་འདམ་རྫབ་སྐེམ་པར་བྱེད། །
ཉེར་བརྒྱད་པ་སྐབས་མིན་བསྟོད་པ་ནི།གཏེར་ཆེན་རྗེ་དང་མཁན་ཆེན་ཟླ་བཟང་གིས། །བཀའ་ལུང་
སྒྲུབ་ཁུལ་འཁོར་ལོ་རྣམ་གསུམ་གྱིས། །རབ་ཏུ་བྲེལ་བའི་བྷིཀྵུ་བདག་ཅག་ལས། །རང་རྒྱལ་བསེ་རུ་
ལྟ་བུའི་མཚར་རྨད། །
199

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཉེར་དགུ་པ་ཟོལ་བསྟོད་ཀྱི་རྒྱན་ལ་གསུམ་ལས་དང་པོ་ཟླ་བོའི་ཟོལ་བསྟོད་དམ་མཐུ་ཕུན་
ཚོགས་ཀྱི་ཟོལ་བསྟོད་ནི། གནུབ་སྟོན་ཆེན་པོའི་བསྙེན་ཕུར་བསྒྲིལ་ཙམ་གྱིས །རི་བོ་མེས་འབར་
དམག་དཔུང་བསྲེགས་གྱུར་ན། །གཏེར་ཆེན་བླ་མས་དཀའ་བས་རབ་བསྒྲུབས་ནས། །ལས་ཀྱི་སྦྱོར་
བས་མཐའ་དམག་ཟློག་ཅི་མཚར གཉིས་པ་རྒྱ་ཆེ་བའི་ཟོལ་བསྟོད་དཔལ་ཕུན་ཚོགས་ཀྱི་ཟོལ་
བསྟོད་ནི། འཕགས་བོད་མཁས་དབང་ཚོགས་ཀྱི་མཁྱེན་རབ་དང༌། །ལྷ་ཀླུ་གཏེར་འཆང་རྣམས་ཀྱི་
བསོད་ནམས་དཔལ། །ཐམས་ཅད་བསྡུས་ནས་གཏེར་ཆེན་བླ་མ་ཡིས། །བདག་གིར་མཛད་འདི་
འོས་མིན་དཔའ་བོ་ཆེ། །གསུམ་པ་ཡོན་ཏན་གྱི་ཟོལ་བསྟོད་དམ་སྟོབས་ཕུན་ཚོགས་ཀྱི་ཟོལ་བསྟོད་ནི།
སྔོན་སྦྱངས་ཤེས་རབ་ཟབ་མོའི་རྩལ་རྫོགས་པའི །འཆད་རྩོད་རྩོམ་པའི་བྱ་བ་རླབས་ཆེན་དང་། །
ཟབ་རྒྱས་སྨིན་གྲོལ་བདུད་རྩིས་དགའ་སྟོན་སོགས།།བར་མེད་གཡེང་བ་འདི་ཡིས་མི་ངལ་ལམ། །
སུམ་ཅུ་པ་ངེས་བསྟན་གྱི་རྒྱན་ལ་གཉིས་ལས་དང་པོ་མཆོག་གི་ངེས་བསྟན་ནི། གཏེར་ཆེན་
བླ་མའི་ཟབ་གཏེར་སྣང་བ་ཡིས། །གངས་ཅན་བསྟན་འགྲོའི་ཕན་བདེ་མ་ལུས་རྒྱས། །ཉིན་མོར་བྱེད་
པའི་འོད་ཟེར་འཕྲོས་པ་ཡིས། །སྒྲིབ་བྱེད་མུན་པའི་ཚོགས་ཀུན་དྲུངས་ནས་འབྱིན། །མཆོག་མིན་གྱི་
ངེས་བསྟན་ནི། ཉིན་མོར་བྱེད་པ་ཤར་བའི་ཚེ། །འདབ་ལྡན་ཨུ་ལུ་ཁུང་བུར་ཡིབ། །ལུང་དང་རིགས་
པའི་ཐོག་རྒོད་ཀྱིས། །ཟོག་པོའི་ཀླད་པ་འགེམ་པར་སྟོན།།
སོ་གཅིག་པ་ལྷན་གཅིག་བརྗོད་པའི་རྒྱན་ལ་གསུམ་ལས་དང་པོ་ཡོན་ཏན་ལྷན་གཅིག་
བརྗོད་པ་ནི།གཏེར་ཆེན་བླ་མའི་ཐུགས་རྗེ་བྱིན་རླབས་དང་། །ལྷན་གཅིག་བདག་གི་དད་མོས་གདུང་
ཤུགས་འཕེལ། །ལུང་དང་རྟོགས་པའི་བསྟན་པ་དར་ཞིང་རྒྱས། །ལྷན་གཅིག་འགྲོ་ལ་ཕན་བདེའི་
དཔལ་ཡོན་རྒྱས། །གཉིས་པ་བྱ་བ་ཐ་དད་པའི་ལས་ལྷན་གཅིག་བརྗོད་པ་ནི། དུས་འཁྲུགས་མཐའ་
དམག་ཟློག་པ་དང༌། །ལས་ལྡན་སློབ་མ་སྐྱོང་བ་དང༌། །རིམ་གཉིས་ཟབ་མོ་སྒོམ་པ་རྣམས། །གཏེར་
ཆེན་བླ་མས་ལྷན་གཅིག་མཛད། །གསུམ་པ་རྫས་ལྷན་གཅིག་བརྗོད་པའམ་བྱ་བ་གཅིག་པའི་ལྷན་
གཅིག་བརྗོད་པ་ནི། གཏེར་ཆེན་བླ་མའི་ཟབ་གཏེར་དང༌། །ལྷན་གཅིག་དབྱར་གྱི་ཆུ་བོ་རྒྱས། །རྣམ་
ཐར་སྙན་པའི་གྲགས་པ་དང༌།ལྷན་གཅིག་དབྱར་གྱི་རྔ་གསང་སྒྲོགས།།
200

སྙན་ངག་ལེའུ་གཉིས་པའི་དཔེར་བརྗོད་གཏེར་ཆེན་རྣམ་ཐར་ལ་བསྔགས་པ་རིག་འཛིན་དགྱེས་།
སོ་གཉིས་པ་ཡོངས་རྗེས་ཀྱི་རྒྱན་ནི། གཏེར་ཆེན་ཆོས་ཀྱི་རྒྱལ་པོ་ཡིས །སྐལ་ལྡན་སློབ་
མའི་ཡིད་འཕྲོག་ནས །ཟབ་གསང་ཆོས་ཀྱི་བདུད་རྩིའི་རྒྱུན།།ཐར་པའི་བཅུད་ལེན་མཆོག་བྱིན། །
སོ་གསུམ་པ་ཤིས་བརྗོད་ཀྱི་རྒྱན་། མཁྱེན་བརྩེ་ནུས་པའི་མངའ་བདག་མཆོག་གླིང་པའི།
ཐུགས་རྗེ་ནུས་པས་བདག་རྒྱུད་ཡོངས་གྲོལ་ནས། །རྒྱལ་བའི་བསྟན་པ་འཛིན་སྐྱོང་སྤེལ་གསུམ་ལ། །
འཕགས་ཡུལ་ཤིང་རྟ་ཆེ་དང་མཚུངས་པར་ཤོག།
སོ་བཞི་པ་རབ་སྤེལ་གྱི་རྒྱན་ལ་གཉིས་ལས་དང་པོ་གཅིག་ལ་གཅིག་བརྟེན་གྱི་རབ་སྤེལ་ནི།
ཉི་ལྟར་རབ་གསལ་དཔེ་རྒྱན།གཏེར་ཆེན་ཐུགས་རྗེ་ཡི། །བདག་གི་བློ་གྲོས་མཆོག་གི་ངེས་བསྟན། པདྨོ་ངེས་
བསྟན་འཕེལ། །རྣམ་ཐར་ཕུན་ཚོགས་བདུད་གཟུགས་ཅན།རྩིའི་ཟིར་དངར་ལ། །ངོ་མཚར་རབ་བརྟགས།
ཉི་ཟླས་གླིང་བཞི་བསྐོར་རམ་སྙམ། །གཉིས་པ་སྟོབས་མཚུངས་ཀྱི་རབ་སྤེལ་ནི། མཚོ་འཁྲུངས་བླ་
མའི་མཆེད་ཟླ་དཔེ་རྒྱན།གཏེར་ཆེན་རྗེ། །ཐུགས་རྗེའི་ལྕགས་ཀྱུས་སྐལ་ལྡན་གཟུགས་ཅན།རྗེས་སུ་འཛིན།
འཇིག་རྟེན་སྲིད་འཛིན།བྱེད་པོས་ལེགས་ཚོགས་གཅིག་བསྡུས་པའི །ངོ་མཚར་བལྟ་ཕྱིར་བརྒྱ་བྱིན་རབ་
བརྟགས།མིག་སྟོང་བསྒྲད།།ལྷན་གཅིག་ཤིས་པའི་ལྷན་གཅིག་བརྗོད་པ།མེ་ཏོག་ཆར་དུ་བསྙིལ།།གཟུགས་
བརྙན་ལས་དགའ་བ་མཆན།འདས་དངོས་ཐོབ་དགའ་བ་རྒྱས། །
སོ་ལྔ་པ་དགོངས་པ་ཅན་གྱི་རྒྱན་ལ་རྣམ་གསལ་གྱི་དཔེ་བརྗོད་མ་བཀོད་ཀྱང་ཆོག་མོད།དཔ་བརྗ
འོན་ཀྱང་རྟེན་འབྱུང་དགེ་བའི་ཆེད་དུ་ཕྱག་བཞེས་ལྟར་ན།དོན་རྒྱན་སུམ་ཅུ་རྩ་ལྔའི་མེ་ལོང་དུ། །
གཏེར་ཆེན་རྣམ་ཐར་ངོ་མཚར་སྣང་བའི་དཔྱིད། །བསྟན་བཅོས་ཀུན་གྱི་རྒྱལ་སྲིད་ལྟ་བུ་ནི། རང་
བཞིན་དྲང་པོར་བརྗོད་པ་ཡིན་གསུངས་ཕྱིར། །སྒྲོ་བཏགས་མངོན་བརྗོད་སྤྲིན་གྱིས་མ་སྒྲིབ་པར། །
རབ་གསལ་མཐོ་རིས་འཛིན་གྱི་འཁོར་ལོ་རྒྱུ། །གཟའ་དང་རྒྱུ་སྐར་བགྲོད་པའི་ཚོགས་མཐའ་དག
མངོན་སུམ་མཐོང་བའི་ཡ་མཚན་ལྟད་མོ་འདི། །སྙན་ངག་ལ་ཞུགས་དང་པོའི་ལས་ཅན་ལ། །རྒྱན་གྱི་
ངོས་འཛིན་ཤེས་པའི་ཆེད་དུ་བཀོད །དཔྱད་གསུམ་དག་པས་བྱི་དོར་ལེགས་མཛད་ན། །འཁོར་
འདས་ཆོས་ཀྱི་གཟུགས་བརྙན་མ་ལུས་ཀུན། །འཕྲུལ་གྱི་མེ་ལོང་དག་ལ་འཆར་བར་ངེས། །
ཅེས་པ་འདི་ཡང༌། ཀུན་མཁྱེན་དྷརྨ་ཀ་རའི་གདན་ས། ཤར་དཔལ་སྤུངས་ཐུབ་བསྟན་
201

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཆོས་འཁོར་གླིང་གི་སློབ་གྲལ་དུ་གཏོགས་པ་སྙན་ངག་སྨྲ་བ་རྣམས་ཀྱི་ཐ་ཤལ་པ་གྲོང་ཚིག་སྙན་ངག་
ཏུ་རློམ་པའི་མཁན་པོ་འདུལ་བ་འཛིན་པར་མིང་གིས་འབོད་པས་སྙན་ངག་བསླབ་ནས་ཡུན་རིང་དུ་
ལོན་པ་དང༌། སྙན་འགྲེལ་སོགས་ལ་བརྟགས་དཔྱད་ཆེར་མ་བྱུང་ཡང༌། རིགས་རུས་གཅིག་པའི་
དབོན་པོ་དཀོན་མཆོག་ཆོས་འཕེལ་བཀྲ་ཤིས་སམ་མིང་གཞན་ཀརྨ་མདོ་སྔགས་མཁས་གྲུབ་ལ་སྙན་
ངག་ཁྲིད་སྐབས་བོད་མཁས་པའི་དཔེ་བརྗོད་མ་འཛོམ་པས་གོ་བདེ་བའི་སླད་དུ་གཏེར་ཆེན་ཆོས་ཀྱི་
རྒྱལ་པོ་མཆོག་གྱུར་བདེ་ཆེན་ཞིག་པོ་གླིང་པ་ཕྲིན་ལས་འགྲོ་འདུལ་རྩལ་གྱི་རྣམ་ཐར་བརྗོད་བྱར་རློམ་
ནས་བྲིས་པ་དཔལ་ལྡན་བླ་མ་དམ་པ་མཆོག་གི་རིག་པ་འཛིན་པ་ཆེན་པོ་གང་དེའི་བྱིན་རླབས་མཁའ་
ཁྱབ་འགྲོ་བའི་རྒྱུད་ལ་འཇུག་པར་གྱུར་ཅིག། །།
202

༄༅། །སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ
བསྔགས་པ་དྲི་ཟའི་རྒྱུད་མང་ཞེས་བྱ་བ་བཞུགས།
ཀརྨ་རིན་ཆེན་དར་རྒྱས།
འཕགས་མ་དབྱངས་ཅན་ལྷ་མོ་ལ་ཕྱག་འཚལ་ལོ། །རྒྱན་གྱི་བསྟན་བཅོས་ལེའུ་གསུམ་པ་
སྒྲ་རྒྱན་ལས་ཟུང་ལྡན་གྱི་རིམ་པ་ལ ༡རྐང་པ་དང་པོའི་ཐོག་མའི་ཟུང་ལྡན་བར་མ་ཆོད་པ་ནི།
མཛེས་མཛེས་ཚངས་སྲས་ལྷ་མོའི་སྐུ། །མཚན་དང་དཔེ་བྱད་དཔལ་འབར་བ། །ངོ་མཚར་མིག་གི་
བདུད་རྩི་འདིའི།།དཔེར་འོས་མི་མཇེད་ཞིང་འདིར་མེད།།༢རྐང་པ་གཉིས་པའི་དང་པོ་ན་ཡོད་པ་ནི།
དབྱངས་ཅན་ལྷ་མོའི་མཛེས་སྐུའི་འོད་ཟེར་གང༌། །གསལ༵་གསལ་སྣང་བྱེད་ཚོགས་ཀུན་བྱེད་པོ་ཡི།།
ཕྱོགས་གཅིག་དག་ཏུ་བསྡུས་སམ་ཡང་ན་། །ཀུན་གྱི་འོད་ཟེར་མདངས་ཉིད་ཀྱིས་བསྡུས་མིན་ནམ།
༣རྐང་པ་གསུམ་པའི་དང་པོ་ན་ཡོད་པ་ནི། །སྒྲ་དབྱངས་ལྷ་མོའི་མཚར་སྡུག་ལ། །ལྷ་དབང་མཆོད་
སྦྱིན་བརྒྱ་པ་དེས །ལྷག༵་ལྷག་འདྲེན་མཛད་སྟོང་བསྒྲད་ནས།མཚན་དཔེའི་ངོ་མཚར་གཞལ་བ་འདྲ། །
༤རྐང་པ་བཞི་པའི་ཐོག་མ་ན་ཡོད་པ་ནི། །དབྱངས་ཅན་ངོ་མཚར་ཕུང་པོའི་ཁུར། །འདི་འདྲ་འདེགས་
པར་དཀའ་འོ་ཞེས། །རྒྱ་མཚོའི་གོས་ཅན་འདར་བ་དང༌། །མྱུར་མྱུར་དལ་འགྲོ་རྒྱུག་པ་བཞིན། །
༥རྐང་པ་དང་པོ་དང་གཉིས་པ་ན་ཡོད་པའི་ཟུང་ལྡན་ནི། །མཛེས་མཛེས་མཚན་དཔེས་བཀྲ་བའི་། །
སྙན༵་སྙན༵་ཡན་ལག་དྲུག་ཅུའི་གསུང༌། །སྨྲ་བ་ངག་གི་དཔལ་མོའམ། །སྒྲ་དབྱངས་ལྷ་མོར་གྲགས་
དེར་འདུད། ༦རྐང་པ་དང་པོ་དང་གསུམ་པ་ན་ཡོད་པ་ནི། ལྡེམ༵་ལྡེམ་མཛེས་སྐུ་འཁྲི་ཤིང་གཞོན་ནུའི
རྩེར། །ཞལ་དཀྱིལ་དཀར་གསལ་ཆུ་སྐྱེས་གཞོན་ནུ་འཛུམ །སིལ་སིལ་རིན་ཆེན་སོར་གདུབ་སྒྲ་
203

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དང་བཅས། །རབ་སྙན་པི་ཝཾ་དཀྲོལ་འདི་དབྱངས་ཅན་ལྷ། །༧དང་པོ་དང་བཞི་པ་ན་ཡོད་པ་ནི། །
གསལ་གསལ་ཉི་ཟླའི་དཀྱིལ་འཁོར་ཡང༌། །མོག་པོར་བྱེད་པ་དབྱངས་ཅན་སྐུ། །གསུང་དབྱངས་
ཡན་ལག་དྲུག་ཅུའི་སྒྲས། །མང་མང་འགྲོ་ལ་དམ་ཆོས་སྟོན། །གཉིས་པ་དང་གསུམ་པའི་དང་པོ་ན་
ཡོད་པ་ནི། མཚན་བཟང་དཔེ་བྱད་མཛེས་པའི་རྣམ་འགྱུར་གང༌། །མང༵ས་མང༵ས་བཟོ་བོས་པིར་
གྱིས་བྲིས་པའམ །ལེགས་ལེགས་འཇིག་རྟེན་བྱེད་པོས་ཕྱོགས་གཅིག་ཏུ། །བསྡུས་ཀྱང་ཆ་ཙམ་མི་
བསྒྲུན་དབྱངས་ཅན་སྐུ། །གཉིས་པ་དང་བཞི་པའི་ཐོག་མ་ན་ཡོད་པ་ནི། སྒྲ་དབྱངས་ལྷ་མོའི་གཟི་
བྱིན་མ་བཟོད་ནས། །མྱུར་མྱུར་ཚ་ཟེར་ཅན་དང་ཟླ་གཞོན་གྱིས། །གླིང་བཞིར་ཉིན་མཚན་ཀུན་ཏུ་
ཉུལ་ན་ཡང༌། །མཚར་མཚར་ཉིད་སྐུའི་རྗེས་འགྲོའི་དཔེ་མ་རྙེད།།གསུམ་པ་དང་བཞི་པའི་ཐོག་མ་ན་
ཡོད་པ་ནི། འཇིག་རྟེན་ཀུན་གྱི་མེས་པོ་མགྲིན་སྔོན་ཅན། །གཙུག་ལག་དབྱངས་འཆར་མཁས་ཞེས་
སྙེམ་མོད་ཀྱང་། །སྙན་སྙན་ངག་ཚིག་ཀུན་ལ་དབང་འབྱོར་བའི། །མཛེས་མཛེས་དབྱངས་ལྡན་མ་
ལ་འགྲན་ནུས་། །གནས་གསུམ་དུ་ཡོད་པའི་ཟུང་ལྡན་ལས། །དང་པོ་དང་གཉིས་པ་དང་གསུམ་
པའི་ཐོག་མ་ན་ཡོད་པ་ནི།དཀར་དཀར་ཀཻ་ལ་ཤ་ཡི་ལྷུན་ལ། །བཀྲག་བཀྲག་འཇའ་ཚོན་སྣ་ལྔས་
འཁྱུད་པ་བཞིན། །ཁྱུག་ཁྱུག་གར་གྱིས་རོལ་པའི་དབྱངས་ཅན་མ། །དྲི་བྲལ་ཀུན་གཞིའི་པད་མཚོར་
རྟག་བཞུགས་གསོལ། །དང་པོ་དང་གཉིས་པ་དང་བཞི་པའི་ཐོག་མ་ལ་ཡོད་པ་ནི། གསལ་གང༵ལ་
སྒྲ་དབྱངས་ལྷ་མོའི་མཛེས་སྐུ་ལས །ལྷག༵་ལྷག༵་འོད་ཟེར་སྟོང་གི་ཕྲེང་བ་དེས །མི་ཤེས་མུན་པ་མ་
ལུས་དྲུངས་ཕྱུང་ནས། །ཟབ་ཟབ་དོན་ལ་མཁས་པའི་དགའ་སྟོན་ཐོབ། །དང་པོ་དང་ཕྱི་མ་གཉིས་ཀྱི་
ཐོག་མ་ལ་ཡོད་པ་ནི། ལེགས་ལེགས་སྲིད་དང་ཞི་བའི་ཕུན་ཚོགས་ཀུན། །འཇིག་རྟེན་བྱེད་པོས་
ཕྱོགས་གཅིག་བསྡུས་པའི་མཚོར། །ལམ༵་ལམ༵་འོད་འབར་ཡིད་བཞིན་ནོར་བུའི་སྐུ། །ལྷང༵་ལྷང་སྒྲ་
དབྱངས་སྒྲོགས་པའི་དཔལ་མོ་འཁྲུངས།།རྐང་པ་ཕྱི་མ་གསུམ་གྱི་ཐོག་མ་ལ་ཡོད་པ་ནི།ལྷག་བསམ་
རྣམ་པར་དག་པ་འཛིན་མའི་གཞིར །ཟད༵་ཟད༵་དད་པའི་རྒྱ་མཚོ་འཁྱིལ་བའི་དབུས། །ལྗང་ལྗང་མ་
གད་ལོ་འདབ་རྒྱས་པའི་རྩེར །མཛེས་མཛེས་དབྱངས་ཅན་པད་དཀར་ཡིད་འོང་འཛུམ། །རྐང་པ་
བཞི་ཀའི་ཐོག་མ་ལ་ཡོད་པ་ནི འཛུམ་འཛུམ་ཡིད་ཀྱི་ཆུ་སྐྱེས་བཞད་པའི་རྩེར། །ལམ༵་ལམ་འོད་
204

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་དྲི་ཟའི་རྒྱུད་མང༌།
ཕུང་འབར་བའི་དབྱངས་ཅན་མ། །ཡང༵་ཡང༵་བཞུགས་ལ་ཚིག་རྒྱན་སྙན་པའི་ངག །འགྲིགས༵་
འགྲིགས་མཁས་ཀུན་དགྱེས་པའི་ལེགས་བཤད་སྩོལ། །ཆོད་པའི་ཟུང་ལྡན་ལས་རྐང་པ་དང་པོ་
གཉིས་ལ་ཡོད་པ་ནི།རབ་དྭངས་དད་གསུམ་རྒྱ་མཚོའི་དབུས། །རབ༵་དཀར་ཡིད་ཀྱི་ཆུ་སྐྱེས་ལས། །
ལྷག་པའི་ལྷ་མཆོག་དབྱངས་ཅན་མ། །འབྲལ་མེད་རྟག་ཏུ་བཞུགས་གསོལ་འདེབས། །དང་པོ་དང་
གསུམ་པ་ལ་ཡོད་པ་ནི། རབ༵་གསལ་ཉིན་མོར་བྱེད་པའི་འོད་ཟེར་ཀྱང༌། །ཞབས་སེན་ནོར་བུའི་འོད་
ཀྱིས་ཟིལ་གནོན་པ། །རབ་འབྱམས་རྒྱལ་ཀུན་དགྱེས་པ་བསྐྱེད་པའི་ཡུམ། །ཚངས་སྲས་གངྒའི་ལྷ་མོ་
དེ་ལ་འདུད། །དང་པོ་དང་བཞི་པ་ལ་ཡོད་པ་ནི།མཁའ་ལ་རྒྱུ་བའི་ཉིན་བྱེད་ཀྱིས །ཕྱི་རོལ་མུན་པ་
སེལ་ན་ཡང༌། །ནང་གི་མུན་ཚོགས་གཞིལ་མི་ནུས །མཁའ་འགྲོའི་གཙོ་མོས་གཉིས་ཀ་བཅོམ །
ཐམ་པ་ལ་ཡོད་པ་ནི
གཉིས་པ་དང་གསུམ་པ་ལ་ཡོད་པ་ནི། སྨྲ་བ་ངག་གི་དབང་ཕྱུག་དབྱངས་ཅན་མ། །དཔལ་ལྡན་
འཇིག་རྟེན་མགོན་པོའི་ཞལ་ལས་འཁྲུངས། །དཔལ་དང་ཡོན་ཏན་མ་ལུས་འབྱུང་བའི་གནས། །བུམ་
བཟང་དཔག་བསམ་ཤིང་གིས་འགྲན་ནུས་མིན།།གཉིས་པ་དང་བཞི་པ་ལ་ཡོད་པ་ནི།རབ་འབྱམས་
རྒྱལ་བའི་ཡོན་ཏན་ཀུན། །ཉིད་ཀྱི་སྐུ་ལ་རྫོགས་སོ་ཞེས། །ཉི་མ་དང་ཟླ་བས་ཀྱང༌། །ཉིད་སྐུའི
ཡོན་ཏན་གཞལ་བ་འདྲ། ཕྱི་མ་གཉིས་ལ་ཡོད་པ་ནི། ལྟ་བས་ནམ་ཡང་ངོམ་པ་མེད་པའི་སྐུ། །
དབྱངས་ཀྱི་ཡན་ལག་རྒྱ་མཚོ་རྫོགས་པའི་གསུང༌། །དུས་ཀུན་སྒྲིབ་མེད་ས་ལེར་གཟིགས་པའི་
ཐུགས། །དུས་གསུམ་རྒྱལ་བའི་བསྐྱེད་ཡུམ་ལ་ཕྱག་འཚལ། །རྐང་པ་དང་པོ་གསུམ་ལ་ཡོད་པ་ནི།
སྔོན་བསགས་བསོད་ནམས་དཔལ་ལས་འཁྲུངས་པའི་མ། །སྔོན་མེད་ལེགས་བཤད་གསར་པ་རྩོལ་
བ་ལ། །སྔོན་བྱུང་ཨ་ནུ་བྷཱུ་ཏིའི་རྣམ་ཐར་བཞིན། །བཀའ་དྲིན་གཞལ་བར་དཀའོ་མཚོ་ལྡན་མ། །དང་
པོ་དང་ཕྱི་མ་གཉིས་ལ་ཡོད་པ་ནི།ཤེས་རབ་ཕར་ཕྱིན་ཆོས་སྐུ་ཡུམ་ཆེན་། །རྣམ་མང་གདུལ་བྱའི་
སྣང་ངོར་སྤྲུལ་པའི་གར། །ཤེས་བྱ་རིག་པའི་གནས་ཀུན་སྟོན་པའི་ཕྱིར། །ཤེས་ལྡན་གསེར་མངལ་
ཅན་གྱི་སྲས་མོའི་ཟོལ།།ཕྱི་མ་གསུམ་ལ་ཡོད་པ་ནི།ཡིད་འཕྲོག་ཚངས་པའི་བུ་མོ་དབྱངས་ཅན་མའི། །
གང་སྐུ་མངོན་སུམ་མཇལ་བ་ལྟ་ཅི་ཞིག །གང་གི་གསང་གསུམ་ཡོན་ཏན་ཆ་ཤས་ཙམ། །གང་ཞིག་
ཡིད་ལ་དྲན་པས་འདོད་པར་འཇོ །བཞི་ཀ་ལ་ཡོད་པ་ནི། རབ༵་གསལ་ཉི་ཟླའི་འོད་ཀྱང་འཕྲོག་
205

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པའི་སྐུ། །རད༵་སྙན་ཚངས་དབྱངས་ཟིལ་གྱིས་གནོན་པའི་གསུང༌། །རད༵་མང་འགྲོ་བློའི་ཁམས་
དབང་མཁྱེན་པའི་ཐུགས། །རད༵་དཀར་དགེ་བའི་མ་མ་དབྱངས་ཅན་མ། །རྐང་པ་བཞི་ལ་ཆ་གཉིས་
སུ་ཡོད་པ་ལས་དང་པོ་གཉིས་འདྲ་ལ་མ་གཉིས་འདྲ་བ་། འདོད་རྒུ་སྩོལ་བའི་ལྷ་མོ་དབྱངས་ཅན་མ། །
འད༵ད་པར་འཇོ་བའི་བུམ་པ་བཟང་པོ་འདྲ །མཐའ་ཡས་སེམས་ཅན་སྒྲོལ་བའི་ཕྲིན་ལས་ནི།
མཐའ་བྲལ་གཏིང་ཟབ་ཟླ་བའི་མ་མ་བཞིན། དང་པོ་དང་གསུམ་པ་འདྲ་ཞིང་གཉིས་པ་དང་བཞི་པ་
འདྲ་བ་ནི། ཕན་བདེའི་འབྱུང་གནས་ཚངས་སྲས་ཟླ་འོད་ལ། །མཚན་དཔེའི་དཔལ་འབར་བདུད་
རྩིའི་ཟེར་ཕྲེང་ཅན། །ཕན་དང་བདེ་བའི་ལམ་བཟང་གསལ་བ་ལ། །མཚན་མོའི་མགོན་པོས་ནམ་
ཡང་འགྲན་ནུས་ཅི། །དང་པོ་དང་བཞི་པ་འདྲ་ཞིང་གཉིས་པ་དང་གསུམ་པ་འདྲ་བ་ནི། སྱཱད་པར་
འཁོར་བའི་མཐའ་ཀླས་སེམས་ཅན་རྣམས། །ཞི་བ་མཆོག་གི་ས་ལ་མ་བཀོད་བར། །ཞྱི་མཐར་མི་
གནས་འགྲོ་བའི་དོན་མཛད་པའི །སྲིད་ཞིའི་འཆིང་གྲོལ་བཅོམ་ལྡན་འདས་མར་འདུད། །ཆོད་ཅིང་
མ་ཆོད་པའི་ཟུང་ལྡན་ལས། རྐང་པ་དང་པོ་དང་གཉིས་པ་འདྲ་ལ་གསུམ་པ་དང་བཞི་པ་འདྲ་བ་ནི།
གང༵ལ་གསལ་ཉི་མ་ཟླ་བ་ཟུང༌། །གང༵ལ་གསལ་གླིང་བཞིའི་ལྷ་ལམ་རྒྱན། །སྙན་སྙན་སྒྲ་དབྱངས་
ལྷ་མོའི་གསུང་། །སྙན༵་སྙན༵་སྐལ་ལྡན་རྣ་བའི་བཅུད། །དང་པོ་དང་བཞི་པ་འདྲ་ཞིང་གཉིས་པ་དང་
གསུམ་པ་འདྲ་བ་ནི། མཛེས་མཛེས་རབ་ཏུ་དགའ་བའི་སྐྱེད་ཚལ་དུ །སྙན་སྙན་དབྱངས་ཀྱི་རྒྱུད་
མང་དཀྲོལ་བའམ། །སྙན༵་སྙན༵་བུང་བའི་མགྲིན་གླུར་འཕྱང་མོ་ཉུག །མཛེས་མཛེས་ངོ་མཚར་རྒྱ་
མཚོའི་དཔལ་མོར་བསྟོད། །རྐང་པ་བཞི་ཀ་ལ་འདྲ་བར་ཡོད་པ་ནི། སྙན༵་སྙན་སྲིད་པ་གསུམ་གྱི་
དབྱངས་ཀུན། །སྙན༵་སྙན༵་ཕྱག་སོར་རོལ་མོས་སྟོན་ལ་མཁས། །སྙན་སྙན་ངག་གི་དབང་ཕྱུག་
དབྱངས་ཅན་མ། །སྙན༵་སྙན༵་སྩོལ་པའི་བློ་གྲོས་ཐོགས་མེད་སྩོལ། །བཞི་ཀའིབྱ་དཀའ་བའི་རྒྱན་ལ།
དབུས་ན་ཡོད་པ་ཆོད་ཅིང་མ་ཆོད་པ་ནི། ཡིད་འོང་རབ་མཛེས་མཛེས་པའི་རྒྱན་གྱིས་སྒེག རབ༵་
དཀར་ཞལ་མཛེས་མཛེས་པའི་འཛུམ་མདངས་འབར། །དཀྱུས་རིང་སྤྱན་མཛེས་མཛེས་རྒྱན་ཨུཏྤལ་
བཀྲ །སྙན་འཇེབས་གསུང་མཛེས་མཛེས་ལྡན་ལྷ་མོར་དུད། རྐང་པ་བཞི་ཀའི་དབུས་སུ་ཆོད་པ་ནི
དབྱངས་ཅན་ཡིད་འོང་ཡིད་ཀྱི་ཐིག་ལེ་ཡི། །འགྲོ་ཀུན་ཡིད་འཕྲོག་ཡིད་སྲུབ་དཔུང་ལས་རྒྱལ། །རྒྱན་
206

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་དྲི་ཟའི་རྒྱུད་མང༌།
ཕྲེང་ཡིད་འོང་ཡིད་བཞིན་ནོར་བུས་སྤྲས། །གདུལ་བྱའི་ཡིད་ལ་ཡིད་བཞིན་འདོད་པར་འཇོ །རྐང་
པ་བཞིའི་མཐར་ཆོད་པ་ནི།ཉིན་མོར་བྱེད་པ་ནམ་མཁའི་རྒྱན། །པད་དཀར་གཞོན་ནུ་སྐྱེད་ཚལ་རྒྱན། །
སྒྲ་དོན་ངོ་མཚར་ཚིག་གི་རྒྱན། །དབྱངས་ཅན་ལྷ་མོ་མཁས་པའི་རྒྱན། །རྐང་བཞིའི་མཐར་ཡོད་པ་
ཆོད་ཅིང་མ་ཆོད་པ་ནི། སྐྱེད་ཚལ་ལྕུགས་ཕྲན་གཞོན་ནུ་འཁྱོགས་ལྡེམ་ལྡེམ། །དབྱངས་ཅན་དཔལ་
མོའི་སྐུ་རྐེད་ཕྲ་ལྡེམ་ལྡེམ། རིན་ཆེན་གདུབ་སྐོར་རྒྱན་ཆ་འོད་ལྡེམ་ལྡེམ། །རབ་མཛེས་སྨིན་མའི་འཁྲི་
ཤིང་གར་ལྡེམ་ལྡེམ། །བར་དང་མཐའ་ན་ཡོད་པ་ཆོད་པ་ནི། ཀུན་གསལ་འོད་སྟོང་ལྡན་པ་མཁའ་ལ་
གསལ། །བློ་གསལ་སྨྲ་བའི་ལྷ་མོ་ཡིད་མཚོར་གསལ། །དོན་གསལ་སྒྲ་རྒྱན་ཚིག་གི་སྙན་ངག་གསལ། །
རབ་གསལ་མཁས་པའི་ལེགས་བཤད་ཕྱོགས་མཐར་གསལ།བར་དང་མཐའ་ན་ཡོད་པ་ཆོད་ཅིང་མ་
ཆོད་པ་ནི། མཚན་དཔེའི་སྐུ་གསལ་གསལ་བའི་རྒྱན་གསལ་གསལ །གསུང་གི་དབྱངས་གསལ་
གསལ་བའི་ཚིག་གསལ་གསལ། །ཇི་ལྟའི་ཐུགས་གསལ་གསལ་བའི་དོན་གསལ་གསལ། །གསང་
གསུམ་ཀུན་གསལ་གསལ་བའི་མཛེས་གསལ་གསལ།།ཐོག་བར་ན་ཡོད་པ་ཆོད་པ་ནི།མཁས་པའི་
མ་མ་མཁས་དབང་དབྱངས་ཅན་མ།མཁས་གྲུབ་ཀུན་ལ་མཁས་པའི་དཔལ་ཡོན་སྦྱིན།མཁས་པའི་
ལེགས་བཤད་མཁས་མང་དབུས་ན་གསལ། །མཁས་པའི་གྲགས་སྙན་མཁས་དང་གྲུབ་པའི་རྒྱན། །
དང་པོ་དང་གསུམ་པའི་ཐོག་མཐའ་དང༌།གཉིས་པ་དང་བཞི་པའི་ཐོག་བར་ན་ཡོད་པ་ནི།ཁྱུག་ཁྱུག་
ཁྱུག་བཞིན་མ་
མཛེས་སྐུའི་འཁྲི་ཤིང་མཉེན་ཁྱུག་ཁྱུག །ཁྱུག་ཁྱུག་བཞིན་མཛེས་ཁྱུག་ཁྱུག་མེ་ཏོག་ངོམ། །ཁྱུག་ཁྱུག་
དབྱངས་ཅན་དཔལ་མོའི་གར་ཁྱུག་ཁྱུག །ཁྱུག་ཁྱུག་འོད་མདངས་ཁྱུག་ཁྱུག་ཉི་གཞོན་བཞིན། །ཐོག་
མཐའ་ན་ཡོད་ཅིང་ཆོད་པ་ནི། མ་འདྲེས་ཤེས་བྱའི་ཆོས་ཀུན་མངོན་གཟིགས་མ །མ་རྟོགས་འགྲོ་
རྣམས་ཐར་པར་འདྲེན་པའི་མ། །མ་རིག་མུན་པ་ཀུན་སེལ་དབྱངས་ཅན་མ། །མ་གཅིག་བུ་ལ་བརྩེ་
བཞིན་འགྲོ་སྒྲོལ་མ། །ཐོག་མཐར་ཆོད་ཅིང་མ་ཆོད་པ་ནི། དཀར་དཀར་དབྱངས་ཅན་ལང་ཚོའི་
མདངས་དཀར་དཀར། །དཀར་དཀར་མུ་ཏིག་མེ་ཏོག་རྒྱན་དཀར་དཀར། དཀར་དཀར་ལེགས་
བཤད་དམ་པའི་ཆོས་དཀར་དཀར། །དཀར་དཀར་སྙན་དང་གྲགས་པའི་དཔལ་དཀར་དཀར། །
གནས་གསུམ་ན་ཡོད་ཅིང་ཆོད་པ་ནི མཛེས་པའི་སྐུ་མཛེས་མཚན་དང་དཔེ་བྱད་མཛེས །མཛེས་
207

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པའི་གསུང་མཛེས་ཡན་ལག་དྲུག་ཅུ་མཛེས །མཛེས་པའི་ཐུགས་མཛེས་ཟབ་ཅིང་རྒྱ་ཆེ་མཛེས །
མཛེས་པའི་དཔལ་མཛེས་སྒྲ་དབྱངས་ལྷ་མོ་མཛེས། །གནས་གསུམ་ཀ་ན་ཡོད་པ་ཆོད་ཅིང་མ་ཆོད་པ་ནི
མཁས་མཁས་དོན་མཁས་མཁས་པའི་དབུས་ན་འཆད་མཁས་མཁས། །མཁས་མཁས་སྒྲ་མཁས་མཁས་
མང་མདུན་སར་རྩོད་མཁས་མཁས། །མཁས་མཁས་ཚིག་མཁས་མཁས་པའི་བསྟན་བཅོས་རྩོམ་མཁས་
མཁས །མཁས་མཁས་གྲུབ་མཁས་མཁས་དབང་དབྱངས་ཅན་དཔལ་མཁས་མཁས། །མཐའ་ཐོག་
སྦྱར་བའི་ཟུང་ལྡན་ནི། རབ་འབྱམས་རྒྱལ་ཀུན་དགྱེས་པའི་གླུ་དབྱངས་ཅན། །དབྱངས་ཅན་དབང་པོའི་
གཞུ་ལྟར་རབ་མཛེས་ཤིང༌། །མཛེས་ཤིང་ངོམ་པ་མེད་པའི་འཛུམ་མདངས་གསལ། །མདངས་གསལ་
རིན་ཆེན་འབར་བའི་གཙུག་ཕུད་ཅན། །ཀུན་ཏུ་ཟུང་ལྡན་རྐང་པ་བཟླས་པ་ལས་དང་པོ་གསུམ་པ་དང་
གཉིས་པ་བཞི་པར་བཟླས་པ་། རབ་དཀར་བདུད་རྩིའི་ཟེར་ཕྲེང་ཅན། །མཐོ་རིས་ལ་གནས་སྣང་བའི་
དཔལ། །རབ་དཀར་དབྱངས་ཅན།བདུད་རྩིའི་ཟེར་ཕྲེང་ཅན་ཟླ་བ །མཐོ་རིས་ལ་ནི་སྣང་བའི་དཔལ། དང་
པོ་གཉིས་པ་དང་གསུམ་པ་བཞི་པར་བཟླས་པ་ནི། དྭངས་གསལ་ངང་།མཚོ་ལ་གནས་པའི་དཀར་
དབྱངས་སྙན་མ།དྭངས་གསལ་མཚོ་དབྱངས་ཅན་མ ལ་གནས་པའི་དཀར་མོ་དབྱངས་སྙན་མ། །ངོ་མཚར་
ངང་པའི་སྐབས་སྟོན་དུས།མིག་གི་བདུད་རྩི་དུས་ཀྱི་དགའ་སྟོན་དཔལ། །ངོ་མཚར་མིག་དབྱངས་ཅན་མས་རྗེས་སུ།གི་
བདུད་རྩི་དུས་བཟུང་བའི་དུས ཀྱི་དགའ་སྟོན་དཔལ། །དང་པོ་བཞི་པ་དང་གཉིས་པ་གསུམ་པར་བཟླས་པ་ནི།
དཀར་གསལ་མཛེས་པདྨ་དཀར་པོ།ཤིང་ཡིད་འོང་དྲི་བསུང་ཅན། །སྙན་པའི་ཁུང་བ།དབྱངས་སྒྲོགས་དགྱེས་
པའི་གར་གྱི་རྩེན། །སྙན་པའི་དབྱངས་དབྱངས་ཅན་མ སྒྲོགས་དགྱེས་པའི་གར་གྱི་རྩེན། །དཀར་གསལ་
མཛེས་ཤིང་ཡིད་འོང་དྲི་བསུང་ཅན། །རྐང་པ་དང་པོ་གཉིས་པར་བཟླས་པ་ནི།མཚོ་ལས་སྐྱེས་པའི་
དཀར་མེ་ཏོག་པདྨ།འཇམ་ཅན། །མཚོ་ལས་དབྱངས་ཅན།སྐྱེས་པའི་དཀར་འཇམ་ཅན། །གཉིས་ཀ་མཛེས་
པའི་ངོ་མཚར་གྱིས། །སྐྱེ་དགུ་ཀུན་གྱི་ཡིད་དབང་འཕྲོག །དང་པོ་གསུམ་པར་བཟླས་པ་ནི། དབྱངས་
ཅན་སྙན་པའི་རོལ་གང་། །ཐོསཔ་ཙམ་གྱིས་རྨོངས་མུན་སེལ། །དབྱངས་ཅན་སྙན་པའི་རོལ་གང༌། །
ཡིད་སྲུབ་སྒྲ་འཛིན་གདུང་བས་མནར། །དང་པོ་བཞི་པར་བཟླས་པ་ནི། མུན་པ་སེལ་ཉི་ཟླ།ཞིང་དཀར་
པོའི་སྣང་བ་སྦྱིན །མཐོ་རིས་ལམ་ལ་གནས་པའི་སྣང་བྱེད་ཟུང༌། །དེ་བཞིན་ངག་གི་དབང་ཕྱུག་
208

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་དྲི་ཟའི་རྒྱུད་མང༌།
དབྱངས་ཅན་མས། །མུན་པ་སེལ་ཞིང་དཀར་པོའི་སྣང་བ་སྦྱིན། །གཉིས་པ་གསུམ་པར་བཟླས་པ་ནི།
དབྱངས་ཅན་དཔལ་མོའི་གསུང་དབྱངས་ཀྱིས །གཉིས་སྐྱེས་ཚོགས་རྣམས་བྲམ་ཟེ་དང་དྲང་སྲོང་དང་དགེ་
སློང་། དགའ་བར་བྱེད། །གཉིས་སྐྱེས་ཚོགས་རྣམས་རྨ་བྱའི་ཚོགས།དགའ་བར་བྱེད། །དབྱར་གྱི་ཆར་
སྤྲིན་སྟུག་པོས་ཀྱང་། གཉིས་པ་བཞི་པར་བཟླས་པ་ནི། པདྨའི་ཚལ་ཀུན་རྒྱས་བྱེད་པའི། །འོད་ཟེར་
སྟོང་གི་དྲྭ་བ་ཅན། །བློ་ལྡན་རྗེས་འཛིན་དབྱངས་ཅན་སྐུ། །འོད་ཟེར་སྟོང་གི་དྲྭ་བ་ཅན། །གསུམ་པ་
བཞི་པར་བཟླས་པ་ནི། །དྭངས་གསལ་རྙོགས་མེད་མཚོ་ལ་ངང་པ།རོལ།སྙན་ཚིག་འབྱུང་གནས་
དབྱངས་ཅན་མ། །མཁའ་ལ་སྤྱོད་པའི་གཙོ་ངང་པའི་གཙོ་མོརབོར་མཛེས །མཁའ་ལ་འགྲོ་བའི་གཙོ་
མཁའ་འགྲོའི་གཙོ་མོར།བོར་མཛེས། །རྐང་པ་ཐོག་མ་གཉིས་པ་དང་གསུམ་པར་བཟླས་པ་ནི། ཟླ་བའི་མ་
མ་ལས་འཁྲུངས་མཛེས་ཤིང་པདྨ་དཀར་པོའཛུམ་དཀར་ཅན།།ཟླ་བའི་མ་ཟླ་བ།མ་ལས་འཁྲུངས་མཛེས་
ཤིང་འཛུམ་དཀར་ཅན། །ཟླ་བའི་མ་མ་ལས་འཁྲུངས་དབྱངས་ཅན་མ།མཛེས་ཤིང་འཛུམ་དཀར་ཅན། །
རྣམ་པ་གསུམ་འདིས་འཇིག་རྟེན་ཀུན་གྱི་ཡིད་དབང་འཕྲོག རྐང་པ་དང་པོ་གསུམ་པ་དང་བཞི་པར་
བཟླས་པ་ནི། འདབ་ལྡན་པད་དཀར།གཞོན་ནུ་མཛེས་ཤིང་ཡིད་དུ་འོང༌། །སྐྱེད་མོས་ཚལ་དང་མཚོ་གླིང་དྲི་
མེད་ལ། །འདབ་ལྡན་གཞོན་ངང་པ།ནུ་མཛེས་ཤིང་ཡིད་དུ་འོང་། །འདབ་ལྡན་གཞོན་དབྱངས་ཅན་མ།ནུ་
མཛེས་ཤིང་ཡིད་དུ་འོང་། །རྐང་པ་གཉིས་པ་དང་གསུམ་པ་དང་བཞི་པར་བཟླས་པ་ནི། རབ་དཀར་
དྲི་མེད་ཡིད་དུ་འོང་སྤྲིན་དཀར །ཐོགས་པ་མེད་པར་དབྱངས་ཅན་ལྷ་ཡི་བུ་མོམཁའ་ལ་འགྲོ་སྤྲིན་དཀར། །
ཐོགས་པ་མེད་པར་དབྱངས་ཅན་མ།མཁའ་ལ་འགྲོ། །ཐོགས་པ་མེད་པར་ལྷ་ཡི་བུ་མོ།མཁའ་ལ་འགྲོ །
རྐང་པ་དང་པོ་ལན་གསུམ་བཟླས་པ་ནི། མཛེས་ཤིང་ཡིད་འོང་འཛུམ་དཀར་ཅན་པདྨ་དཀར་པོ །དེས་
གདུང་བ་སེལ་ཞིང་དགའ་བ་བསྐྱེད། །མཛེས་ཤིང་ཡིད་འོང་ཟླ་བའཛུམ་དཀར་ཅན། །དེས་གདུང་བ་
སེལ་ཞིང་དགའ་བ་བསྐྱེད། །མཛེས་ཤིང་མུཏྲ།ཡིད་འོང་འཛུམ་དཀར་ཅན། །དེས་གདུང་བ་སེལ་ཞིང་
དགའ་བ་བསྐྱེད། །མཛེས་ཤིང་ཡིད་འོང་འཛུམ་དཀར་ཅན། །དེས་དབྱངས་ཅན་མ།གདུང་བ་སེལ་ཞིང་
དགའ་བ་བསྐྱེད། །ཚིགས་བཅད་བཟླས་པ་ནི།སྔོན་བསགས་བསོད་ནམས་དཔལ་ལས་འཁྲུངས། །
འགྲོ་བའི་རེ་འདོད་ཡིད་བཞིན་སྐོང༌། །འཇིག་རྟེན་ཀུན་གྱི་མཛེས་པའི་རྒྱན། །དོན་ཀུན་གྲུབ་པས་
209

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དགེ་ལེགས་སྩོལ། །སྔོན་བསགས་བསོད་ནམས་དཔལ་ལས་འཁྲུངས། །འགྲོ་བའི་རེ་འདོད་ཡིད་
བཞིན་སྐོང༌། །འཇིག་རྟེན་ཀུན་གྱི་མཛེས་པའི་རྒྱན། །དོན་ཀུན་གྲུབ་པས་དགེ་ལེགས་སྩོལ། །དཔེ་
ཅན་གྱི་ཚེ་དབྱངས་ཅན་མ་དང་། དཔེའི་སྐབས་ཡིད་བཞིན་ནོར་བུ་ཡིན་ནོ། །འདི་ལ་རྗེ་ཕྲིན་ལས་
པས མགྲིན་སྔོན་ཅན་ཡིད་དགའ་བྱེད་རྨ་།པའི། །མཁའ་སྤྱོད་སྤྲིན།དཔལ་མོ་དེ་དང་ནི། །འདབ་
ལྡན་ཕྲེང་བས་བརྟེན་པ་རྩ་།ཡི། ། དབྱངས་ཅན་ངང་མོབུ་མོ་ཡིད་དུ་འོང༌། །མགྲིན་སྔོན་ཅན་ཡིད་
དགའ་དབང་ཕྱུག བྱེད་པའི། །མཁའ་སྤྱོད་དཔལ་ཨུམ།མོ་དེ་དང་ནི། །འདབ་ལྡན་མེ་ཏོག་པདྨ།ཕྲེང་བས་
བརྟེན་པ་ཡི། །དབྱངས་ཅན་དབྱངས་ཅན་མ།བུ་མོ་ཡིད་དུ་འོང༌། །ཞེས་སོ །ཟུང་ལྡན་ཆེན་མོ་ནི།
གསལ་གསལ་དྭངས་དྭངས་རྒྱ་མཚོ།དྲི་མ་བྲལ་དྭངས་དྭངས་དབྱངས་ཅན་མའི་སྐུ་གསུངས་ཐུགས།གསལ་
གསལ། །གསལ་གསལ་ནམ་མཁའ།དྭངས་དྭངས་དྲི་མ་བྲལ་དྭངས་དྭངས་གསལ་གསལ། །གསལ་
གསལ་དྭངས་དྭངས་ནོར་བུའི་མེ་ལོང༌།དྲི་མ་བྲལ་དྭངས་དྭངས་གསལ་གསལ། །གསལ་གསལ་དྭངས་
དྭངས་དྲི་མ་བྲལ་དྭངས་དྭངས་གསལ་གསལ། །འདིའི་རྒྱ་དཔེར་ས་མཱ་ན་ཡཱ་ས་མཱ་ན་ཡཱ། རྐང་པ་བཞི་
ཀ་ལ་འདི་ལྟར་ཡོད་ཅིང་དོན་སོ་སོར་ངེས་པ་བོད་སྐད་ལ་རྐང་བཞིའི་ཟུང་ལྡན་ཐམས་ཅད་ཞིག་ནས
མི་གསལ་ལོ། །འོ་ན་རྐང་པ་དང་པོ་ལན་གསུམ་དུ་བཟླས་པ་དང་འདྲའོ་ཞེ་ན།མི་འདྲ་བའི་ཁྱད་པར་
འདིའི་རྐང་པ་རེ་ལ་ཡང་མ་ཆོད་པའི་ཟུང་ལྡན་རེ་ཡོད་དགོས་པར་གསུངས།
འཇམ་དབྱངས་ཁ་ཆེས་དབྱངས་ཅན་མའི་སྐུ་གསུང་ཐུགས་ཕྲིན་ལས་བཞི་ལ་སྦྱར་ནས།
ཨེ་མ་ཧོ་ཡ་མཚན་ཨེ་མ་ཡ་མཚན། །ཞེས་ལན་བཞིར་བསྐྱར་བ་དཔེ་བརྗོད་དུ་བཞེད། དཔལ་སྒང་
པས དཔལ་དགེ་ལེགས་མཆོག་མཆོག་དགེ་ལེགས །དགེ་ལེགས་མཆོག་དཔལ་དགེ་ལེགས་
མཆོག །ལེགས་མཆོག་དཔལ་དགེ་ལེགས་མཆོག་དཔལ། །མཆོག་དཔལ་དགེ་ལེགས་མཆོག་
དཔལ་དགེ། ཐོག་མཐའ་ཀུན་ནས་ཟུང་ལྡན་ཁོར་ཡུག་ཏུ་འགྲོ་ཆོག་པ་ཞིག་ལ་བཞེད་པ་དེ་ལྟར་ན།
རབ་གསལ་གསལ་ཉི་མ།མཛེས་རབ་གསལ་གསལ། །གསལ་གསལ་རབ་མཛེས་གསལ་གསལ་ཟླ་བ།
རབ། །གསལ་རབ་མཛེས་མཛེས་ནོར་བུ།རབ་གསལ་གསལ། །གསལ་གསལ་མཛེས་རབ་གསལ་
གསལ་དབྱངས་ཅན་མ།རབ། །ལྔ་པ་ཆེན་པོས དྲི་མེད་རབ་གསལ་དྲི་མེད་གསལ། །ཞེས་ལན་བཞིར་
210

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་དྲི་ཟའི་རྒྱུད་མང༌།
བཟླས་ཤིང༌། རྒྱལ་བའི་ཐུགས་དང་ནམ་མཁའ་མཛོད་སོགས་སྦྱར་བར་མཛད་། །འདྲེས་པའི་ཟུང་
ལྡན་ནི། སྒྲ་དབྱངས་ངག་གི་ལྷ་མོ་དབྱངས་ཅན་མཆོག །མཆོག་ཏུ་རབ་མཛེས་མཛེས་པའི་ཕུལ་
ཕྱིན་མ། །མ་ལུས་ངག་ལ་འདོད་འཇོའི་དཔལ་སྦྱིན་མཁས། །མཁས་མཁས་མཁས་གྲུབ་ཀུན་གྱི་
འབྱུང་གནས་མ། །ལྡོག་པའི་ཟུང་ལྡན་ལས་དང་པོ་རྐང་པ་ལྡོག་པ་ནི། དཔལ་མོ་ལྷ་མཆོག་དབྱངས་
སྙན་རབ། །རབ་སྙན་དབྱངས་མཆོག་ལྷ་མོ་དཔལ། །བདེ་ལྡན་བདེ་མཆོག་གཏེར་མཁས་མཆོག
མཆོག་མཁས་གཏེར་མཆོག་བདེ་ལྡན་བདེ། །
ཚིགས་བཅད་ཕྱེད་ལྡོག་པ་ནི། མཛེས་ཤིང་ཞི་གཟུགས་དུལ་ཞིང་། སྐུ་མཆོག་མཛེས། །
གསུང་མཆོག་སྙན་གསལ་དབྱངས་སྙན་ཚིག །ཚིག་སྙན་དབྱངས་གསལ་སྙན་མཆོག་གསུང༌། །
མཛེས་མཆོག་སྐུ་གཟུགས་ཞི་ཞིང་དུལ། །ཚིགས་བཅད་རངས་ལྡོག་པ་ནི། གསལ་གསལ་སྙན་
ཚིག་དོན་བཤད་གསལ། །གསལ་གསལ་ལུང་རིགས་གནད་དོན་གསལ། །གསལ་གསལ་སྒྲ་དོན་
གབ་ཚིག་གསལ །གསལ་གསལ་སྨྲ་མཁས་ལྷ་མོའི་དཔལ། །དཔལ་མོའི་ལྷ་མཁས་སྨྲ་གསལ་
གསལ། །གསལ་ཚིག་གབ་དོན་སྒྲ་གསལ་གསལ། །གསལ་དོན་གནད་རིག་ལུང་གསལ་གསལ། །
གསལ་བཤད་དོན་ཚིག་སྙན་གསལ་གསལ། །
གླང་པོའི་འགྲོས་དབྱངས་ཅན་མ་དང་སློབ་དཔོན་ལ་བསྟོད་པ།
པའི་
སྙན་ཚིག་རིག་གནས་སྟོན་དཔལ།
མཁྱེན་རབ་དཔལ་དབྱངས་ཅན་རྒྱལ།
སྙན་ངག་རིག་যেম སྟོན་མཁས་དཔལ།
མཁྱེན་ལྡན་དཔལ་མཆོག་དབྱངས་མཁས་རྒྱལ།
ཕྱེད་འཁོར་དབྱངས་ཅན་ལྷ་མོ་རིག་པའི་དབང་ཕྱུག་ལ་བསྟོད་པ།
মাযগ དབང་དབྱངས་སྙན་དོན་ਵਧ རིག་ཤེས
དབང་ཕྱུག་মামগ དབྱངས་মামগ དོན་གནས་རིག
དབྱངས་মামগ སྙན་ཚིག་མཁས་ཀུན་དོན་3
དབང་মানন གནས་རིག རིག་གནས་མཁས་དབང་
211

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཀུན་བཟང་འཁོར་ལོ་རྒྱ་དཔེ་ལྟར་སློབ་དཔོན་མཁས་པའི་དབང་པོ་ལུང་རིག་དབང་ཕྱུག་ལ་བསྟོད་པ
ལུང་རིགས་དབང་ཕྱུག ཕྱུག་དབང་རིགས་ལུང་
རིག་གནས་མཁས་དབང༌། དབང་མཁས་གནས་རིག
སྙན་དབྱངས ཚིག་མཁས། དབང་མཁས་མཁས་དོན
ཕྱུག་དབང་རིགས་ལུང་ལུང་རིགས་དབང་ཕྱུག
ཕྱེད་སྔ་མ་ཡས་ནས་མར་འཁོར།ཕྱེད་ཕྱི་མ་མས་ནས་ཡར་འཁོར་བས་ཕྱེད་འཁོར།
འཇམ་དབྱངས་ཁ་ཆེའི་འགྲེལ་པར་ཤོང་སྟོན་གྱི་བཞེད་པ་བེེ་དརྦྷའི་ལུགས་ཡིན་པར་
གྲགས་པའི་ཀུན་འཁོར་དབྱིབས་གྲུ་བཞི་པ་ཅན་དང༌། པཎྜི་ཏ་རིག་བྱེད་རྒྱ་མཚོའི་གསུང་ལས་རྙེད
པ་ཡིན་ཟེར་བ་ཀརྨའི་རང་ལུགས་སུ་གྲགས་པའི་ཀུན་འཁོར་དབྱིབས་ཟླུམ་པོ་གཉིས་ཀྱི་དཔེར་
བརྗོད་མ་བྲིས་སོ །
དབྱངས་ཀྱི་ངེས་པའི་བྱ་དཀའ་ལས་དང་པོ་དབྱངས་བཞིར་ངེས་པ་ནི། དཔལ་ལྡན་སྨྲ་
མཁས་དབྱངས་ཅན་མར། །རྒྱུན་ཏུ་གུས་འདུད་ཕུ་དུད་འབུལ། །མཁྱེན་བརྩེ་དགེ་ལེགས་ཡེ་ཤེས་
སྤེལ། །མཆོད་བསྟོད་བློ་གྲོས་མཆོག་སྩོལ་གསོལ། །གཉིས་པ་དབྱངས་གསུམ་དུ་ངེས་པ་ནི། གཟི་
བྱིན་ཉི་བཞིན་བརྗིད་ཅིང་ཞི། །ཀུན་ཏུ་ཐུགས་དུལ་བརྟུལ་ཞུགས་གྲུབ། །དཔལ་ལྡན་ཡང་དག་
མཐའ་ལ་གནས །སྙན་ངག་ལམ་བཟང་གསལ་བསྟན་འཚལ །གསུམ་པ་གཉིས་སུ་ངེས་པ་ནི།
རབ་མཛེས་དབྱངས་ཅན་ཟླ་གསལ་ལ། །རབ་དྭངས་དད་པས་ལྷ་ཕྱག་འཚལ། །འགྲོ་མགོན་གཙོ་བོ་
ཁྱོད་བསྟོད་། །ཉོན་མོངས་རྟོག་ཚོགས་བཅོམ་མཛོད་གསོལ། །བཞི་པ་དབྱངས་གཅིག་ཏུ་ངེས་པ་ནི།
ཟླ་ལྟར་རབ་དཀར་དབྱངས་ཅན་མར། །བདག་ཅག་ལྷག་བསམ་དག་པས་དད། །ལས་ངན་བག་
ཆགས་བསལ་བ་དང་། །རྣམ་དག་ལམ་བཟང་གསལ་བསྟན་འཚལ། །ལྔ་པ་སྐྱེ་གནས་ངེས་པའི་བྱ་
དཀའ་ལ་བཞི་ལས་དང་པོ་སྐྱེ་གནས་བཞིར་ངེས་པ་ནི།དཔའ་བོ་མཆུདཔའ་མོ་དཔག་མེད་དབུས། །
གང་སྐུ་དཀར་དཀར་སྤྲིན་མགྲིན་པ།དཀར་སྤུངས། མཛེས་མཛེས་མཚར་མཚར་སོ་རྐན།འཇའ་ཚོན་བཞིན་
ཞཤ་བསྡུའོ།དད་དད་དུང་དུང་ལྕེ་རྩེ དྭངས་འདོད་འདུད། དཔལ་མོ་སྤོབས་པ་དཔེ་མེད་མ་མཆུ།། །ཁྱུག་
212

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་དྲི་ཟའི་རྒྱུད་མང༌།
ཁྱུག་གར་གྱི་མཁར་མགྲིན།འགྲོ་སྒེག །ལྷང་ལྷང་སྒྲ་སྒྲོགས་མགྲིན་པ།མཁས་མགྲིན་རྒྱན། །གསལ་
གསལ་ལེགས་ལེགས་ལམ་བསྟན་གསོལ་ལྕེ་སོ །གནས་གཉིས་སུ་ངེས་པ་ནི། གང་སྐུ་དཀར་
དཀར་གངས་དཀར་དཀར་འདི་གཉིས་མགྲིན་པ་མཁས་མཁས་འཁོར་བསྐོར་སྒྲ་སྒྲོགས་རྒྱན། །མང་མང་
ཕ་མར་བྱམས་སྦྱིན་མ་འདི་གཉིས་མཆུ་ལས་སྐྱེ་བ་འཕྲལ་ཕུགས་མི་ཕམ་ཕན་བདེའི་དཔལ། །སྐྱེ་གནས་
གཅིག་ཏུ་ངེས་པ་ནི། དད་དད་དུང་དུང་ལེགས་ལེགས་གསོལ། །གསལ་གསལ་ནན་ཏན་ལས་
ལམ་ལ། །དྲུང་དྲུང་གཏན་གཏན་ལ་བརྟེན་ནས། །སོ་སོ་ཐ་དད་དོན་ལྡན་རྟོགས། །ལྕེ་རྩེ་གཅིག་པུར་ངེས་
པ་དབྱངས་ཅན་མ་ལ་གསོལ་བ་བཏབ་ཅིང་ཤེས་བྱའི་གནས་ལ་དཔྱད་པས་སོ་སོ་ཡང་དག་པའི་རིག་པ་བཞི་ཐོབ་ཞེས་པའི་དོན་མཆན།
གསལ་བྱེད་ཀྱི་ངེས་པ་ལས་དང་པོ་བཞིར་ངེས་པ་ནི། ལེགས་ལེགས་ལྡན་ནི་སྟོན་པ།ལྡན་ལེགས་ལེགས་
ལས་ལམ་ལ། དེ་ཡི་བསྟན་པ་ལ།དགའ་དགའ་གུས་གུས་དགྱེས་དགུས་སྒྲུབ། །དད་དད་དུལ་མངོན་འདོད།
དུལ་ཡིད་ཆེས་དྭངས་དྭངས་དངས་བའི་དད་པ༣༌།འདུད། །ཤར་ཤར་ཤེས་ཤེས་ཤུལ་ཤུལ་རང་གིས་ཤེས་པའི་སྣོད་
དཔེ་འཁྱུད་མེད་པར་གང་ཤེས་གཞན་ལ་བཤད་པ་བཤད། །གསུམ་དུ་ངེས་པ་ནི། ལ་ལ་ལེ་ལོས་ལམ་ལོག་ལ །
ལེགས་ལམ་ལམ་ལེགས་ལམ་གྱི་ལམ་དུ་ལུང་ལེགས་པར་ལེན་པ།ལ་ལུང་ལེགས་ལེན། རང་རང་རེ་རེའི་རིག་
རིག་ལ། །ས་ས་སོ་སོའི་སལ་སལ་སོམ་སོ་སོ་རང་རང་གི་སྤྱོད་ཡུལ་ལ་སེམས་ས་ལེར་བཞག་པས་དོན་ལ་སོམས་ཤིག་ཅེས་
པའོ།ཅེས་གསལ་བྱེད་ལ་ར་ས་གསུམ་ངེས་པ་ཉིད་དོ། །གཉིས་སུ་ངེས་པ་ནི།ལེགས་ལེགས་ལེགས་
ལམ་ལུང་ལུགས་ལ །ལང་ལང་ལིང་ལིང་ལེ་ལོའི་ལེན། །མང་མང་མྱུར་མྱུར་མ་མ་ལུས །མི་
དམིགས་མི་དམན་མ་མ་ལགས། །གསལ་བྱེད་ལ་དང་མ་གཉིས་སུ་ངེས་པ་ལེགས་ལམ་ལུང་ལུང་གི་
ལུགས་ནི་ལྟ་བ་བཀའ་རྟགས་ཀྱི་ཕྱག་རྒྱ་བཞི། ལང་ལང་ལིང་ནི་ཕྱིན་ཅི་ལོག་གི་བློ་དང་ལེ་ལོས་
འཁོར་བར་འཁྱམས་པ་འདི་རྣམས་ལ། མྱུར་མྱུར་ཐུགས་རྗེ་གཟིགས་པ་མི་དམན་པར་མ་མ་ལགས་
ཞེས་དབྱངས་ཅན་མ་ལ་ཞུ་བའོ། །གཅིག་ཏུ་ངེས་པ་ནི། དེ་དོན་དེ་དག་དེ་དང་དེ། །དུལ་དུལ་དད་
དད་དུང་དུང་དེས། །དེ་དེ་དྲུང་དྲུང་དྭངས་དྭངས་སུ། །དོན་དམ་དེ་དོན་དེ་དེ་དག ཚིག་རྐང་དང་
པོའི་སྒྲ་རྣམ་གྲངས་གཞན་སྦྱར་དེ་ཁོ་ན་ཉིད་ཀྱི་དོན་དེ་དག་རྟོགས་པའི་ཐབས་ནི།ཚུལ་ཁྲིམས་ཀྱིས་
ལུས་སེམས་དུལ་བ་དང༌། ཏིང་ངེ་འཛིན་གྱིས་དད་པ་དང༌། ཤེས་རབ་ཀྱིས་དེ་ཁོ་ན་ཉིད་ལ་དགའ་
213

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཞིང་དུང་བ་དང༌།དེ་བཞིན་ཉིད་གྱི་དོན་དེ་ནི་སེམས་དྭངས་གསལ་རྙོག་མེད་དུ་མཉམ་པར་བཞག་པ་
དོན་དམ་པ་དེའི་དོན་ནི་དེ་དེ་དག་གོ་ཞེས་པའི་སྒྲ་ངེས་བཟུང་བདེན་པ་བའི་དོན་ཅན་། །
གབ་ཚིག་གི་རྒྱན་ལ་བཅུ་དྲུག་ལས་དང་པོ་ཀུན་ཏུ་ཚོགས་པའི་གབ་ཚིག་ནི། མཚོ་བྱུང་
དབྱངས་ཅན་ཕྲིན་ལས་འདི་སྐད་གཅིག །མ་ཡིན་དུས་ལས་མི་ཡོལ་རྒྱ་མཚོའི་རླབས། །མ་ལུས་འགྲོ་
ལ་མ་ལྟར་ཕན་དང་གནོད། །སྐྱེད་བྱེད་མེད་པའི་རིག་མ་མ་མ་ལགས། །འདི་དོན་རིམ་པ་ཅན་གྱི་
རྒྱན་ལ་མེད་ཅེས་པ་དགག་སྒྲ་རུ་འཁྲུལ་ནས་རྨོངས་པ་དང་།རིག་མ་ཅེས་ཡར་བཅད་ནས་མ་མ་ཞེས་
དབྱངས་ཅན་མ་བདག་གི་མ་དྲིན་ཅན་ཡིན་ནོ་ཞེས་པ་ལ། མ་ལགས་ཞེས་དགག་སྒྲ་རུ་འཁྲུལ་ཞིང་
རྨོངས་པར་བྱེད་པའོ། །འདིའི་གོ་དོན་རྒྱ་གར་དུ་སི་སོགས་དང་ཏི་སོགས་ཀྱི་རྣམ་དབྱེ་མཚམས་སྦྱར་
ནས་འདྲེས་པས་དོན་སྦས་པ་ཡིན་ཀྱང༌།བོད་སྐད་ལ་ཚིག་གི་གཅོད་མཚམས་ཡར་སྦྱར་མར་སྦྱར་
གྱིས་བརྗོད་བྱའི་དོན་སྦས་ཏེ་གོ་དཀའ་བ་ཞིག་བྱ་བའོ། །གཉིས་པ་བསླུ་བྱེད་ཀྱི་གབ་ཚིག་ནི།རབ་
དཀར་ཞིང་རི་དྭགས་འཛིན། །གྲགས་ལྡན་སྙན་མཛེས་རྐང་པས་བཀྲ། །མངོན་འདོད་ལྡན་པའི་ཡིད་
དབང་འཕྲོག མཐོ་རིས་བླ་ན་འཕགས་དེར་འདུད། །གབ་བྱ་དབྱངས་ཅན་མ་གབ་བྱེད་ཟླ་བའི་དོན་
ཡོངས་གྲགས་ཀྱི་བསྒྲིབས་པ་སྟེ།དབྱངས་ཅན་མའི་སྐུ་མདོག་དཀར་ཞིང་སྤྱན་བཀྲ་བ། གྲགས་ལྡན་
གསུངས་ནི་སྙན་ཅིང་འཇེབས་ལ་ཚིགས་བཅད་ཀྱིས་རྐང་པས་བཀྲ་བ། མངོན་འདོད་ཀྱི་དད་པ་དང་
ལྡན་པའི་ཡིད་ཀྱི་དབང་པོ་འཕྲོག་པ་སྟེ་དགའ་བར་བྱེད་པ་འཕགས་མ་དབྱངས་ཅན་མ་ཉིད་དོ། །
གསུམ་པ་རིམ་པ་ལས་འདས་པའམ་རིམ་པ་བྲལ་བའི་གབ་ཚིག་ནི། མཚོ་བྱུང་ལྷ་མོའི་ཐུགས་རྗེས་
བསྐྱངས་བ་བདག །ཚིག་དང་དོན་ལ་རབ་རྨོངས་གདུང་བས་མནར། །དེ་ཡི་ཐུགས་རྗེ་སྐད་གཅིག་
བྲལ་བས་ཀྱང༌། །ལེགས་བཤད་སྙན་ཚིག་གསར་པའི་དགའ་སྟོན་ཐོབ། །འདི་དག་གི་དོན་གོ་རིམ་
བསྒྲིགས་ན་དབྱངས་ཅན་མའི་ཐུགས་རྗེས་བསྐྱངས་བས་བདག་ལ་སྙན་ཚིག་ལེགས་བཤད་ཀྱི་
དགའ་སྟོན་ཐོབ་ལ། ཐུགས་རྗེ་དང་བྲལ་ན་གདུང་བས་མནར་ཞེས་ཀྱང་སྒྲས་ཚིག་དབུ་མ་ཕྱོགས་
གཅིག་ཏུ་བསྡུས་ལ་ཐོག་མཐའ་གཉིས་སྦྲེལ་དགོས་པས་ཕྱིན་ཅི་ལོག་ཏུ་རྨོངས་པར་བྱེད་པའོ །བཞི་
པ་རབ་བཅོམ་གྱི་གབ་ཚིག་། ཉོན་མོངས་སྲིད་པའི་རླན་བྲལ་མཚོ་ལས་སྐྱེས །རབ་མཛེས་པད་
214

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་ཟའི་རྒྱུད་མང༌།
དཀར་ཟླ་བའི་འོད་ཟེར་ཅན། །ཆགས་བྲལ་ཚངས་པར་སྤྱོད་ལ་དགའ་བ་སྟེར །ལུས་སྐྱེས་ཉམས་
བྱེད་སྤྲོ་བདེའི་ལེགས་བཤད་འཕེལ། །གབ་བྱ་དབྱངས་ཅན་མ་གབ་བྱེད་འཇིག་རྟེན་ན་གྲགས་པ་
དང་ཆེས་མི་མཐུན་པ་རླན་བྲལ་ཀྱི་མཚོ་ལས་སྐྱེས་པ།པདྨ་དཀར་པོ་ལས་ཟླ་འོད་སྤྲོ་བ།ཆགས་བྲལ་
ལ་དགའ་བ་སྟེར་བ། ལུས་སྐྱེས་འདོད་ཆགས་ཉམས་པ་དང་སྤྲོ་བདེ་ལེགས་བཤད་འཕེལ་བ་རྣམས་
ཀྱིས་སྦས་ཏེ་རྟོགས་དཀའ་བའོ། །ལྔ་པ་ངོ་བོ་མཚུངས་པའམ་མཐུན་པའི་གཟུགས་ཀྱི་གབ་ཚིག་ནི།
མུན་པ་སེལ་ཞིང་སྣང་བ་སྦྱིན། །མཐོང་བས་ཀུན་ལ་དགའ་བ་སྐྱེད། །དཀར་ཕྱོགས་རྫོགས་པའི་ཆུ་
ཤེལ་དབང༌། །མཐའ་ཀླས་འགྲོ་བའི་དཔལ་དུ་ཤར། །དོན་དབྱངས་ཅན་མ་ལ་བསྔགས་པ་སྟེ། དེ་
དང་ཆོས་མཐུན་པའི་ཟླ་བའི་ཡོན་ཏན་དང་བསྡེབས་པས་སྒྲིབ་པའོ། །དྲུག་པ་རྩུབ་མོའི་གབ་ཚིག་ནི།
མྱོས་བྱེད་ཆང་དང་སྦྲང་རྩི་མ་འཐུང་ཞིང༌། །ཆགས་པའི་འདོད་མྱོས་རབ་སངས་རྒན་པོ་བདག ཡིད་
འོང་མཁའ་ལ་འགྲོ་བའི་གཞོན་ནུ་མར། །རབ་ཏུ་རྩེ་དགའ་འདོད་པས་མྱོས་པ་བཞིན །གབ་བྱ་
དབྱངས་ཅན་མ་གབ་བྱེད་མྱོས་པའི་སངས་པ་སྟེ་སྤངས་ནས་མེད་པ རྐྱེན་མྱོས་འགྱུར་སྦྲང་རྩི་
སོགས་ཞིམ་མངར་གྱི་སྲེད་པ་སྐྱེ་བ་མ་འཐུང་པས་མྱོས་པ་བཞིན་ཞེས་འཇིག་རྟེན་ན་ཉམས་དང་བྲལ་
བའི་ཚིག་ཡིན་པ་དང་། འདོད་པ་སངས་པའི་རྒན་པོས་གཞོན་ནུ་མ་ལ་རྩེད་མོ་རྩེ་བ་གང་ཡིན་སྙམ་
ནས་རྨོངས་པར་བྱེད་པ་ཡིན་ལ། མཐའི་ཚིག་དེ་རྣ་བར་རྩུབ་མོ་ཞིག་འོངས་དགོས་པས། དེ་ལྟར་ན་
དོན་སྔ་མ་ཡིན་ཀྱང་ཕྱི་མ་བྱས་ན་རྩུབ་རབ་ཏུ་རྩེ་དགའ་འདོད་ཆགས་མྱོས་པ་བཞིན་ཞེས་པ།དོན་སྔ་མ་དེ་ཡིན་ཀྱང་ཚིག་ཕྱི་མ་བྱས་ན་རྩུབ་
པས་ལེགས་སོ། །འདིའི་རྒྱ་དཔེ་གཅིག་ལ་འགྱུར་ལུགས་མི་འདྲ་བ་གསུམ་སྟེ། ཤོང་སྟོན་གྱིས་ལྷ་
རྣམས་ལྷ་ཡི་ཁང་པ་རུ །སོ་ཡི་འོད་ཀྱིས་དལ་བུར་རྒྱུ། །དྲི་བཟང་རྫིང་བུར་མྱོས་བྱས་པ། །དེ་རྣམས་
ད་ནི་རྒན་མོ་བཞིན། །ཞེས་སོ །འཇམ་དབྱངས་ཁ་ཆེས།ཆང་མ་རྣམས་ནི་ཆང་ཁང་དུ། །སོ་ཡི་འོད་
ཀྱིས་ཅི་དཀར་འཁྱམས། །ད་ནི་མྱོས་པར་གྱུར་དེ་རྣམས། །ཆང་བཏུང་རྫིང་བུར་བྱིང་བ་བཞིན། །
ཞེས་སོ །གསར་འགྱུར་དུ། བཅུད་ལྡན་བཅུད་ཀྱི་ཁང་པ་རུ །སོ་ཡི་འོད་ཀྱིས་རང་དབང་རྒྱུ། །
བཅུད་ལྡན་རྫིང་བུར་མྱོས་བྱས་པ། །དེ་རྣམས་ད་ནི་བྱིང་བ་བཞིན། །ཞེས་གསུངས་པ་ལྟར་། །
བདུན་པ་གྲངས་ཀྱི་གབ་ཚིག་ནི། ཡིག་བརྒྱད་དབང་པོའི་མཐའ་རྒྱན་པ། །དབང་པོའི་དབུས་མ་
215

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དབུས་ན་བརྗིད། །སྐྱེ་མེད་གསུམ་གྱི་སྲོག་དང་ལྡན། །བཀའ་དྲིན་ཤིན་ཏུ་ཆེ་བའི་མ། །ཞེས་པ་གབ་
བྱ་དབྱངས་ཅན་མ་གབ་བྱེད་ཡི་གེའི་གྲངས་དང༌། དབང་པོ་ཞེས་བརྡ་སོགས་ཀྱིས་སྦས་པས་རང་གི་
མ་དེ་ཡིན་པར་རྨོངས་པའོ། །བརྒྱད་པ་རབ་བརྟགས་ཀྱི་གབ་ཚིག་ནི། འཇམ་དབྱངས་སྒྱུ་འཕྲུལ་དྲྭ་
བ་ཡི། །ལྔ་རིག་ཤེས་བྱའི་གཞུང་ལུགས་ལ །བློ་གྲོས་སྤོབས་པ་མཆོག་ཐོབ་པ། །བསླབ་སྦྱང་བརྩོན་
འགྲུས་ལྡན་པའི་མཐུ། །ཞེས་པ ཅུང་ཟད་ཤེས་པའི་རྒྱུ་མཚན་འཇམ་དཔལ་ཡབ་ཡུམ་བྱིན་རླབས་
ཡིན་པ་བསླབ་སྦྱང་བརྩོན་འགྲུས་ཀྱི་མཐུ་ཡིན་ནོ་ཞེས་སྒྲོ་བཏགས་པ་དང་འཇམ་དབྱངས་མཁས་པ་
དེའང་བསླབ་སྦྱང་གི་མཐུ་ལས་བྱུང་བར་ཞིང་རྨོངས་པར་བྱེད་པའོ། །དགུ་པ་མིང་གཞན་ཅན་ནམ་
མིང་དུ་འདུས་པའམ་མིང་གིས་བར་ཆོད་པའི་གབ་ཚིག་ནི།མཁའ་ལ་འཕྱོ་བའི་འདབ་ལྡན་མ། །མི་
ཟད་འཕེལ་བའི་མཚོ་ལ་བརྟེན། །གཙུག་ཕུད་ཅན་དེ་དྲན་པ་ན། །འདོད་པ་འཕེལ་ཡང་ཆགས་སྲེད་
མིན། །ཞེས་གབ་བྱ་མཁའ་འགྲོ་དབྱངས་ཅན་མ། གབ་བྱེད་མཁའ་ལ་འཕྱོ་བ། བྱ་དང་ཆར་པ་ཆུ་
རླབས།འདབ་ལྡན་བྱ་དང་མེ་ཏོགརྒྱན་གོས་ཀྱི་འདབ་མ་ལྟར་མཛེས་པའི་ལྷ་མོ།དེ་ཐམས་ཅད་མཚོ་
ལ་བརྟེན་པའམ་གནས་པའམ་འབྱུང་བ་གཙུག་ཕུད་ཅན་འཇུག་ཡུལ་མང་པོ་ཅན་ལས།འདིར་ལྷག་
པའི་ལྷ་མཆོག་ནོར་བུ་རིན་ཆེའི་གཙུག་ཕུད་ཅན་དབྱངས་ཅན་ལྷ་་་་་མོ་དྲན་པས་ཡིད་ལ་གང་
འདོད་ཤེས་བྱ་རིག་པའི་གནས་ཀུན་ལ་བློ་གྲོས་འཕེལ་ཡང་ཆགས་པ་དང་སྲེད་པ་མ་ཡིན་ནོ་ཞེས་
འཕགས་མ་ཉིད་བདེ་བླག་ཏུ་གོ་བར་ནུས་པའོ །བཅུ་པ་ཆོས་མཚུངས་སྒྲིབ་པའི་གབ་ཚིག་ནི། སྐལ་
མེད་དབུལ་ཕོངས་རིང་དུ་དོར། །སྐལ་ལྡན་ཚོགས་ལ་འདོད་དགུ་སྩོལ། །སྙན་པའི་གྲགས་པ་མཁའ་
ལྟར་ཁྱབ། །ཡིད་བཞིན་ནོར་བུ་མ་ཡིན་ནོ། །དོན་དབྱངས་ཅན་མ་ལ་དེ་དང་ཆོས་མཚུངས་པའི་ནོར་
བུ་རིན་ཆེས་སྒྲིབ་པར་བྱས་ནས།ཡིད་བཞིན་གྱི་ནོར་བུ་མ་ཞེས་འཕགས་མ་མཆོག་ཡིན་ནོ་ཞེས་པ་ལ།
མ་ཡིན་དགག་ཏུ་འཁྲུལ་པ་སྐྱེད་པའོ། །བཅུ་གཅིག་པ་མཐུན་པའི་སྒྲའི་གབ་ཚིགཡིད་འོང་མཛེས་
སྡུག་ལུས་ཕྲ་མ། །གཙུག་ན་ཟླ་མཛེས་དཔལ་མོ་དཀར། །ཞི་བའི་མ་མ་དེ་ཡི་ཐུགས། །རིགས་སྨྲའི་
དབང་ཕྱུག་དག་ལ་རྩེ། །དོན་དབྱངས་ཅན་མ་ལ་མཐུན་པའི་སྒྲ་ལུས་ཕྲ་དང་དཔལ་མོ། དཀར་དང་
ཞི་བ་མ་སོགས་མཐུན་པའི་སྒྲ་ཡོངས་གྲགས་ཀྱིས་བཅིངས་ནས་སྦས་པའོ། །ཡང་ན། དབྱངས་སམ་
216

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་དྲི་ཟའི་རྒྱུད་མང༌།
སྒྲའམ་ཚིག་སྙན་གཏེར །དྲི་མེད་སྐྱོན་བྲལ་གང་དེ་ལ། །ཕྱི་རོལ་པ་དང་ནང་པ་ཡི། །བློ་ལྡན་སྙན་
ངག་མཁན་རྣམས་དད། །ཅེས་དབྱངས་སྒྲ་ཚིག་སྙན་རྣམ་གྲངས་སུ་བཀོད་ནས་དབྱངས་ཅན་མ་ལ་ཕྱི་
ནང་གཉིས་ཀ་དད་པ་དེ་སྦས་པས་ངག་ཚིག་མེད་ལ་ཕྱི་ནང་གཉིས་ཀ་དད་ཅེས་གོ་བས་སྒྲིབ་པ་ནི་
འཇིགས་བྲལ་ཕྲིན་ལས་ཞབས་ཀྱིས་དགོངས་པའོ །བཅུ་གཉིས་པ་རྨོངས་པའི་གབ་ཚིག་གམ་
རྨོངས་བྱེད་ཀྱི་གབ་ཚིག་ནི། ལམ་ལས་འདས་ཀྱང་ལམ་ལ་གནས། །འདོད་པ་སྤངས་ཀྱང་ཐོབ་བྱར་
ཆགས །བརྩེ་ཆེན་སྙིང་རྗེ་རབ་སྡང་ཁྲོ། །སོ་སྐྱེ་ཀུན་ལས་འཕགས་མ་ཡིན། །གབ་བྱ་འཕགས་མ་
དབྱངས་ཅན་མ། གབ་བྱེད་ལམ་ལས་འདས་ཤིང་མ་འདས། འདོད་པ་སྤངས་ཀྱང་ཐོབ་བྱར་ཆགས་
པ་སྙིང་རྗེ་ཞིང་ཁྲོ་བ་སོ་སྐྱེ་ལས་འཕགས་པ་མ་ཡིན་པར་གོ་ཞིང་རྨོངས་པ་སྟེ།ངེས་པའི་དོན་ནི།སློབ་
ལམ་བཞྀ་ལས་འདས་ཀྱང་མི་སློབ་ལམ་ལ་གནས་པ། འདོད་ཉོན་རྩད་ནས་སྤངས་ཀྱང་མཐར་ཐུག་
གི་ཐོབ་བྱ་ཆོས་སྐུ་ལ་དམིགས་པའམ་ཆགས་པ། ཐུགས་རྒྱུད་སྙིང་རྗེ་ཆེན་པོས་གང་ཡང་གདུལ་བྱ་ཞི་
བས་མི་ཐུལ་བ་དྲག་མོའི་སྐུར་བཞེངས་པ་སོ་སོའི་སྐྱེ་བོའི་ས་ལས་རིང་དུ་བརྒལ་བའི་འཕགས་མ་
དབྱངས་ཅན་མ་ཉིད་དོ། །བཅུ་གསུམ་པ་ཡོངས་འཕྲོག་གི་གབ་ཚིག་ནི། བྱ་ཁྱུང་ཟས་ཀྱིས་འཚོ་བའི་
སྲས་མོ་དེ། །ཁེངས་པ་ཡོངས་འཕྲོག་ཀརྞའི་བླ་མ་ཡང༌། །ཟིལ་གྱིས་རབ་གནོན་གནྡྷརྦྷའི་བུ་མོ། །
བྱེད་པོ་ཉེར་བཞིའི་ནང་དུ་རབ་གསལ་མ། །ཞེས་གབ་བྱ་དབྱངས་ཅན་མ། གབ་བྱེད་རིམ་བཞིན་བྱ་
རྒྱལ་ཁྱུང་གི་ཟས་བདུད་རྩིས་འཚོ་བ་པོ་བརྒྱ་བྱིན། དེའི་སྲས་མོ་ཐིག་ལེ་མཆོག་མ། དེའི་ཁེངས་པ་
འཕྲོག་པ་སྟེ་མཛེས་པའི་ཕུལ་དུ་ཕྱིན་པ་ལྷ་མིན་ཀརྞའི་བླ་མ་ཉི་མ་ཟིལ་གྱིས་གནོན་པའི་འོད་ཟེར་
སྟོང་གི་དྲྭ་བ་ཅན་གནྡྷབྷ་ཟ་ལ་འཇུག་པའི་དེའི་བུ་མོ། བྱེད་ཉེར་བཞིའི་ནང་ནས་སྨྲ་བ་ངག་གི
བྱེད་པོ་ལྷ་མོ་དབྱངས་ཅན་མ་ཡིན་ཀྱང་ཚིག་དོན་སྦྱོར་བའི་ཕྲེང་བ་མང་པོ་དང་ལྡན་ཅིང་མིང་གྲགས་
ཆུང་བས་གོ་དཀའ་བས་ན་ཡོངས་སུ་འཕྲོག་པ་ལྟར་སྦས་པའོ །བཅུ་བཞི་པ་གཅིག་བསྒྲིབས་ཀྱི་གབ་
ཚིག་ནི། གསལ་ཞིང་དག་པའི་འོད་ཟེར་འབར་བའི་ཀློང༌། །སོར་བཅུའི་མེ་ཏོག་རབ་མཛེས་འཛུམ་
པའི་དབུས། །བུང་བ་མིན་པའི་སྙན་པའི་གླུ་དབྱངས་ནི། །ངོ་མཚར་སྐལ་བཟང་རྣ་བའི་བཅུད་དུ་ཐོབ། །
ཅེས་པ་རྟེན་དབྱངས་ཅན་མའི་སྐུ་དངོས་སྦས་ནས་བརྟེན་པ་སོར་མོ་བཅུ་བརྗོད་ཅིང་བུང་བ་མིན་པའི་
217

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
སྒྲ་ཞེས་དབྱངས་ཅན་མའི་རྒྱུད་མང་གོ་དཀའ་བར་བྱས་པ་ཉིད་དོ། །བཅོ་ལྔ་པ་རྟེན་དང་བརྟེན་པ་
གཉིས་ཀ་སྦས་པའི་གབ་ཚིག་ནི། མཆོད་ཅིང་བརྟེན་པར་བྱ་བའི་འོས། །གང་ཞིག་གང་ལ་སྐྱབས་
གསོལ་ན། །མཁས་པའི་འགལ་ཟླ་མ་ཡིན་པའི། །ལས་དང་བྱ་བ་མང་པོ་འཕེལ། །འདིར་མཆོད་
བསྟོད་ཀྱི་ཡུལ་ཞེས་པ་དབྱངས་ཅན་མ་དང་གང་ཞིག་ཞེས་པ་གདུལ་བྱར་གྱུར་པའི་སེམས་ཅན་གྱིས་
ཡུལ་གང་ལ་སྟེ་དབྱངས་ཅན་མ་ལ་སྐྱབས་སུ་གསོལ་ན། བླུན་པོ་མིན་པ་མཁས་པའི་ཡོན་ཏན་འབྱུང་
བ་རྟེན་བརྟེན་པ་ཐམས་ཅད་སྦས་ནས་རྨོངས་པར་བྱས་པའོ །བཅུ་དྲུག་པ་ཡོངས་འདྲེས་ཀྱི་གབ་
ཚིག་ནི། བཅུ་དྲུག་ལང་དར་བབ་མ། །མཁུར་ཚོས་ལི་ཁྲིའི་ཐིག་ལེ་གསལ། །མིག་གི་ཡལ་འདབ་
འཁྱུག་པའི་རྩེར། །ཆར་དུས་མ་སྐྱེས་སྒྲ་བརྒྱ་སྒྲོགས། །བཅུ་དྲུག་པ་འདི་ལ་གཉིས་ཕན་ཆད་ཀྱི་གབ་
ཚིག་འདྲེས་པ་ཞིག་དགོས་པས གབ་བྱ་དབྱངས་ཅན་མ་སྦས་ནས་བཅུ་དྲུག་ལང་ཚོ་དར་བབ་ཞེས་
ལུས་ཕྲ་སྤྱིར་བཏང་དང༌། བརྟེན་པ་མཁུར་ཚོས་བསྟན་ནས་རྟེན་ཞལ་དཀྱིལ་སྦས་པའི་གབ་ཚིག་
དང༌། ཕྱག་གཉིས་ལ་མིག་གི་ཡལ་འདབ་ཞེས་གྲངས་ཀྱི་གབ་ཚིག་དང༌། ཆར་དུས་མ་སྐྱེས་པའི་
འབྲུག་གི་སྒྲ་ཞེས་རབ་བཅོམ་གྱི་གབ་ཚིག་འདྲེས་པའོ། །གསུམ་པ་སྐྱོན་སེལ་ལས། དང་པོ་དོན་
ཉམས་ནི། དབྱངས་ཅན་དཀར་མོ་ཤིན་ཏུ་དམར། །ཟླ་བའི་འོད་ཟེར་རབ་ཏུ་ཚ། །ཞོན་པ་སྤངས་ཤིང་
རྟ་ལ་ཆིབས། །སྨྲ་བ་བཅད་ཅིང་མང་དུ་། །གཉིས་པ་དོན་འགལ་། བཟོ་དང་གསོ་རིག་སྒྲ་ཚད་མ། །
ནང་དོན་རྒྱུད་སྡེ་ཀུན་ལ་མཁས། །ཡི་གེ་གཏན་ནས་མི་ཤེས་པ། །མཁས་པ་ཆེན་པོ་ཤིན་ཏུ་བླུན། །
དམིགས་བསལ་ཆགས་པའི་གནས་སྐབས་གསལ་སྟོན་གྱི་ཚེ་མི་འགལ་བ་ནི། མདའ་ལྔས་གཙེས་
པའི་གཞོན་ནུ་འགའ །ལུས་སྐྱེས་དགྱེས་པའི་དབང་སོངས་ནས། །ཉིན་མོ་ལུས་ཕྲའི་དགའ་སྟོན་ལ། །
རོལ་ཞིང་ཡོན་ཏན་ཡིན་པར་སྨྲ། །གསུམ་པ་དོན་གཅིག་པ་ནི། ཁྲོ་དང་ཞེ་སྡང་འཁོན་ཚིག་གཤེ། །
ཚིག་རྩུབ་གཞན་གྱི་ཞེར་འདེབས་ཚིག འཕགས་མས་རབ་སྤངས་བྱང་སེམས་དང་། །བརྩེ་ཆེན་སྙིང་
རྗེ་བྱམས་ཤིང་ཞི། །དེ་འདྲ་རྗེས་སུ་བརྩེ་བ་སོགས་ཀྱི་སྐབས་སུ་མི་འགལ་བ་སྨྲ་བ་ངག་གི་དབང་
མོ་མཚོ་ལྡན་མ། །བླུན་རྨོངས་བདག་ལ་བརྩེ་བའི་སྤྱན་གྱིས་གཟིགས། །ཇི་ལྟ་ཇི་སྙེད་མཁྱེན་པའི་
ཐུགས་ཀྱིས་དགོངས། །རྟག་ཁྱབ་ཕྲིན་ལས་ལྷུན་གྱིས་གྲུབ་པས་སྐྱོངས །བཞི་པ་ཐེ་ཚོམ་ཅན་ནི
218

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་དྲི་ཟའི་རྒྱུད་མང༌།
སྒྲུབ་པར་བྱེད་པའི་ལྷ་འདི་དག །ཕྱི་ནང་གང་ཡིན་ནེམ་ནུར་ཅན། །བྱ་བ་ལས་ཀྱི་ལམ་འདི་ཡང་། །
དཀར་ནག་གང་ཡིན་ཆ་མ་འཚལ། །དམིགས་བསལ་སྐྱོན་མེད་ནི།ལྷག་པའི་ལྷ་ཡི་ཐུགས་རྗེ་འམ།།
སྐྱེས་ཐོབ་སྦྱོར་བྱུང་གང་ཡིན་རུང༌། །ལྔ་རིག་སྨྲ་བའི་དབང་པོ་། །ཡོངས་འཛིན་མཆོག་ཏུ་བཀུར་
བར་འོས །ལྔ་པ་རིམ་པ་མཉམ་པ་ནི། གནས་བརྟན་ཉེ་བར་འཁོར་དང་སྤྱན་རས་གཟིགས། །རྣམ་
མང་ཐོས་པའི་སྲས་པོ་ཇི་བཞིན་དུ །དམ་པ་མཆོག་དེ་བསོད་ནམས་མངའ་ཐང་དང་། །བརྩེ་བའི་
འབྱུང་གནས་རྣམ་དག་ཁྲིམས་ཀྱིས་བཙུན། །དམིགས་བསལ་སྐྱོན་མེད་ནི། ཟླ་གྲགས་ཙནྡྲ་གོ་མི
དང་། །སློབ་དཔོན་པདྨ་ཞི་བ་ལྷ། །ཐོག་མཐའ་དབུ་མའི་ཤིང་རྟ་མཆོག བར་མ་སྒྲ་དང་སྙན་ངག་
མཁས །དྲུག་པ་སྒྲ་ཉམས་ནི།སྨྲ་བ་ལྷ་མོ་དབྱངས་ཅན་མ། །ངག་ལ་ཀུན་དགའ་དཔལ་སྩོལ་ཏེ། །
མཁས་པ་གོ་འཕང་རབ་ཐོབ་ནས། །འདོད་པ་དོན་རྣམས་འགྲུབ་པར་ངེས །དམིགས་བསལ་སྐྱོན་
མེད་པ་ནི། འཕགས་མས་ཐུགས་རྗེའི་ཆར་ཕབ་པས། །མི་ཤེས་རྨོངས་པའི་གདུང་བ་བསལ །རྒྱལ་
བསྟན་དབྱར་གྱི་སྨན་ལྗོངས་མཛེས །བློ་ལྡན་གཞོན་ནུ་དགའ་བར་བྱས། །འཕགས་མའི་ཞེས་
བྲེལ་སྒྲ་དགོས་རྒྱུར་བྱེད་པ་པོ་གཙོ་ཆེ་བའི་དབང་གིས་རྣམ་དབྱེ་གསུམ་པ་བྱས་ཀྱང་མི་སྐྱོན་པའི་
མཚན་དང་ལྡན་པས་སོ །བདུན་པ་ངལ་གསོ་ཉམས་པ་ནི། རྒྱལ་བ་ཀུན་བསྐྱེད་ཡུམ་འཕགས་མ། །
སེམས་ཅན་ལ་ཀུན་ཏུ་བརྩེ་བ་ཅན། །གང་ཁྱོད་ཀྱིས་བདག་ལ་གཏེར། །མཆོག་སྩོལ་ཤིག་དབྱངས་
ཅན་མ་ལགས། །དམིགས་བསལ་སྐྱོན་མེད་ནི། དབྱངས་ཅན་ལྷ་ཁྱོད་བདག་སོགས་ཀྱི། །མགོན་
སྐྱབས་དཔུང་གཉེན་མཆོག་དམ་པ༷། །ཡིན་ནོ་དུས་ཀུན་བརྩེ་ཆེན་ཐུགས །རྗེས་སུ་བརྩེ་བས་
བདག་མ་འདོར། །སྐྱོན་ལྟར་སྣང་བ། བདག་སོགས་ཀྱི་མགོན་ཞེས་ཐོག་མཐར་བར་བཅད་པ་དང༌།
དམ་པ་ཡིན་ནོ་ཞེས་ཐོག་མཐར་ཡོད་ཅིང་སླར་བསྡུ་དང་བརྩེ་ཆེན་ཐུགས རྗེས་སུ་བརྩེ་ཞེས་བརྩེ་བ་
ལན་གཉིས་སུ་ཟློས་ཞིང་ཐུགས་རྗེས་བདག་མ་འདོར་ཞེས་པ་དོན་ལ་ཡིན་ཀྱང་མ་བྱས་པ་སོགས་
ས་པའི་སྐྱོན་ཡོད་དོ་ན་མེད་དེ། བརྩེ་ཆེན་དང་རྗེས་བརྩེ་ལན་གཉིས་འབྱུང་བ་
བརྒྱད་སྟོང་འགྲེལ་ཆེན་ལས ངོ་མཚར་བ་དང་རྩོད་པ་དང༌། །ཁྲོ་དང་ཞུམ་དང་ངེས་བཟུང་དང༌། །
དད་དང་དགའ་བ་རྣམས་ལ་ནི། ཚིག་གཅིག་ལན་གཉིས་བརྗོད་པར་བྱ། །ཞེས་གསུངས་པ་ལྟར་
219

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དབྱངས་ཅན་མ་ལ་དད་པས་ངེས་བཟུང་དང་མཚར་བ་དང་དགའ་བའི་དོན་ཡིན་པའི་ཕྱིར་རོ །རྒྱ་
སྐད་ལ་མིང་གི་དབུས་སུ་ངལ་གསོ་མི་འཕོག་པར་དགོས་ཤིང་བོད་དུ་གཅོད་མཚམས་ཀྱི་ཚིག་སྦྱོར་མི་
ལེགས་པ་སྤངས་ཤིང༌། སྐབས་ཐོབ་གཅོད་མཚམས་ཅུང་ཟད་འགལ་བ་ལྟར་སྣང་ཡང་དོན་ལ་མི་
འགལ་ཞིང་རྣ་བར་མི་རྩུབ་ཞེས་སྙན་ཅིང་འཇེབས་པ་ཞིག་དགོས་སོ །བརྒྱད་པ་བསྡེབས་སྦྱོར་
ཉམས་པ་ནི། ཀྱེ་མ་འཁྱོག་པོའི་བློ་ཅན་མཐོན་པོ་འགའ། ཕྱག་ཆེན་པ་ལ་ཤིན་ཏུ་སྡང༌། རྗེ་བཙུན་
མི༣་བསྐྱོད་རྗེའི་ལུང་གིས་མངོན་པར་གསལ་བ་བཞིན། སྔགས་འཆང་པད་མ་སམ་བྷ་ཡིན་ཀྱང་
ཕྲིན་ལས་ཕྱོགས་རེར་སྣང་། འདི་ཕྱེད་མཉམ་དང་རྐང་བཞི་འཕེལ་བ་མ་ཡིན་པས་སྐྱོན་ཁོ་ན་ཉིད་
ལས་དམིགས་བསལ་མེད་དོ། །ལྕི་ཡང་ཉམས་པའི་དཔེ་བརྗོད་དབྱངས་ཅན་དགྱེས་གླུར་བཀོད་ཡོད་
ཀྱང་དོན་དུ་རྐང་ཡག་པོ་མ་ཐོན་པ་ཡིན་པས་དཔེ་བརྗོད་མ་བྲིས་ཤིང་ཤེས་པར་སླའོ །དགུ་པ་
མཚམས་སྦྱོར་ཉམས་པ་ནི། ཀུན་མཁྱེན་དྷརྨཨཱ་ཀ་ར། །འཕགས་ཡུལ་ཤིང་རྟ་རྣམ་གཉིས་དང༌། །
མཁྱེན་དགོངས་རྣམ་པར་དབྱེ་བ་ནི། རྡུལ་ཙམ་མེད་པར་གོར་མ་ཆགདྷརྨཱ་ཀ་ར་མ་བྱས་པ་དང་གཞན་
ཡང༌། སྒྲ་དབྱངས་ལྷ་མོའི་མཁྱེན་དགོངས་ཨཱ་ཀ་ཤ །ཨཱ་དརྴ་ཡི་ངོས་སུ་ཤེས་བྱའི་གཟུགས །མ་
འདྲེས་གསལ་བའི་རྣམ་དཔྱོད་རྗེས་མཐུན་དག བློན་པོ་དཎྜི་མཆོག་དེར་མངའ་བར་ངེས། །ཅེས་
རྐང་པ་དང་པོའི་མཐའ་དང་གཉིས་པའི་ཐོག་མཚམས་སྦྱར་དགོས་པ་མ་སྦྱར་བས་སྐྱོན་དུ་གྱུར་པའོ །
དེ་བཞིན་དུ། རྐང་པ་གསུམ་པའི་མཐའ་དང༌། བཞི་པའི་ཐོག་མ་གཉིས་མཚམས་སྦྱར་དགོས།
གཉིས་པའི་མཐའ་དང་གསུམ་པའི་ཐོག་མ་གཉིས་མཚམས་མི་སྦྱོར་བའོ །རྒྱ་དཔེ་ལ་རྐང་པ་སྔ་མ་
གཉིས་སྦྲེལ་ནས་ཤད་ཀྱིས་ཆོད་པ་དང་ཕྱི་མ་གཉིས་སྦྲེལ་ནས་ཤད་ཀྱིས་ཆོད་པ་ཡིན་ནོ།བོད་དུ་རྐང་
མཐའ་རུ་ཤད་རེ་བྲི་བ་དངོས་གསལ་ཀྱང༌། རྒྱ་དཔེར་རྐང་ཕྱེད་ཀྱི་མཚམས་སུ་ཤད་གཅིག་དང༌།ཕྱི་
མ་གཉིས་སྦྲེལ་བའི་རྐང་བཞིའི་མཐར་ཤད་གཉིས་ཡོད་པར་གསུངས་སོ །དམིགས་གསལ་
མཚམས་མ་སྦྱར་ཀྱང་སྐྱོན་མེད་པ་ནི། མཁྱེན་རབ་དབང་ཕྱུག་དབྱངས་ཅན་མའི །ཐུགས་རྗེ་ནུས་
པའི་སུན་མ་ཏི། །ཨཀྵ་ར་ཐོབ་དཎྜི་པ། །འཕགས་བོད་ཡོངས་ལ་ལྟར་གསལ།།
བཅུ་པ་ལ་དྲུག་ལས། དང་པོ་ཡུལ་འགལ་ནི།རོང་གི་ནགས་ལ་གནས་པ་བྱང་གི་འབྲོང༌། །
220

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་དྲི་ཟའི་རྒྱུད་མང༌།
མཐོན་པོའི་རྫ་རིར་སྐྱེས་པའི་འབྲས་དྲུག་ཟ །རྒྱ་མཚོ་ལས་བྱུང་རླན་བྲལ་ཆུ་བོའི་རྒྱུན། །བྱང་ཐང་
ཙན་དན་ལྗོན་པས་ཟམ་པ་འཛུག །གཉིས་པ་དུས་འགལ་ནི། དགུན་དུས་ཆར་སྤྲིན་འཁྲིགས་པའི་
འབྲུག་སྒྲ་དེས །དཔྱིད་ཀྱི་རྨ་བྱ་ཐམས་ཅད་དགའ་བར་བྱས། །ཆབ་རོམ་སྦུབས་སུ་སྐྱེས་པའི་མེ་
ཏོག་ལ། །ར་ཡིག་གཉིས་པའི་ཚོགས་ཀྱིས་སྦྲང་རྩི་ལེན། །གསུམ་པ་སྒྱུ་རྩལ་དང་འགལ་བ་ནི།ཤ་ཟ་
སྲིན་པོའི་ཚོགས་རྣམས་ཀྱིས། །སྲོག་དབུགས་འཕྲོག་ཅིང་ཤ་ཁྲག་ཟ། །ཞི་བ་ཆེན་པོའི་ངང་ཉིད་ལས །
དགའ་ཞིང་སྒེག་པའི་གར་གྱིས་བྲེལ། །བཞི་པ་འཇིག་རྟེན་དང་འགལ་བ་ནི། གངས་ལ་གནས་པའི་
སྟག་དེ། །མོ་གཤམ་བུ་ཡིས་ཞོན་ནས་སུ། །རི་བོང་རྭ་ཅོའི་དབྱུག་པ་ལ །ནམ་མཁའི་པདྨོས་
བརྒྱན་པ་མཚར། །ལྔ་པ་རིགས་པ་དང་འགལ་བ་ལས། དང་པོ་ནང་པ་སངས་རྒྱས་པའི་རིགས་པ་
དང་འགལ་བ་ནི། འདུས་བྱས་ཆོས་རྣམས་མི་འཇིག་རྟག །ཆོས་རྣམས་མི་སྟོང་བདག་དང་ལྡན། །
ཟག་པར་བཅས་ལ་སྡུག་བསྔལ་བྲལ། །མྱ་ངན་འདས་པ་ཞི་མི་འགྱུར། །ཞེས་སོ། །དྲང་སྲོང་སེར་སྐྱ་
པའི་སློབ་མ་གྲངས་ཅན་པའི་རིགས་པ་དང་འགལ་བ་ནི། གྲངས་ཅན་པ་ཡི་གྲུབ་མཐའ་ལ། །ཡོད་པ་
བདེན་པར་ཡོད་པར་འདོད། །མེད་པ་བདེན་པ་མེད་པར་འདོད། །རྟག་ཆད་མཐར་ལྷུང་དངོས་སུ་
འགལ། །དེ་དག་ལ་འགལ་བ་ནི་དཔེར་ན།ཁྱོད་ཀྱིས་འདོད་པའི་ཡོད་པ་དེ། །བདེན་པར་མ་གྲུབ་སྒྱུ་
མའི་འཕྲུལ། །མེད་ཅེས་གྲུབ་ནས་མེད་དགོས་པ།།མོ་གཤམ་བུ་དང་རི་རྭར་མཚུངས། །དགྱེས་གླུར།
འཇིག་རྟེན་བྱེད་པོ་ཚངས་པ་ནི། །ཡིན་ཅེས་སྨྲ་བ་རྫུན་པ་སྟེ། །མེས་པོ་སྔོན་ནས་སྲིད་པའོ། །གྲུབ་པ་
བདག་གིས་ངེས་པར་མཐོང་།ཅེས་བཀོད་པར་སྣང་ངོ་། །དེ་ལྟར་དཔེར་བརྗོད་ན། སྒོ་ང་དག་ལས་
བྱ་འབྱུང་ཞེས་པ་རྫུན །སྒོ་ང་བྱ་ལས་ཐོག་མར་འབྱུང་དགོས་པས། །སྒོང་ལས་བྱ་སྔ་བྱ་ལས་སྒོང་
སྔ་ན། །རྒྱུ་མེད་ལས་འབྱུང་ལྟོས་ཆོས་རྟེན་འབྲེལ་མིན། །འདི་ལ་མཁས་པ་འཇམ་ཁ་བས།དྲང་སྲོང་
སེར་སྐྱ་པའི་སློབ་མ་གྲངས་ཅན་པ་རྣམས་ཀྱིས་གནས་པ་སྟེ་རྟག་པ་ལ། དངོས་པོ་རྣམས་སྔར་མེད་སྐྱེ་
བ་ཡོད་པ་མིན་པར སྔར་ནས་ཡོད་པ་ཁོ་ན་མངོན་པར་གསལ་བར་རབ་ཏུ་སྐྱེ་བ་ཉེ་བར་བརྗོད་དོ། །
དེ་ནི་གྲངས་ཅན་པའི་རིགས་པའོ །དེ་མི་བདེན་ཏེ་ཇི་ལྟར་ཞེ་ན་གང་གི་ཕྱིར་དངོས་པོ་རྣམ
མེད་པ་ཉིད་ནི་གསར་དུ་བདག་ཅག་གིས་རབ་ཏུ་སྐྱེ་བ་མངོན་སུམ་དུ་མཐོང་བའི་ཕྱིར་རོ། །ཞེས་པ་
221

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འདི་དོན་ལ་གནས་མོད་ཀྱི་གྲངས་ཅན་པའི་རིགས་པ་དང་འགལ་བ་ཙམ་ཡིན་ཅེས་གསུང༌།དྲུག་
པ་ལུང་དང་འགལ་བ་ནི།བཟླས་བརྗོད་ཡེ་ནས་མ་བྱས་པར། །རིག་པ་སྔགས་ཀྱི་ནུས་པ་གྲུབ །བསམ་
གཏན་ཏིང་འཛིན་མ་སྒོམ་པར། །སེམས་ཉིད་ཞི་བའི་ངང་ལ་གནས། །དེ་དག་ལས་དང་པོ་ཡུལ་
འགལ་དམིགས་བསལ་སྐྱོན་མེད་ནི། དབྱངས་ཅན་འཕགས་མའི་བཀའ་དྲིན་གྱིས། །མཐའ་འཁོབ་
ཁ་བ་ཅན་གྱི་ལྗོངས། །ཚིག་རྒྱན་སྙན་ངག་ལེགས་སྦྱར་གྱིས། །ཡུལ་དབུས་མ་ག་དྷར་མཚུངས་བྱས། །
གཉིས་པ་དུས་འགལ་སྐྱོན་མེད་ནི། དབྱངས་ཅན་གསུང་དབྱངས་སྙན་པའི་དབྱར་རྔ་དེས། དགུན་
དུས་ཡིན་ཀྱང་ལྡན་རྨ་བྱའི་ཚོགས། །ལེགས་བཤད་སྙན་པའི་དབྱངས་ཀྱིས་གར་བསྒྱུར་ན།།ཆར་
ལྡན་དབྱར་གྱི་དུས་སུ་སྨོས་ཅི་དགོས། །ཞེས་འགལ་བའི་གཟུགས་ཅན་ལྟ་བུའོ །གསུམ་པ་སྒྱུ་རྩལ་
དང་འགལ་ཡང་སྐྱོན་མེད་པ་ནི།ཤེས་བྱའི་གནས་ལ་ཐོགས་མེད་འཇུག་པའི་བློ། །སྟེར་མཛད་
འཇམ་དཔལ་ཡབ་ཡུམ་དྲན་པའི་ཚེ། །དགའ་ཞིང་སྒེག་པའི་མིག་ནས་མཆི་མ་བྲུལ། །གདུང་བའི་
ཤུགས་ཀྱིས་སྤྲོ་དགའི་སྙན་དབྱངས་སྒྲོགས། །བཞི་པ་འཇིག་རྟེན་དང་འགལ་ཡང་སྐྱོན་མེད་པའི
དམིགས་བསལ་ནི། དབྱངས་ཅན་ལྷ་མོའི་རིག་སྔགས་གྲུབ་པ་ན། །འབྱུང་བ་ཆུ་ཡང་མེ་ཡིས་ཚིག་པ་
དང༌། །རླུང་ཡང་ཞགས་པས་འཆིང་ཞིང་ཆུ་བོའི་རྒྱུན། །གཡོ་མེད་ནམ་མཁའ་དངོས་པོར་གྲུབ་པར་
བྱེད།།ལྔ་པ་རིགས་པ་དང་འགལ་ཡང་སྐྱོན་མེད་པ་ནི།འདོད་པའི་ཆགས་སྲེད་སྤངས་ཀྱང་སྒེག་མོའི་
ཚུལ། །སེམས་ཅན་ཀུན་ལ་བརྩེ་ཡང་བདུད་ལ་གཏུམ།།རྩེ་འཇོའི་གླུ་གར་སྤངས་བའི་གར་མཁན་མ།།།
ཆགས་བྲལ་འགྲོ་ལ་རྗེས་ཆགས་དབྱངས་ཅན་ལྷ། །དྲུག་པ་ལུང་འགལ་ཡང་སྐྱོན་མེད་པ་ནི། འཇམ་
མགོན་དབྱངས་ཅན་ཟུང་གི་ཐུགས་རྗེ་དེས། །མ་བསླབ་ཤེས་བྱའི་དཀའ་གནད་ཐོགས་མེད་མཁྱེན། །
མ་སྒྲུབ་རིག་སྔགས་ཟབ་མོའི་ནུས་མཐུ་གྲུབ།།མ་སྒོམ་དེ་ཁོ་ན་ཉིད་གནས་ལུགས་རྟོགས། །
སྨྲས་པ། འཕགས་མ་དབྱངས་ཅན་དགྱེས་པའི་གླུ་དབྱངས་ལ། །སྐབས་འགར་ཟུར་ཟའི་
ཚེར་མ་འདི་མེད་ན། །གོ་སླ་བཟུང་བདེ་བསྔགས་འོས་ཡོན་ཏན་ལྡན། །འཕགས་མཆོག་ཐུགས་ཀྱི་
དགོངས་དོནཤུགས་ཀྱིས་གསལ། །འཕགས་ཆེན་བྱང་ཆུབ་སེམས་དཔའི་རྣམ་ཐར་ལ། །ཕྱོགས་ལྷུང་
གྲུབ་མཐའི་ཁ་འཛིན་ཡོད་སྲིད་ན། །འཆིང་ལྡན་སོ་སྐྱེའི་ཚོགས་ལ་སྨོས་ཅི་དགོས། །ལུང་རིགས་སྨྲ་
222

སྙན་ངག་ལེའུ་གསུམ་པའི་དཔེར་བརྗོད་ཚངས་སྲས་དབྱངས་ཀྱི་རྒྱལ་མོ་ལ་བསྔགས་པ་དྲི་ཟའི་རྒྱུད་མང༌།
བ་རྣམས་ཀྱིས་དགོངས་དཔྱོད་འཚལ། །བསྐལ་བཟང་འདྲེན་མཆོག་བཞི་པའི་བསྟན་པ་ཉིད། །
ཕྱོགས་ལྷུང་ཤ་ཟའི་གདོན་གྱིས་མ་དཀྲུག་པར། །གསར་རྙིང་རིས་བྲལ་གྲུབ་པའི་མཐའ་ཐམས་ཅད། །
ལང་ཚོགས་
ལུང་རྟོགས་རྒྱ་མཚོ་གཅིག་ཏུ་འཁྱིལ་བར་ཤོག ཅེས་པ་འདིར་ཡང་རྒྱ་བྲག་འགྲུ་མི་འགྱུར་ཐར་པའི་
གནས་བརྒྱད་ཀྱི་རིགས་དབོན་དཀོན་མཆོག་ཆོས་འཕེལ་བཀྲ་ཤིས་དཔལ་བཟང་པོའམ། མིང་
གཞན་ཀརྨ་སུ་ཏྲ་མནྟྲ་པ་ཊུ་སིདྡྷི་ལ་རྒྱན་གྱི་བསྟན་བཅོས་མེ་ལོང་ཁྲིད་སྐབས་སུ་ལས་དང་པོ་པས་
རྒྱན་ངོས་ཟིན་ཅིང་གོ་དོན་བློ་ལ་ངེས་པའི་ཆེད་དུ་ཁ་གསལ་གོ་བདེ་གཙོ་བོར་བཟུང་ནས་མཁན་མིང་
འདུལ་བ་འཛིན་པ་ཀརྨ་རིན་ཆེན་དར་རྒྱས་ཀྱིས་འོག་མིན་ཀརྨའི་ཡང་དབེན་མདོ་སྔགས་ཕོ་བྲང་རྡོ་
རྗེ་བཀོད་པ་ནས་རབ་ཚེས་༡༥་ལྕགས་འབྲུག་ལོར་ཐུན་སེང་མང་པོར་སུག་བྲིས་སུ་སྤེལ་བ་ཤེས་བྱ་
རིག་པའི་གནས་ཀྱི་བསྟན་པ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །།
223

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
༄༅། །སྙན་ངག་ཉམས་ལྡན་ཚིག་གི་ཟུར་རྒྱན་ཞེས་བྱ་བ་བཞུགས་སོ །
ཀརྨ་རིན་ཆེན་དར་རྒྱས
འཕགས་མ་དབྱངས་ཅན་མ་ལ་ཕྱག་འཚལ་ཞིང་སྐྱབས་སུ་མཆིའོ། །བདག་གི་རྒྱུད་བྱིན་
གྱིས་རླབས་པར་མཛད་དུ་གསོལ། སྙན་ངག་ཉམས་ལྡན་ཚིག་གི་ཟུར་རྒྱན་ལ། རིན་ཆེན་མཛོད་
ལས། སྒེག་པ་དཔའ་བ་མི་སྡུག་པ། །དྲག་ཤུལ་དགོད་དང་འཇིགས་སུ་རུང༌། །སྙིང་རྗེ་རྔམ་དང་ཞི་
བ་སྟེ། །འདི་ནི་གར་གྱི་ཉམས་དགུའོ། །ཞེས་དགུར་བཤད་པ་དང་། གཞན་ཡང་། སྒེག་པ་དཔའ་
དང་མི་སྡུག་དང༌། །དྲག་ཤུལ་རྒོད་དང་འཇིགས་སུ་རུང༌། །སྙིང་རྗེ་རྨད་བྱུང་ཞི་བ་དང༌། །གཉེན་
གཤིན་པ་སྟེ་ཉམས་བཅུའོ །ཞེས་བཅུ་དང༌།ལུགས་གཞན་།སྒེག་པའི་རྗེས་སོ་དགོད་པ་སྟེ།དྲག་
ཤུལ་ལས་ལས་སྐྱོ་སྙིང་རྗེ། །དཔའ་ལས་སྐྱེས་པ་རྨད་བྱུང་སྟེ །མི་སྡུག་པ་ལས་འཇིགས་རུང་ངོ་།
ཞེས་ཉམས་བཞིར་བསྡུས་པ་སོགས་བཞེད་ཚུལ་མང་ཡང་རྒྱན་གྱི་བསྟན་བཅོས་འདིར་བརྒྱད་དུ་
བཤད་།།སྒེག་པ།དྲག་ཤུལ།དཔའ་བ། སྙིང་རྗེ།མི་སྡུག་པ།བཞད་གད།རྨད་བྱུང༌།འཇིགས་
རུང་ངོ་། །དང་པོ་དགའ་བའི་འགྱུར་བ་འཕེལ་བ་སྒེག་པའི་ཉམས་ལ་གཉིས་ལས མཁས་འཇུག་
ལས།སྒེག་པ་ལུས་ངག་ཆ་ལུགས་དང༌། །ཡུལ་ཕྱོགས་མཛེས་པའི་ཁྱད་པར་ཡིན།།ཅེས་གསུངས་པ་
ལྟར། ནང་གི་སྒེག་པ་ལུས་ངག་རྣམ་པར་མཛེས་པའི་ཁྱད་པར། ཕྱིའི་སྒེག་པ་གྲོང་དང་སྐྱེད་ཚལ་
སོགས་སྟོབས་འབྱོར་གྱི་བདེ་བའོ །འདི་སྐབས་ཀྱི་སྒེག་ཉམས་ནི་ལོངས་སྤྱོད་ཀྱི་འབྱོར་བ་དང༌།
དེའི་ནང་ནས་ཀྱང་བུད་མེད་ཀྱི་འབྱོར་བ་སྟེ་འདོད་འཇོར། སྐྱེས་པ་བུད་མེད་ཕྲད་པ་ལ། །སྐྱེས་
གནས་སོ་སོར་དགའ་བ་གང༌། །དེ་ནི་དགའ་བ་ཞེས་གྲགས་ཏེ། །དགའ་བར་རྩེ་བ་སོགས་ཀྱི་རྒུ། །
224

སྙན་ངག་ཉམས་ལྡན་ཚིག་གི་ཟུར་རྒྱན།
ཞེས་སོ །གཞན་ཡང་ཆོས་དང་་དང་ནོར་གྱི་སྒེག་པ་གསུམ་དུ་སྦྱར་བ་ཡང་ཡོད་དོ། །གཉིས་པ་
ཁྲོ་ལ་འཕེལ་བ་དྲག་ཤུལ་གྱི་ཉམས་ལ་ཆོས་དང་མཐུན་པའི་དྲག་ཤུལ་དང་འཇིག་རྟེན་པའི་དྲག་ཤུལ་
གཉིས། དང་པོ་ནི། ཉོན་མོངས་ཉམས་སྨད་རྩད་ནས་བཏོན། །ཞེས་པ་དང༌། སྒྲིབ་གཉིས་བག་
ཆགས་དང་བཅས་པ་རྩད་ནས་བཅོད་པ་དང་། སངས་རྒྱས་ཀྱིས་བདུད་བཏུལ་བ་དང༌། ཕྱག་ན་
རྗེས་དྲག་པོ་ལ་སོགས་པ་བཏུལ་བ་དང་། གཉིས་པ་ནི།རྣམ་པར་འཁྲུགས་པའི་ཞེ་སྡང་གིས་དགྲ་
འདུལ་བའོ །
གསུམ་པ། སྤྲོ་བ་འཕེལ་བ་དཔའ་བའི་ཉམས་ལ་ཆོས་ཀྱི་དཔའ་དང་འཇིག་རྟེན་གྱི་དཔའོ། །
དང་པོ་ལ་གཏན་པ་མེད་པའི་མཆོད་སྤྲིན་ལྟ་བུ་སྦྱིན་པ་དཔའ་བ། གཞན་ཡང་ཚུལ་ཁྲིམས་དང་དཀར་
ཐུབ་ལ་མི་འཇིགས་པའོ །གཉིས་པ་ནི་གཡུལ་ངོར་དགྲ་དང་གཞན་ཡང་གཅན་གཟན་དང་གནོད་
སྦྱིན་སོགས་པ་འཇིགས་པ་མེད་པའོ། །བཞི་པ་མྱ་ངན་འཕེལ་བ་སྙིང་རྗེའི་ཉམས་ལ་དམན་པའི་ཡུལ
ལ་བརྩེ་བ་དང༌།མཆོག་གི་ཞིང་ལ་བརྩེ་བའོ། །དང་པོ་ནི་ངན་སོང་གསུམ་དང་།མགོན་མེད་པ་དང༌།
ནད་པ་དང་། མྱ་ངན་ཅན་དང༌། བཀྲེས་པ་དང༌།ཕོངས་པ།རྒས་པ། རྒུད་པ་འཆི་བ་ལ་སོགས་པ།
གཉིས་པ་ནི་བྱང་ཆུབ་སེམས་དཔའི་སྤྱོད་རླབས་པོ་སོགས་ཆེ་ཐོས་ནས་སེམས་མི་བཟོད་ཅིང་བ་སྤུ
ལྡང་ཞིང་མཆི་མ་གཡོ་བ་ལ་སོགས་ངོ་མཚར་སྐྱེས་པའོ །ལྔ་པ་སྐྱུག་བྲོ་འཕེལ་བ་མི་སྡུག་པ་ནི་རད་
རོད་དང་སྡོང་སུམ་དང་ཚེར་མ་ཅན་ལ་སོགས་པ་སྟེ།ཀྵ་མ་ནུར་སྨད་པའི་བདག་ཉིད་མི་སྡུག་པ་
རྣལ་འབྱོར་རུལ་པའི་ཤ་ལ་སོགས། །མཐོང་དང་ཐོས་དང་གྲགས་པ་ཡི །རྣམ་སྐྱེད་རྣམས་ཀྱིས་
བསྐྱེད་པ་ནི། །མི་སྡུག་པ་ཞེས་དམན་པའི་ལས། །ཞེས་སོ། །དྲུག་པ་དགོད་བྲོ་བ་འཕེལ་བ་བཞད་
གད་ཀྱི་ཉམས་ལ། ལུས་ངག་ལས་བྱུང་བའི་ནང་གི་དགོད་བྲོ་བ་དང༌། ཡུལ་དང་ཡོ་བྱད་ལས་བྱུང་བ་
ཕྱིའི་དགོད་བྲོ་བའོ །འགྲེལ་བ་འདོད་འཇོར་དགའ་བ་རབ་ཏུ་རྒྱས་པའི་བདག་ཉིད་ནི་དགོད་པ་སྟེ
རྣལ་འབྱོར་སྦད་བཅས་རྣམ་འགྱུར་བཅས །མཛེས་བཅོས་ཡན་ལག་མ་ཚང་མཐོང༌། །འབྲེལ་མེད་
དེ་བཞིན་གཏི་སྨྲ་དང༌། །རྩོད་ལ་སོགས་ཀྱིས་དགོད་པར་འགྱུར། །ཞེས་སོ། །ལྷ་རྣམས་ཀྱིས་གར་
བྱེད་པའི་ཚེ་དབང་ཕྱུག་གི་སྦྲུལ་གྱི་མཆོད་ཕྱིར་ཐོག་ལྷུང་བའི་གཏམ་རྒྱུད་བཞིན་། །བདུན་པ་
225

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མཚར་འཕེལ་བ་རྨད་བྱུང་གི་ཉམས་སམ་རྔམ་པའི་ཉམས་ལ་གཉིས་ཏེ། བློ་གྲོས་ཡོན་ཏན་སྤོབས་པ་
སྤང་རྟོགས་སོགས་རྨད་དུ་བྱུང་བས་ཕ་རོལ་ཟིལ་གྱིས་གནོན་ནུས་པ་ཆོས་ཀྱི་རྔམ་། རིགས་
གཟུགས་སྟོབས་འབྱོར་རྒྱལ་སྲིད་ལ་སོགས་རྨད་དུ་བྱུང་བ་འཇིག་རྟེན་པའི་རྔམ་པའོ །འགྲེལ་པ་
འདོད་འཇོར་ངོ་མཚར་བ་ཉེ་བར་འཕེལ་བའི་བདག་ཉིད་ནི་རྨད་དུ་བྱུང་བ་སྟེ། ཁང་བཟང་སྐྱེད་ཚལ་
རི་བོ་སོགས །བགྲོད་དང་མཛེས་པ་མཐོང་བ་དང་། འདུན་ཁང་གཞལ་མེད་ཁང་སྒྱུ་ལ། །མིག་
འཕྲུལ་བཟོ་སོགས་མཐོང་རྣམས་ཀྱིས། ཡིད་ལ་ཚིམ་པ་ཐོབ་པ་ཡི།།རྣམ་པར་སྐྱེ་མའི་དེ་རབ་བྱུང༌།།
ཞེས་སོ། །
བརྒྱད་པ་འཇིགས་སྐྲག་འཕེལ་བ་འཇིགས་རུང་གི་ཉམས་ལ་ཆོས་ཀྱི་འཇིགས་རུང་དང་
འཇིག་རྟེན་པའི་འཇིགས་རུང་ངོ་། །དང་པོ་ཐམས་ཅད་སྒྲོལ་གྱིས་སོགས་ཚུལ་ཁྲིམས་ལ་སོགས་པ་
བློ་ཡི་ཡུལ་ལས་འདས་པ། སྐྱི་བུང་ཞེས་བྱེད་པ་ཐམས་ཅད་དོ། །གཉིས་པ་ནི་སེང་གེ་གླང་ཆེན་སྟག་
ལ་སོགས་པའི་སྤྱོད་ཚུལ་འཇིགས་སུ་རུང་བ། གཡང་ས་དང་འབྲོག་སྟོང་དང་ནགས་འཐིབ་པོ་དང་།
ཆུ་ཀླུང་། མེ་ཆེན་སོགས་འཇིགས་ཤིང་སྐྱི་གཡའ་བ་ཐམས་ཅད་དོ། །མདོར་ན་སྐྲག་ཅིང་བག་འཁུམ་
པར་བྱེད་པའི་རྣམ་པ་ཅན་ནོ། །འོ་ན་གཞན་དུ་གར་གྱི་ཉམས་དགུར་བཤད་ན་འདིར་བརྒྱད་དུ་
གསུངས་པ་གང་ཞེ་ན་བ་དང༌།མཉེས་གཤེན་པ་གཉིས་ཆོས་ཀྱི་སྒེག་པ་ཉིད་ཡིན་པའི་ཕྱིར། སྒེག་
ཉམས་ཀྱི་ཕྱོགས་སུ་བསྡུས་པའོ །དེ་ཡང་སྙན་ངག་རབ་སྤེལ་གྱི་སྐབས་ལྟ་བུ་ཉམས་ཚུལ་འགལ་བ།
གཅིག་གིས་གཅིག་གི་ནུས་པ་འཇོམས་པ་ནི་རྣམ་པ་ཀུན་ཏུ་སྤངས་དགོས་ཏེ། མཁས་འཇུག་ལས།
སྒེག་པའི་རྒྱན་ལ་མི་སྡུག་དང༌། །དྲག་ཤུལ་རྔམ་པའི་རྒྱན་མི་སྦྱར། །དཔའ་བོའི་རྒྱན་ལ་དགོད་པ་
དང་། །སྙིང་རྗེ་བའི་རྒྱན་རྣམས་སྤངས། །མི་སྡུག་པ་ལ་སྒེག་པ་དང༌། །སྙིང་རྗེ་ཞི་བའི་རྒྱན་མི་སྦྱར། །
དགོད་པའི་རྒྱན་ལ་དྲག་ཤུལ་དང༌། །འཇིགས་རུང་སྙིང་རྗེ་ཞི་བ་སྤང༌། །དྲག་ཤུལ་འཇིགས་རུང་རྣམ་
གཉིས་ལའང་། །དེ་བཞིན་སྙིང་རྗེ་ཞི་བ་སྤང༌། །སྙིང་རྗེ་ཞི་བ་རྣམས་གཉིས་ལས། །སྒེག་དང་དཔའ་
རྒོད་དྲག་ཤུལ་དང༌། །འཇིགས་རུང་རྔམ་པ་དྲུག་སྤང༌། །རྔམ་པའི་རྒྱན་ལ་སྙིང་རྗེ་དང་། །ཞི་བ་
གཉིས་ནི་རྣམ་པར་སྤང༌། །སྒེག་པའི་རྒྱན་ལ་སྙིང་རྗེ་དང༌། །རྔམ་དང་ཞི་བ་འཇུག་པའང་སྲིད། །
226

སྙན་ངག་ཉམས་ལྡན་ཚིག་གི་ཟུར་རྒྱན།
དཔའ་བའི་རྒྱན་ལ་དྲག་ཤུལ་དང༌། །འཇིགས་རུང་རྔམ་པའི་རྒྱན་མི་འགལ། །མི་སྡུག་པ་ལ་དྲགཤུལ
དང༌། །འཇིགས་རུང་སྐབས་འགར་འགལ་བ་མེད། །དགོད་པའི་རྒྱན་ལ་སྒེག་ཅིང་དཔའ། །མི་སྡུག་
རྔམ་པའི་རྒྱན་སྦྱོར་སྲིད །རྔམ་པའི་རྒྱན་ལ་སྒེག་ཅིང་དཔའ། །དགོད་ཅིང་དྲག་ཤུལ་འཇིགས་རུང་
འཇུགསྒེག་དགོད་རྔམ་པ་རྣམ་གསུམ་ལ། །བསྒྱིངས་དང་འཕྱར་དང་ཟིལ་གནོན་དང༌། །དཔེ་རྒྱན་སྒྲོ་
བཏགས་སྣ་ཚོགས་པ། །རོལ་ཅིང་སྒེག་པའི་ཚིག་རྒྱན་འཇུག །དཔའ་དྲག་འཇིགས་རུང་རྣམ་
གསུམ་ལ། །ཁམས་གསུམ་ཟ་བའི་ངང་ཚུལ་ཅན། །ངོ་བོ་ཉིད་ཀྱི་འཇིགས་རུང་བ །སྤུ་ཟིང་ཞེས་ནི་
བྱེད་པའི་ཆོས། །རྩུབ་པའི་ཚིག་རྒྱན་སྦྱར་བར་བྱ།། །།
227

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
༄༅། །སྙན་ཚིག་གཅེས་ནོར་སྣ་ཚོགས་བཞུགས་སོ། །
ཀརྨ་རིན་ཆེན་དར་རྒྱས།
མཉམ་ཉིད་དཔེ་ལ།རྟོགས་ལྡན་དམ་པ་མཆོག་འདི་རི་དྭགས་བཞིན། །བག་ཡོད་ལྡན་ཞིང་ཉེས་
མེད་ཟས་ཀྱིས་འཚོ། །སྒོ་གསུམ་རབ་དབེན་སོས་དལ་གནས་མའདི་ནས་དཔེ་དང་དཔེ་ཅན་གྱི་གཅོད་མཚམས་ཐ་
དད་རྟོགས་ལྡན་གྱི་སྐབས་དགག་སྒྲ།རི་དྭགས་ཀྱི་སྐབས་སུ་སོས་དལ་དུ་གནས་པ།གནས་མའམ་ངོ་མ་ཡིན་ཞེས་གོ་དགོས ཡིན། །
རྟག་ཏུ་བས་མཐའི་ཚུལ་ན་གནས་པ་སྤྲོ། །རྣམ་འགྱུར་གྱི་དཔེ།འདུལ་བ་འཛིན་ཁྱོད་ཐུབ་དབང་གི། དགྲ་
བཅོམ་འཁོར་ནས་བྱོན་པ་བཞིན། །ལུས་ཀྱི་ངུར་སྨྲིག་རྒྱལ་མཚན་འདི། །ལི་ཁྲིའི་མཚོ་ནས་བཏོན་པ་
བཞིན། །འབྲུ་མང་ཚིག་བསྡུས་ལ།ཟླ་བའི་ཞལ་ལ་ཨུཏྤ་ལ་ཡི་སྤྱན །བྱི་རུ་མཆུ་སྒྲོས་གངས་རིའི་ཚེམས་
ཕྲེང་ཅན། །དབང་གཞུའི་རྒྱན་ལྡན་པི་ཝང་ཁུ་བྱུག་སྒྲོགས། །ཀུན་གྱིས་རྣ་བར་འཇེབས་པའི་དབྱངས་
ལྡན་པ། །ངང་ཚུལ་ནི།རབ་ཏུ་བྱུང་བ་མཐོང་བས་གུས་པ་ནི། །སེང་གེ་ཡི་དམ་བརྟན་གྱི་ངང་ཚུལ་འཛིན། །
མཐའ་དག་གཟུགས་ཅན་ནི།ཚོགས་གཉིས་ཆུ་གཏེར་ཆེ་ལས་འཁྲུངས །སྤངས་དང་རྟོགས་པའི་དཀྱིལ་
འཁོར་རྫོགས། །ཐུགས་རྗེའི་བདེ་སྟོང་འགྱེད་པ་ཡིས། །སྐལ་བཟང་འདབ་སྟོང་དཔྱིད་དུ་འབར། །
ལྡན་པའི་གཟུགས་ཅན་ནི།མཁྱེན་རབ་ནམ་མཁའི་ཀློང་ཡངས་ལས། །བརྩེ་ཆེན་ཐུགས་རྗེའི་འོད་དཀར་
གཡོ། །བྱིན་རླབས་བསིལ་ཟེར་སྤྲོ་བ་ཡིས། །གདུལ་བྱ་ཀུནྡའི་ཚལ་རྣམས་བཞད། །མི་ལྡན་པའི་གཟུགས་
ཅན་ནི།ཀུན་གཞི་གཉུག་མའི་རྒྱ་མཚོ་ལ། །རྩལ་སྣང་འགག་མེད་འཇའ་ཚོན་ཤར། །སྣང་སྟོང་ནམ་
མཁའ་དྭངས་པ་ལ །རྣམ་རྟོག་རི་མོ་རྟག་ཏུ་བཀྲ། །ཁྱད་པར་གཟུགས་ཅན་ནི ཐུབ་བསྟན་ཁང་བཟང་
མངོན་མཐོའི་རྩེར། །བཤད་སྒྲུབ་ཏོག་གིས་ལེགས་མཛེས་པའི། །མི་ནུབ་རྒྱལ་མཚན་བསྒྲེངས་པ་
228

སྙན་ཚིག་གཅེས་ནོར་སྣ་ཚོགས།
ཡིས །མི་མཐུན་ཕྱོགས་ལས་རྒྱལ་གྱུར་ཅིག །ཏིང་ངེ་འཛིན་གྱི་རབ་བརྟགས་ནི།དམ་ཆོས་འདུལ་བས་ས་
གཞི་ཀུན། །ལི་ཁྲིའི་ཚོན་གྱིས་བྱུག་པ་བཞིན། །ཞི་དུལ་བག་ཡོད་སྤྱོད་ལམ་རྣམས། །ཀུན་ལ་རྒྱལ་
བས་སློབ་པ་བཞིན། །སྨད་པའི་མཚུངས་སྦྱོར་ནི།སྐྱེ་བོ་ངན་པ་བཀུར་བ་དང༌། །ནོར་སྲུང་ཁང་སྟེང་བཞག་
པ་དང་། །འབབ་ཆུ་དག་ནི་བཀག་གྱུར་ཡང༌།།ཐུར་དུ་འགྲོ་འདོད་ངང་ཚུལ་ཡིན།།ཞེས་སོ །རྒྱུ་གཞན་
སྟོན་པའི་སྲིད་པ་ཅན་ནི།སོ་ནམ་མ་བྱས་མྱུ་གུ་ཐམས་ཅད་འཁྲུངས །རྡུལ་གྱིས་མ་བཏབ་གངྒ་ཐམས་ཅད་
རྙོགས། །མགྲོན་གྱིས་མ་བསྡུས་འདབ་ཆགས་མང་པོ་བསླེབས། །དབྱར་གྱི་དུས་འདིས་འགྲོ་བ་ཡིད་
རབ་དགའ། གཉིས་པ། ཚོན་གྱིས་མ་བསྒྱུར་མགོ་སྐྱེས་དཀར་པོར་སོང༌། །རྐྱེན་ངན་མ་བྱུང་སོ་ཡི་
གྲལ་རིམ་ཞིག །ནད་ཀྱིས་མ་གདུང་ལུས་ཀྱི་དབང་པོ་ཉམས། །ཆང་གིས་མ་མྱོས་རྐང་པའི་གོམ་
སྟབས་འཁྱོལ། །རང་གི་ངོ་བོ་ཙམ་སྟོན་པའི་སྲིད་པ་ཅན་ནི།རང་བཞིན་གྱིས་ནི་དཀར་ཞིང་བསིལ་ཟེར་ལྡན། །
མ་བསྣན་མ་ཕྲིས་འཕེལ་འགྲིབ་མང་པོ་བྱེད། །དགའ་ནས་མིན་པའི་ཀུནྡ་རབ་ཏུ་དགོད། །འཚེ་བ་
མེད་ཀྱང་བྲལ་བས་ཉེན་ལ་གནོད། །སྔོན་མེད་བསྡུས་བརྗོད།འདམ་ལས་མ་སྐྱེས་འདམ་གྱིས་མ་གོས་པའི། །
དྲི་བསུང་རིང་འཐུལ་སྦྲང་རྩིའི་བཅུད་རབ་ལྡན། །བུང་བའི་ཚོགས་རྣམས་རྟག་ཏུ་འཁོར་བ་ཡི། །
འདབ་བརྒྱད་འདི་ནི་བདག་གི་གཙུག་རྒྱན་། ཁྱད་འཕགས་ཕུལ་བྱུང་།ལུང་རྟོགས་ཡོན་ཏན་རྨད་བྱུང་
དྲིན་ཆེན་རྗེ། །འཆད་རྩོད་རྩོམ་སོགས་རྣམ་དཀར་ཕྲིན་ལས་བརྒྱས། །རླབས་ཆེན་བསྟན་པའི་བྱ་བ་
མཛད་པ་ལ། །མཉམ་མེད་བུ་རམ་ཤིང་པས་འགྲན་ནུས་མིན། །སེམས་མེད་རབ་བརྟགས་འདྲ་སྒྲ་ཅན བློ་
བཟང་གྲགས་པས་ཐུབ་བསྟན་རབ་སྤེལ་ནས། །ངུར་སྨྲིག་འཆང་བས་ནོར་འཛིན་བཀང་བ་ལ །ཉི་
ཟླ་གཟའ་སྐར་ཚོགས་རྣམས་ནམ་མཁའ་ལ།།ཡ་མཚན་ལྟད་མོ་ལྟ་ཕྱིར་ལྷགས་པ་འདྲ། །སྙམ་དང་དོགས་
སྒྲའི་རབ་བརྟགས།རྒྱལ་བའི་མཚན་དཔེའི་གཟི་བྱིན་མ་བཟོད་ནས། །ཉིན་བྱེད་ཆུ་འཛིན་ཕུང་པོར་ཡིབ་
བམ་སྙམ། །མི་བདག་བོད་ཀྱི་རྒྱལ་པོའི་གགྀ་བྱིན་གྱིས། །ཤར་ཕྱོགས་གོང་མ་ཡུལ་གཞན་བྲོས་ཀྱིས་
དོགས། །ཆ་ལས་སྨད་པ།ཆོས་བརྒྱད་ཆོས་ལ་རབ་ཏུ་མཁས །ཚུལ་འཆོས་འདུལ་ཁྲིམས་ངོས་ན་། །
ལེན་ལ་རེ་བའི་སྦྱིན་པ་གཏོང་། །བླ་ཆེན་འདི་རྣམས་མཚར་ཆེ། །ཆ་ལས་སྨད་ཀྱང་དོན་ལ་བསྟོད་པ།སྲོག་
འཚོ་ཙམ་ལས་ཟས་གོས་དབེན། །དཀའ་སྤྱད་དྲག་པོས་ལུས་སེམས་གདུང༌། །མི་ཡི་ཆོས་ལུགས་མི་
229

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མཁས་པས །དེང་དུས་བཤེས་གཉེན་གྲལ་ནས་དོན། །འཇིགས་རུང་གི་ཉམས འཇམ་དཔལ་ཁྲོས་པ་
འདི་མཐོང་ན། །ཁྲོ་བོ་རྣམས་ཀྱི་ལག་ཆ་ཤོར། །གཟའ་དང་རྒྱུ་སྐར་ས་ལ་ལྷུང༌། །འདས་པའི་ལྷ་ཡང་
སྐྲག་པར་བྱེད། །ཡོན་ཏན་ལྷན་ཅིག་བརྗོད་པ།དབྱངས་ཅན་ཞལ་གྱི་དཀྱིལ་འཁོར་ནི། །ཉ་རྒྱས་ཟླ་དང་ལྷན་
ཅིག་དཀར། །རབ་མཛེས་དབུ་སྐྲའི་ཐོར་ཚུགས་ནི། །བཻཌཱུརྱ་དང་ལྷན་ཅིག་སྔོ །གང་ཞིག་ཡིད་ལ་
དྲན་ཙམ་གྱིས། །འཆད་རྩོད་རྩོམ་ལ་ཐོགས་མེད་པ། །འཇམ་དཔལ་ཡབ་ཡུམ་ཐུགས་རྗེའི་མཐུ །
འགོག་མེད་བཀྲ་ཤིས་དཔལ་འབར་ཤོག། །།
230

༄༅། །སྙན་ངག་གབ་ཚིག་གསལ་བར་འབྱེད་པའི་ལྡེའུ་མིག་ཡོད་དོ་ཨང་།
ཀརྨ་རིན་ཆེན་དར་རྒྱས
ན་མོ་ཡཱ་གོ་ར་སཱའ་བྷི་ཛྙ།ཙེ་ཏཿཀསྨཱཏྲཱཀུབྱསི། ཨསྠཱནཏུཾདིཏཻརིབྷི། ར་ལ་མཱ་ལོ་ཏེ་ཀྵ་ཎེ།
བདག་གི་གནོད་པའི་སེམས་ཀྱིས། །ཤེས་པ་མེད་ལ་ཅི་སླད་ཁྲོ། གནས་མིན་ངུ་བ་འདི་ཡིས་ནི། །
ཅི་བྱེད་ཀུན་ཏུ་མིག་དམར་མ། །བདག་གི་བ་ལང་རོ་སེམས་ཀྱིས། །ཤེས་པ་མེད་ལ་ཅི་སླད་། །
གནས་མིན་ངུ་བ་འདི་ཡིས་ནི། །ཅི་བྱེད་ཀུན་ཏུ་མིག་དམར་མ། །དབྱངས་ཅན་དགྱེས་གླུར་ཨསྨཏ་ལ་
ཊ་བྱིན། ཨསྨཏ་མད༵་དུ་བསྒྱུར་རྗེ་འབྲེལ་ཕྱིས།རྟགས་མཐའི་ཨ་ཨེ། ཨེ་ཨ་ཡ་བྱས་ཤིང༌། ཡ་སྲོག་
མེད་ཊཱའི་ཨཱ་ལ་དྲངས་པས་མ་ཡ་གྲུབ་པར་འདོད་པ་དང་། བདག་གི་སྐད་འདོད་མེ་ལ་སླར་ཡང་རྣམ་
དབྱེ་གསུམ་པའི་ཊཱ་སྦྱར་བར་འདོད་པ་རྣམས་མི་འཐད་པར་དྷརྨ་སུརྻས་གསུངས་སོ། །དེ་ལ་དང་པོ་
འདད་པ་ནམ་
གབ་བྱའི་དབང་དུ་བྱས་ན། བདག་གི་སྐད་དོད་ཨསྨཏ་ལ་རྣམ་དབྱེ་དྲུག་པའི་གཅིག་ཚིག་ཏས་བྱིན།
ཨསྨཏ་རྣམ་དབྱེ་དང་བཅས་པ་མེ་རུ་བསྒྱུར།དེའི་ཕ་རོལ་དུ་གནོད་པའི་སྐད་དོད་ཨཱ་གས་བཞགམེའི་
ཨེ་ཨ་ཡ་རུ་བསྒྱུར།ཡ་སྲོག་མེད་ཨཱ་གས་ཀྱི་ཨཱ་ལ་དྲངས་གས་ཀྱི་ས་རྣམ་བཅད་དང༌།དེའི་ཕ་རོལ་དུ་
ར་ལ་རོའི་སྐད་དོད་བཞགརྣམ་བཅད་ཨུ་རུ་བསྒྱུར་ཞིང་མཚམས་སྦྱར།གོང་དུ་དགག་ཚིག་གི་ན་ཉ་བི་
ན་བཞག་པས། ན་མ་ཡཱ་གེ་ར་ས་ཞེས་གྲུབ་པ་དང༌།གབ་བྱེད་ལྟར་ན་བདག་གི་སྐད་དོད།ཨསྨད་ཀྱི་
ད་བཞགཨསྨ་མ་རུ་བསྒྱུར། དེ་ལ་རྣམ་དབྱེ་གསུམ་པའི་གཅིག་ཚིག་གི་ཊཱབྱིན། ཨ་ཙཱ་ལ་ཡ་འོས་མ་
བསྒྱུར་བ་ལ་དའི་ཡ། ཡ་སྲོག་མེད་ཊཱའི་ཨ་ལ་དྲངས་པས། མ་ཡ་བདག་གིས་ཞེས་གྲུབ། གོ་བ་ལང༌།
ར་ས་རེ་སྟེ་གབ་བྱ་དང་གབ་བྱེད་ཀྱི་སྒྲ་སྒྲུབ་སོ་སོར་དགོས་སོ།།
231

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གབ་ཚིག་བཅུ་དྲུག་གི་དང་པོ་ཀུན་ཏུ་ཚོགས་པ་ནི། རྣམ་དབྱེ་དང་མཚམས་སྦྱོར་སོགས་ཀྱི་
སྒོ་ནས་སྒྲ་འདྲེས་ཏེ་དོན་སྦས་པ་ནི་ཀུན་ཏུ་ཚོགས་པའི་གབ་ཚིག་སྟེ་བོད་སྐད་ལ་གཅོད་མཚམས་ཐ་
དད་པས་འཁྲུལ་གཞི་འབྱུང་བའོ །ཀུན་ཏུ་ཚོགས་པའི་གབ་ཚིག་ལ་ཟ་ཧོར་རིག་པ་འཛིན་པས། དུ་
རྭ་ཀཱ་ར་ཏ་ཡ་བྱཱ། །ཚུལ་འདི་མ་ལུས་སྟོན་པ་ཡི། །ས་འཛིན་ཕག་ཏུ་མལ་འཆའ་བའི། །འབྲི་སྟག་ཀར་
གསུམ་རྣམ་པར་ཐར། །ཚིག་རྐང་ཐོག་མའི་སྒྲིབ་བྱ་ནི། །སྐྱོན་དུར གྱི་འབྱུང་ཨཱཀ་ར་གནས་ཁྱོད་ཏ་ཡཱ་
འཇིག་ཧྰུཾ་སྦྱོར་ཨཱུ་སྒྲིབ་བྱེད་ནི། དུར་སྟོབས་ཨཱ་འཛིན་བྱེད་ཀ་པ་ཁྱེད་ཏཱ་ཡཱ་འབྱོར་བི་སྦྱོར་ཨཱུ་རྒྱ་གར་གྱི་
ལུགས་སྲོལ་ལྟར་རྣམ་དབྱེ་དང་མཚམས་སྦྱོར་ལ་བརྟེན་པའོ། །ཡང་ན་གབ་བྱེད་དཀར་ནག་དམར་
ལྟ་བུ་ལ།དོན་གབ་བྱ་གདོང་དཀར་པོ སེམས་ནག་པོ་སྟེ་ཆགས་མྱོས་ཀྱི་མུན་པ། མཆུ་སྒྲོས་པདྨ་
དམར་འབར་བ་ཉིད་དོ། །
གཉིས་པ་བསླུ་བྱེད་ནི། གབ་བྱའི་དོན་མཆོག་ཏུ་གྱུར་པ་དེ་མི་མཛེས་པ་ཞིག་ཏུ་འཁྲུལ
འཁྲུལ་ནས་བསླུ་བ་སྟེ། བི་ན་ཡ་ཀ་རྣམ་འདྲེན་དང་ལོག་འདྲེན་གཉིས་ལ་འཇུག་ཀྱང་ཡོངས་གྲགས་
ལོག་འདྲེན་དུ་འཁྲུལ་པ་དང་། མིག་མི་འཛུམ་ཉ་དང་ལྷ་དང་སྤྱན་རས་གཟིགས་གསུམ་ལ་འཇུག་
ཀྱང་ཆེ་ཆུང་གིས་ཡོངས་སུ་གྲགས་པ་ལ་འཁྲུལ་པ་སྐྱེ་ནས་བསླུ་བར་བྱེད་པའོ །ལྔ་པ་ཆེན་པོས།
ཁྱོད་མཐོང་ལུས་ནི་གཙུག་ཕུད་ཅན། །བརྟན་པའི་ཡིད་ནི་གཡོན་ལ་གནས། །ངག་གི་རྐང་པ་འཐེང་
པོར་འགྱུར། །མེ་ཏོག་མདའ་ནི་སྲིད་ན་མང༌། །གབ་བྱེད་རྨ་བྱ་རྐང་གཡོན་འཐེང་བ།གབ་བྱ་ལུས་ཕྲ་
མའོ །
གསུམ་པ་རིམ་པ་བྲལ་བའི་གབ་ཚིག་ནི་ཚིག་གོ་རིམ་འཁྲུགས་པས་དོན་ལ་རྨོངས་པ་
བསྐྱེད་དེ་གབ་པ། དབྱངས་ཅན་དགྱེས་གླུར་གབ་པ་། དབྱངས་ཅན་ལྷ་མོའི་ཐུགས་རྗེ་དེ། །རྣམས་
ཀྱིས་འགྲོ་བློ་རབ་ཏུ་བསྐྱེད། །ལེགས་ལྡན་ཤེས་རབ་ཅན་དགར་གྱུར། །ངན་པ་རབ་ནག་རྒོལ་རྨོངས་
བཞིན། །ཞེས་འདོན་དགོས་པ་བཞིན་ཏེ། བྱམས་ལྡན་དགའ་མར་འགྲོགས་པས་བདག །ཡིད་ལ་
ཟུག་རྔུའི་ཚེར་མས་འབིག ཁྱོད་དང་སྐད་གཅིག་བྲལ་བས་ཀྱང་། །མཆོག་དགའ་གསར་པའི་བདེ་
བ་རྒྱས། །ཞེས་པའི་དོན་གོ་རིམ་བསྡེབས་ནས་ཤེས་དགོས་པ་བཞིན་ནོ། །
232

སྙན་ངག་གབ་ཚིག་གསལ་བར་འབྱེད་པའི་ལྡེའུ་མིག
བཞི་པ་རབ་བཅོམ་གྱི་གབ་ཚིག་ནི་སྒྲ་དོན་གང་རུང་སྦྱར་བས་དོན་རྟོགས་དཀའ་བ་ཚིག་
གི་ནུས་པ་རབ་ཏུ་བཅོམ་པ་ལྟ་བུ་ཡིན་ཀྱང༌། སྙན་ངག་མེ་ལོང་གཞུང་གི་རྒྱ་དཔེའི་སྐད་དོད་ལ་གོ་
དཀའ་བ་ཡོད་ཀྱང་ད་ལྟ་བོད་སྐད་ལ་ཕབ་ཟིན་པས་གོ་དཀའ་བ་རང་མེད་པ་ཡིན་། །དཔེར་ན། ཀཻ་
ལ་ཤ་རིར་མ་བརྟེན་པའི །འདོད་པའི་ལུས་རྩལ་རབ་ཏུ་རྗོགས། །ཆགས་སྲེད་རལ་པའི་ཕོན་པོ་ཅན། །
དགའ་བ་འཕྲོག་བྱེད་གདོང་ལྔ་སུ། །ཞེས་པ་གབ་བྱ་མཛའ་བོ་ཆགས་ལྡན། གབ་བྱེད་སེང་གེའོ། །
འདི་ལ་དཔང་ལོ་ཆེན་པོས་གོང་གི་བྱ་དཀའ་ལས་གནས་གཅིག་ཏུ་ངེས་། །མུ་ཅོལ་ཧ་ཧ་མི་སྒྲོགས་
མཁའ་འགྲོས་མཚན། །རི་འགྲོ་དབང་འཁྱོག་མིག་སོ་ལྡན་མ་སྐྱེ་བོ་ངན་པའི་སྤྱོད་ཚུལ་ལ་མ་ཆགས་པ་ཆགས། །
འཁྱོག་སྒྲོགས་གངྒཱའི་ཆུར་འཇུག་སྡིག །བྱ་རོག་འཇོམས་པ་མཐོ་རིས་འགྲོ། །དེ་དག་གི་གོ་དོན་ནི
ཧ་ཧ་ཞེས་མུ་ཅོར་མི་སྒྲོགས་ཤིང༌།མཁའ་འགྲོ་ཉི་མས་མཚན་པའི་རབ་ཀྱི་རྩེར་འགྲོ་། དབང་པོ་
མིག་སོགས་འཁྱོག་པོ་དང་ལྡན་པ། སྐྱེ་བོ་ངན་པའི་སྤྱོད་ཚུལ་ལ་མ་ཆགས་པ་ཅན་ཁྱོད་འཁྱོག་ཅིང་
འགྲོ་བ་དང༌། སྐད་སྙན་པ་ལྷུང་ལྷུང་དུ་སྒྲོགས་པས་གངྒཱའི་ཆུར་ནི་འཇུག་བཞིན་པས་སྡིག་པ་བྱ་རོག་
ལྟར་ནག་པོ་འཇོམས་པས་མཐོ་རིས་སུ་འགྲོའོ། །འདི་ཉིད་རབ་བཅོམ་ཡིན་པའི་ཚུལ་། སྙན་
གྲགས་མཐོ་རིས་སུ་འགྲོ་བ་དང༌། མཁའ་འགྲོས་མཚན་པའི་རིར་འགྲོ་ཞེས་པ་དང༌། སྡིག་པ་དང་བྱ་
རོག་གཉིས་ནག་པོ་ཡིན་པའི་མཚུངས་ཆོས་བཀོད་ནས། བྱ་རོག་འཇོམས་ཞེས་གོ་དཀའ་བས་སོ། །
དཀར་བས
འདི་ལ་ཚངས་སྲས་བཞད་པས། དོན་སྨྲ་ནུས་བྲལ་ལྕེ་རྐྱོང་ཞིང༌། །རྣམ་འཁྱོག་གཞན་ལ་སེམས་
དཔའི་ཡིད། །ཉེ་བར་གནས་རྣམས་རབ་བཅོམ་ནས ཁུང་བུར་ཉལ་བའི་སྦྲུལ་དེའུ ཞེས་གབ་བྱ་རི་
ཁྲོད་པ་ཟོག་པོ་དང་གབ་བྱེད་སྦྲུལ་ལོ། །ཞེས་གསུངས་སོ། །འདི་ལ་བརྗོད་བྱེད་ཀྱི་སྒྲ་ཤིན་ཏུ་གྲགས་
ཆུང་ཞིང་ཡོངས་གྲགས་མ་ཡིན་པས།སྒྲ་དེ་དོན་དེར་འཇུག་ཐུབ་པ་ཁོ་ནས་བརྗོད་པས་གོ་དཀའ་ཞིང་
གབ་བྱའམ། བརྗོད་བྱའི་དོན་དེ་དེས་རབ་ཏུ་བཅོམ་པ་ལྟ་བུའོ། །འདིའི་རྩཚིག་གི་རྒྱ་དཔེར་ཀཱ་ལ་
ཞེས་ཡོངས་གྲགས་དུས་ལ་འཇུག་ཀྱང་འདིར་རྐང་པ་འཇུག་པ་དང༌།ཙནྡྲ་ཟླ་བ་ལ་འཇུག་པ་འདིར་
མཛེས་པའམ་ཡིད་དུ་འོང་བ་ལ་འཇུག་པ་དང༌།དྷཱ་རི་ཎཿཡང༌། དྷར་འཛིན་པའི་དོན་ལ་ཨེན་རྐྱེན་ལྟ་
བུར་སྣང་ཡང༌།དྷཱ་རི་བརྟེན་པའི་དོན་ལ་ཎ་ཡིག་གིས་དགག་པ་དང༌།ཁྱཱ་ཏ་ཡ་རྐང་གདུབ་དྲིལ་ཆུང་
233

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཅན་ལ་འཇུག་པས། ཡོངས་གྲགས་ཀྱི་སྒྲ་དེ་རྣམས་ཀྱིས་བརྗོད་དོན་བཅོམ་པ་ལྟར་སྣང་བས་རྟོགས་
དཀའ་ཞིང་སྦས་པའོ། །
ལྔ་པ་མཐུན་གཟུགས་ཀྱི་གབ་ཚིག་ནི དངོས་པོ་གང་དང་གང་ཡིན་པ་ལ་ཕལ་པའི་ཚིག་
བཏགས་ནས་དོན་བཀོད་པའི་ཕལ་ཚིག་དེ་རུ་གོ་ཞིང་འཁྲུལ་པ་སྐྱེ་བ་ཡིན་ལ་རྩ་ཚིག་གབ་བྱ་སྐྱིད་
ཚལ་དུ་བུད་མེད་མཐོང་བ། གབ་བྱེད་དེ་ལ་འཁྲི་ཤིང་གི་ཐ་སྙད་བཏགས་ནས་བརྗོད་པ་ཙམ་སྟེ།དེ་
ཡང་བུད་མེད་ཀྱི་ལག་པ་ཡལ་ག་དང་། སོར་མོ་ཡལ་འདབ་དང་སེན་མོ་མེ་ཏོག་གི་དོག་པ་སྣུམ་པ་
ཅན་ཞེས་བཏགས་པས ཡལ་ག་སོགས་འཁྲི་ཤིང་གི་ཆོས་མང་པོ་བརྗོད་པའི་ངག་ཚིག་གིས་དོན་
བསྒྲིབས་ནས་བུད་མེད་ཡན་ལག་ལྔ་པ་ཅན་མཐོང་བ་ལ། འཁྲི་ཤིང་ཡལ་འདབ་ལྔ་པ་ཅན་མཐོང་
ཞེས་མཐུན་པའི་གཟུགས་གཞན་པ་གཅིག་དཔེ་བསྒྲིབས་པས་ན་དེ་སྐད་།།འདི་ལ།སྐྱབས་མགོན་
ལྔ་པ་ཆེན་པོས།རྨ་མེད་སྡོང་བུ་ཡལ་ག་ཟུང་། །ལོ་འདབ་སེར་པོས་མངོན་པར་ཀླུབས། །མངར་བའི་
དྲི་ངད་ཞིམ་པའི་འབྲས། །ལྡན་པའི་སྟོན་གྱི་ལྗོན་ཤིང་མཐོང༌། །ཞེས་གབ་བྱ་དགེ་སློང་དང་། གབ་
བྱེད་སྟོན་གྱི་ལྗོན་ཤིང་སྨིན་པའོ། །ཡང་ན། སྐྱེ་རྒུའི་མུན་པ་བསལ་བྱེད་ཅིང༌། །ཕན་བདེའི་སྣང་བ་
ཆེས་འབར་ཞིང༌། །རྟ་བདུན་ལྷ་མིན་ལས་རྒྱལ་བ། །འགྲོ་བའི་བསོད་ནམས་དཔལ་ལས་ཅི། །ཞེས་
གབ་བྱ་བླ་མ་དང་གབ་བྱེད་ཉི་མའོ། །འདི་དོན་གཞན་བཀོད་པ་དང་མི་འདྲ་སྟེ་དོན་མཐུན་ཙམ་
བསྟན་རྒྱུ་ཡོད་པས་ཆོག་གོ། །
དྲུག་པ་རྩུབ་མོའི་གབ་ཚིག་ནི་མཚན་ཉིད་བཤད་བྱ་ཡོད་ཙམ་གྱི་སྒྲ་དོན་ངེས་ཚིག་དང་ལྡན་
པའི་སྒོ་ནས། ད་ནི་བཟོད་པར་འདུག །སུ་ཡིས་བྱེད། གཞན་གྱིས་གཞོམ་ཞེས་པ་ལྟ་བུའི་ཚིག་རྩུབ་
དང་ལྡན་པའམ་ལོ།གྲགས།ཟེར་གསུམ་ལྟ་བུ་མ་རུང་པའི་ཚིག་དང་ལྡན་པ་ཞིག་དགོས་སོ། །ལྔ་པ་
ཆེན་པོས།ཆུ་ནང་སྐྱེས་ཤིང་ཆུར་བརྟེན་པ། །སྲོག་ལྡན་མང་པོ་ཁར་གནས་པའི། །ལྡིར་ལྡིར་སྐད་
ཀྱིས་ཁེངས་ན་ཡང་། །ནམ་ཞིག་ཞིག་ཚེ་གཞན་གྱིས་རྫི། །ཞེས་གཞན་གྱིས་རྫི་བ་ནི་རྩུབ་མོའི་ཚིག་
ཡིན་ལ།གབ་བྱ་པདྨ།གབ་བྱེད་ཆུ་སྲིན་ནོ། །ཡང་ན། ཆུ་སྐྱེས་གསར་པའི་ཚལ་ཞིང༌། །མྱོས་པའི་
གླུ་དང་མི་འབྲལ་ཡང༌། །ཁ་དུས་གྲང་བས་ཉེར་མཚོན་ཚེ། །མི་འདོད་གནས་ངན་དུ་མས་གཞོམ། །
234

སྙན་ངག་གབ་ཚིག་གསལ་བར་འབྱེད་པའི་ལྡེའུ་མིག
གཞོམ་ཞེས་པ་རྩུབ་མོ གབ་བྱ་མཛེས་མ། གབ་བྱེད་བུང་བ། འདིའི་གབ་ཚིག་འདི་ཕན་ཚུན་སུ་
ལའང་འབྱར་འགྲོ་བ།གབ་བྱ་དེ་འཇིག་རྟེན་ན་གྲགས་ཆུང་བ་ལ།ངེས་ཚིག་མི་རྟག་པའི་ཆོས་ཅན་
ལྟ་བུ་སྟོན་རྒྱུ་ཡོད་པ་ཞིག་གོ། །འདི་ལ་འགྱུར་ཚུལ། བཅུད་ལྡན་བཅུད་ཀྱི་ཁང་པ་རུ །སོ་ཡི་འོད་
ཀྱིས་རང༌། དབང་རྒྱུ །བཅུད་ལྡན་རྫིང་བུར་མྱོས་བྱས་པ། །དེ་རྣམས་ད་ནི་བྱིང་བ་བཞིན། །ཆང་མ་
རྣམས་ནི་ཆང་ཁང་དུ། །སོ་ཡི་འོད་ཀྱིས་ཅི་དགར་འཁྱམས། །ད་ནི་མྱོས་པར་བྱས་དེ་རྣམས། །ཆང་གི་
རྫིང་བུར་བྱིང་བ་བཞིན། །འདི་ཕུལ་བྱུང་གི་བརྗོད་པ་གབ་བྱ་གབ་བྱེད་ཀྱི་དབྱེ་བ་ཆེར་མེད་པ།
ཡོངས་གྲགས་མ་ཡིན་པའི་སྒྲ་སྒྲུབ་དང་ལྡན་པ་སྟེ། རྐང་པ་དང་པོའི་པུ་རཿདང་རྐང་པ་བཞི་པའི་
མགོའི་སོ་སོར་ཞེས་པ་འདི་གཉིས་སྒྲུབ་ཚུལ་གྱིས་མགོ་རྨོངས་པར་བྱེད་པའོ །ཤོང་སྟོན་གྱི། ས་ལྷ་
རྣམས་ལྷ་ཡི་ཁང་པ་རུ །སོ་ཡི་འོད་ཀྱིས་དལ་བུར་རྒྱུ། །དྲི་བཟང་རྫིང་བུར་མྱོས་བྱས་པ། །དེ་རྣམས་
ད་ནི་རྒན་མོ་བཞིན། །གོང་བཤད་ཆང་གི་ར་བ་རྣམས་གབ་བྱ་དང༌།གབ་བྱེད་ལྷ་དྲི་བཟང་གི་རྫིང་
བུར་བྱིང་བ་བཞིན་ནོ་ཞེས་རྡོ་རྗེ་རྒྱལ་མཚན་པས་སོ། །
བདུན་པ་གྲངས་ཀྱི་གབ་ཚིག་ནི། གསལ་བྱེད་དབྱངས་གནས་སོགས་ཀྱི་སྡེ་བའི་གྲངས་
དང་གྲངས་ཀྱི་མངོན་བརྗོད་སོགས་ཀྱིས་གནས་ཀུན་རྨོངས་པར་བྱེད་པའོ །རྗེ་ཟིལ་གནོན་བཞེད
པས།ཐུབ་པའི་གྲོང་ཁྱེར་དབུས་བཞུགས་སྣ་ལྡན་སྔོན། །ལྔ་པའི་གསུམ་ལྔ་མཐར་གནས་བ་ཅན། །
ལེགས་པའི་ཡོན་ཏན་
མཚོ་ཡི་རྩེ་མོ་མཐར་གནས་ཕྱིར་ཡང་རོལ། །ལེགས་པའི་ཡོན་ཏན་མང་པོ་རྣམ་པར་སྟེར། །ཞེས་པ་
གབ་བྱ་བྲཱཧྨཎདེཝཱི་དང་གབ་བྱེད་སྡེ་བ་རྣམས་སོ། །ཡང་ན། སྤངས་རྟོགས་ཟུང་མཁྱེན་འཁོར་འདས་
བགྲོད་པར་བསྟི། །འབྱུང་བའི་སྐུ་དང་འདོད་ཡོན་ཡེ་ཤེས་ཀྱིས། །འགྲོ་བ་དུས་དང་ལམ་རྒྱུད་ཆུ་བོར་
སྒྲོལ། །བསྐལ་སྟོན་མིག་དང་ཁྲ་བོས་བདག་སོགས་སྐྱོངས། །ཅེས་གབ་བྱ་སངས་རྒྱས་སྟོང་དང་རྩ་
གཉིས།གབ་བྱེད་གྲངས་ཀྱི་མངོན་བརྗོད་།།
བརྒྱད་པ་རབ་བརྟགས་ཀྱི་གབ་ཚིག་ནི། གང་དུ་བརྗོད་པར་བྱ་བ་ངག་གི་དོན་དེ་རྣམ་པ་
གཞན་དུ་སྣང་བ་ནི་རབ་བརྟགས་ཀྱི་གབ་ཚིག་སྟེ། གོང་བཤད་ལེའུ་གཉིས་པའི་རབ་བརྟགས་ནི་
བྱིའུ་སྐད་སྒྲོགས་པ་ལ་སངས་རྒྱས་ལ་བསྟོད་པ་བྱེད་ལྟ་བུ་ཡིན་ལ་འདིར་ནི་སྒྲིབ་བྱ་དགེ་སློང་དང་
235

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
སྒྲིབ་བྱེད་ངང་པ་ལྟ་བུ་ལ། ཕན་ཚུན་གཉིས་ཀར་འཇུག་རུང་གི་ཆོས་ཞིག་བཀོད་ནས་དགེ་སློང་ལས་
གཞན་ངང་པར་སྒྲོ་བཏགས་པ་ལྟ་བུའོ། །རྗེ་ཟིལ་གནོན་ཆེན་པོས། གང་ཞིག་མཐོང་ཚེ་དགའ་བས་
འཛུམ། །སྟོན་ཅིང་ལུས་ཀྱང་ལྡེམ་ལྡེམ་། །འདར་ཞིང་རྣམ་པར་གཡོ་བ་དག །རྒྱས་པར་གྱིས་ཤིག་
དཀར་འཇམ་ཅན། །ཞེས་གབ་བྱ་ཟླ་བ་དང་ཀུན་ད་ལ་སྒྲོགས་བཏགས་པས་རབ་བརྟགས། གབ་
བྱེད་གཞོན་ནུ་དང་ལུས་ཕྲ་མར་འཁྲུལ་པ་སྐྱེས་པའོ །ཡང་ན། འགྲོ་ཞིང་འགྲོ་ཞིང་ཕྱིར་འཁོར་བ། །
དཀའ་ཞིང་དཀོན་པའི་ནོར་གྱི་བུ། །འཇིགས་རུང་འགྱུར་བས་གདུང་བ་ལ། །དེད་དཔོན་རྗེས་སུ་མི་
བཟུང་ངམ། །གབ་བྱ་འཁོར་བའི་སེམས་ཅན་གབ་བྱེད་དེད་དཔོན་དང་གྲུ་པ་ཚོང་དཔོན་ཏེ་དོན་ལ་བླ་
མ་ཡིན་ཀྱང་སྣ་ཚོགས་སུ་སྒྲོ་བཏགས་པས་རབ་བརྟགས་སོ །
དགུ་པ་མིང་དུ་འདུས་པ་ནི། མིང་སྣ་ཚོགས་པ་མང་པོ་འདུས་པས་བསྒྲིབས་ཏེ་གང་ཡིན་མི་
ཤེས་པའོ །གོང་ས་ལྔ་པ་ཆེན་པོས བློ་ལྡན་ཀུན་ཕན་མཚོ་ལས་སྐྱེས། །འཆི་མེད་གཙོ་བོ་རོལ་མོ་
མཁན།།ཉམས་འགྱུར་གར་གྱིས་རྣམ་བྲེལ་བས། །འདོད་པའི་དངོས་པོ་སྩོལ་ཅིག་ཀྱེ། །ཅེས་གབ་བྱ་
དབྱངས་ཅན་མ་དང་གབ་བྱེད་ཕུར་བུ། ཟླ་བ། པདྨ། བརྒྱ་བྱིན།དྲི་ཟ། གར་མཁན་བཅས་མིང་གི་
མངོན་བརྗོད་མང་པོས་བསྒྲིབས་པའོ།།ཡང་ན།གཏིང་མཐའ་བྲལ་བ་ལས་བྱུང་བ།།ཚད་མ་གསུམ་
དང་འབྲེལ་བ་ཡི། །འགྲོ་ཀུན་རྗེས་སུ་བཟུང་ནུས་པ། །ཚེ་མཀྵི་ཀ་ནོར་སུ་ཝརྞ།སྨན་དངོས།གྱི་བཅུད་ལེན་
མིན།།ཞེས་གབ་བྱ་གསོ་དཔྱད།གབ་བྱེད་སྒྲ།སྙན་ངགརྩིས།ཚད་མ།སྒྱུ་རྩལ།བཟོ་རིགཉི་ཟླ་ལ་
སོགས་སུ་འཁྲུལ་བའི་མིང་དུ་མ་འདུས་པས་སོ། །
བཅུ་པ་སྒྲིབ་པའི་གབ་ཚིག་ནི།ཚིག་དེ་དང་ཧ་ལམ་མཚུངས་པའི་ཆོས་གཞན་ལ་རེག་པས་
དེའི་དེ་ཉིད་གོ་ཞིང་།དོན་གཞན་བཤད་བྱའི་ཆོས་དེ་སྒྲིབ་པའི་གབ་ཚིག་ཞེས་བྱའོ། །སྔ་འགྲེལ་རྙིང་
པ་ལྟར་ན་འདིའི་གཞུང་ཚིག་ཏུ་གབ་བྱ་སྨད་འཚོང་མ་གབ་བྱེད་རྒྱལ་པོ་གཡོ་ཐབས་མཁན་།གོང་
ས་ལྔ་པས སྙིང་སྟོབས་ཆེན་པོས་མི་མཐུན་བཅོམ། །སྣ་ཚོགས་ཐབས་ཀྱིས་ཀུན་ལས་རྒྱལ །གང་
ཚམས་སྤྲུལ་པ་སྟོན་མཁས་ཁྱོད། །པད་དཀར་མིག་ཏུ་མངོན་པར་ངེས། །ཅེས་པ་གབ་བྱ་སངས་རྒྱས།
གབ་བྱེད་ཁྱབ་འཇུག་སྟེ། དེ་ཡང་ལྷ་ཁྱབ་འཇུག་གིས་དྲག་པོ་མཆོད་ཕྱིར་པདྨ་དཀར་པོ་སྟོང་གིས་
236

སྙན་ངག་གབ་ཚིག་གསལ་བར་འབྱེད་པའི་ལྡེའུ་མིག
གཏོར་མའི་གཟུགས་བྱས་པ་ལ།དྲག་པོས་དེ་ལས་གཅིག་མི་སྣང་བར་བྱས་པ་དང་། ཁྱབ་འཇུག་
གིས་མིག་གཅིག་ཕྱུང་ནས་པདྨ་དཀར་པོའི་གནས་སུ་བཀོད་པས་པད་དཀར་མིག་ཏུ་གྲགས་པ་དེར་
ངེས་སོ་ཞེས་ངེས་བཟུང་གི་སྒྲ་དང་བཅས་བསྒྲིབས་པ་ཉིད་དོ། །དཔེར་ན། དཀར་མཛེས་ཡིད་འོང་
ལྟ་ན་སྡུག །ཆགས་བྱེད་རི་དྭགས་མིག་ཟུར་ཅན། །མཐོང་ན་འདོད་ལྡན་དགའ་བར་བྱེད། །འདི་ཀོ་
ལུས་ཕྲ་མ་ཡིན་། །ཞེས་གབ་བྱ་བུད་མེད། གབ་བྱེད་ཟླ་བའོ། །འདིའི་རྩ་ཚིག་ལ་དབྱངས་ཅན་
རོལ་མཚོར་གབ་བྱ་ཕུན་སུམ་ཚོགས་པའི་དཔལ་དང་གབ་བྱེད་སྨད་འཚོང་མར་བཞེད་པ་ཉིད་ངེས་
པར་དོན་ལ་གནས་སོ །
བཅུ་གཅིག་པ་མཐུན་པའི་སྒྲའི་གབ་ཚིག་ནི། སྒྲ་སྦྱར་བའི་རྣམ་གྲངས་བཀོད་པས་དོན་
རྟོགས་དཀའ་བ་ཉིད་དོ། །དེ་ཡང་གཞུང་ཚིག་གི་དྷ་རཱ་འཛིན་མ་སྟེ་ས་གཞི། དེའི་སྔོན་དུ་དགག་ཚིག་
གི་ཨ་བཞག་པས་ས་མིན། དེ་དང་མིང་མཐུན་པ་ཨ་དྷ་ར་སྟེ་མཆུ་བཱ་ལ་ཞེས་པ་སྐྲའམ་། པྲ་ཞེས་
པ་རབ།པྲ་བཱ་ལ་ཞེས་རབ་ཏུ་གྱུར་པའི་སྐྲ་ནི་བག་མའི་ལན་བུ་དེ་དང་མིང་མཐུན་པ་ནི་བྱི་རུདེ་ལས་
རྒྱལ་བ་ནི་དེ་དང་མཚུངས་པའི་ཁ་དོག་ཅན་གྱི་མཆུ་སྒྲོས་ཏེ་མིང་མང་པོ་འདུས་ཤིང་སྒྲ་མཚུངས་
པས་སོ །དཔེར་ན། མ་རིག་མུན་པ་སེལ་བྱེད་ཅིང་། །འགྲོ་བའི་སྣང་བར་ལམ་མེ་བ། །གང་ཞིག་
བརྟེན་ན་ཕན་བདེའི་གཏེར། །འགྲོ་བའི་སྒྲོན་མེ་ཁྱོད་ལས་སུ །ཞེས་པ་གབ་བྱ་བླ་མ། གབ་བྱེད་
ཉི་མ།དེ་ལ་རྐང་པ་དང་པོར་བྱ་བ།གཉིས་པར་རིགས།གསུམ་པར་ཡོན་ཏན།བཞི་པར་རྫས་དང་
བླ་མ་དང་ཉི་མ་གཉིས་ཀའི་སྤྱི་མིང་དུ་འགྲོ་བ་ཞིག་ཏུ་མཁས་པ་ལ་ལས་བཞེད་ཀྱང་དབྱངས་ཅན་
རོལ་མཚོར་མ་གསུངས་སོ། །
བཅུ་གཉིས་པ་རྨོངས་པའི་གབ་ཚིག་ནི། ཚིག་གིས་མངོན་སུམ་དུ་དོན་བསྟན་ཀྱང་།ཚིག་
དེ་ཉིད་ཀྱིས་འཁྲུལ་གཞི་བྱས་ནས་མགོ་འཁོར་བར་བྱེད་པས་ན་རྨོངས་པའི་གབ་ཚིག་ཅེས་བྱའོ །
དབྱངས་ཅན་དགྱེས་པའི་གླུ་དབྱངས་སུ།ལྷོ་ཡི་རླུང་གིས་ཚ་གདུང་སྐྱེད། །འཇམ་པའི་སྟན་གྱིས་ལུས་
ནི་རྩུབ། །རྐང་ཆག་སྐྱ་རེངས་ཐོགས་མེད་འགྲོ །སྨིན་ལེགས་མཐོང་བས་མུན་པ་འཐིབས དོན་
འགལ་རྒྱན་དང་འདྲ་བ་ལ་རླུང་གིས་ཚད་པ་སྐྱེད་མི་ཐུབ་པ་ཅི་ཡིན་སྙམ་ནས་རྨོངས་པ་བསྐྱེད་པའོ །
237

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཤེས་བྱ་རིག་པའི་གནས་ཀུན་མི་ཤེས་པ །ཐོས་བསམ་སྒོམ་པས་ཕྱིར་ཟློག་བྱ་བའི་ལས མདོ་
སྔགས་བསྟན་འདི་འདོད་ཁྲོ་གཏི་མུག་གིས། །འཛིན་མིན་འཛིན་འདི་སྔོན་བསགས་འབྲས་མིན་ནམ།
ལྟུང་བ་འབྱུང་བའི་སྒོ་དང་པོ་མི་ཤེས་པ་དེ་ཐོས་བསམ་སྒོམ་པའི་བྱ་བས་ཕྱིར་ཟློག་པ་སྟེ་མེད་པར་
བྱས་ནས་འཁོར་ལོ་གསུམ་གྱི་བྱ་བས་ཆགས་སྡང་རྨོངས་གསུམ་མ་ཡིན་པས་འཛིན་ཞེས་སྐྱེས་བུ་དམ་
པ་གོ་དངོས་སུ་བསྟན་ཀྱང་རྨོངས་ཤིང་བསྒྲིབས་པ་བཞིན་ནོ། །
བཅུ་གསུམ་པ་ཡོངས་འཕྲོག་གབ་ཚིག་ནི། ཚིག་སྦྱོར་ཕྲེང་བའི་བདག་ཉིད་དེ་ཐག་རིང་
ཞིང་སྔ་མ་ལ་བརྟེན་ཕྱི་མ་རིམ་གྱིས་གོ་བ་ནི་ཡོངས་སུ་འཕྲོག་པ་སྟེ་གཅིག་ལས་གཅིག་འབྱུང་བ་ནི་འོ་
མ་ལས་མར་འཕྲོག་པ་བཞིན་ནོ། །ལྔ་པ་ཆེན་པོས།སྟོབས་ལྡན་གསོད་སྐྱེས་དག་གི་དགྲ། །ལྷར་
བརྟེན་རྣམས་ཀྱི་གཙོ་བོ་དྲུག །ཁྱུང་ཞོན་བུ་ཡི་དམག་ཚོགས་རྣམས། །རབ་བརྟུལ་བཀའ་བསྡུས་ཐལ་
བར་བརླག །གབ་པར་བྱ་བ་ནི་གསང་ཆེན་བཀའི་བསྡུ་བ་པོ་ཕྱག་ན་རྡོ་རྗེ། གབ་བྱེད་ཚིག་གི་ཕྲེང་བ་ནི།
ལྷ་མིན་སྟོབས་ལྡན་གསོད་པ་པོ་ལྷ་ཁྱབ་འཇུགདེ་ལས་སྐྱེས་པ་འདོད་ལྷ་སྟེ་ཁྱབ་འཇུག་གི་བུ་དགའ་
རབ་དབང་ཕྱུག་སྟེ། འདོད་པའི་དབང་ཕྱུག་འདོད་པའི་ལྷ། །དྲན་པའི་ཤིང་རྟ་དགའ་བའི་བདག
འཁོར་བའི་བླ་མ་ཡིད་ལ་ཉལ།སོགས་མིང་ལྔ་བཅུ་ཡོད་པ་ཉིད་དོ། །དེའི་དགྲ་ལྷ་ཆེན་དབང་ཕྱུགདེ་
ལྟར་འཛིན་ཅིང་བརྟེན་པ་པོ་ཕྱི་རོལ་པའི་མུ་སྟེགས་སྟོན་པ་སྡེ་དྲུག་དང༌།ཁྱུང་ཞོན་ནི་ཁྱབ་འཇུགདེའི་
བུ་ནི་བདུད་དེའི་དམག་ཚོགས་འཇོམས་མཁན་ནི་ཟས་གཙང་སྲས། དེའི་བཀའ་བསྡུ་བ་པོ་ཕྱག་རྡོ་
རྗེས་མུ་སྟེགས་སྟོན་པ་སྡེ་དྲུག་ཐལ་བར་བརླགས་པ་ནི་འཕྲུལ་བསྟོད་པ་ལས ཚེས་བརྒྱད་རྒྱལ་
ཆེན་སྡེ་བཞིས་མཆོད་པའི་ཚེ། །སེང་གེའི་ཁྲི་ལས་གླང་ཆེན་སྒྲ་སྐད་བཏོན།།སྲིན་ལྔ་དང་ཕྱག་ན་རྡོ་
རྗེ་སྤྲུལ །མུ་སྟེགས་སྐྲག་མཛད་ཁྱོད་ལ་ཕྱག་འཚལ་ལོ །ཞེས་གསུངས་པ་ལྟར་རོ །ཁྱབ་འཇུག་
གིས་བྱ་ཁྱུང་ཞོན་པའི་རྒྱུ་མཚན་ནི། བྱ་ཏྲི་ཏྲིའི་སྒོ་ང་རྒྱ་མཚོར་ཤོར་བ་གཤོག་པ་ཆུར་བཅུག་ནས་
འདོད་ཆགས་བྱས་པ་དྲང་སྲོང་གིས་སྨད་པས་བྱ་ཁྱུང་གིས་ཐོས་ཏེ་བྱ་ཁྱུང་གིས་གཤོག་པས་ནམ་
མཁའ་དང་རྒྱ་མཚོ་བཀབ་ཀླུ་སྐྲག་ནས་སྒོ་ང་གཏད་པ་དང་ལྷ་རྣམས་ཀྱང་སྐྲག་པས། ཁྱབ་འཇུག་དྲང་
སྲོང་རྒན་ཉམས་ཐག་པར་སྤྲུལ་པས་བྱ་ཁྱུང་བརྩེ་བ་སྐྱེས་པས་དགོས་སྒྲུབ་སྨྲས་ཚེ་མནའ་བཞག་
238

སྙན་ངག་གབ་ཚིག་གསལ་བར་འབྱེད་པའི་ལྡེའུ་མིག
ནས་འགྱུར་བ་མེད་པར་བྱས་ནས་ང་རང་ལྷ་ཡུལ་ཅིག་བྱས་ཏེ་ཁྱབ་འཇུག་གི་བཞོན་པར་གྱུར་པ་
ཉིད་དོ། །ཀུ་མུད་དགྲ་ཡི་དགྲ་གྱུར་པ། །དེ་ཡི་དགྲ་ལྟར་ནག་པ་གང༌། །ཚངས་པའི་དགྲ་ཡི་དགྲར་
གྱུར་གཙོ། །སྟོབས་བཅུ་མངའ་བས་ཡོངས་སུ་གཞོམ། ཞེས་པ། ཀུ་མུད་དགྲ་ཉི་མ། དེའི་དགྲ་སྲིན་
བྱ་དེའི་དགྲ་བྱ་རོག་ལྟར་ནག་པའི་སྡིག་པ་གང་ཞིགཚངས་པའི་དགྲ་ལྷ་མ་ཡིན། དེའི་དགྲ་སངས་
རྒྱས་སྲས་བཅས། དེ་དག་གི་གཙོ་བོ་བདག་ཅག་གི་སྟོན་པ་སྟོབས་བཅུ་མངའ་བས་རྣམ་པར་གཞོམ་
པ་ཞེས་དཔེ་ཡི་མངོན་བརྗོད་ཕྲེང་བར་སྤེལ་བ་སྟེ་གབ་ཚིག་གི་སྐབས་འདིར་དཔེ་མཆོག་དམན་གྱི་
སྐྱོན་མེད་པའང་ཤེས་པར་བྱའོ། །
བཅུ་བཞི་པ་གཅིག་སྒྲིབ་པའི་གབ་ཚིག་ནི།བརྗོད་པར་བྱ་བའི་རྟེན་དྲི་ཟའམ་མི་མ་ཡིན་ལྟ་
བུ་དེ་སྦས་ཤིང༌།དེ་ལ་བརྟེན་པའི་ལག་པའམ་སོར་མོ་ནི་མ་སྦས་པ་ཉིད།རྩ་བའི་ཚིག་ལ།ནམ་ཡང་
མཚོན་དང་བུད་མེད་ཀྱི། །ནུ་མའི་དཀྱིལ་འཁོར་ལ་མ་རེག །མི་མ་ཡིན་པ་འགའ་ཞིག་གི། ལག་ནི་
འབྲས་མེད་མིན་ནོ་ལོ། །འདིར་གབ་བྱ་རྟེན་ཟ་གབ་བྱེད་མི་མ་ཡིན་པ་འགའ་ཞིག་ཅེས་མིང་དངོས་
སུ་མ་སྨོས་ཤིང་བྱེ་བྲག་གི་ངོས་བཟུང་མ་བྱས་པ་ལག་པའི་བྱ་བ་དགྲ་བོ་འཇོམས་པའི་ཕྱིར་མཚོན་ཆ་
ལ་རེག་པ་དང་། འདོད་ཡོན་གྱི་རོ་མྱོང་བའི་ཕྱིར་བུད་མེད་ཀྱི་ནུ་མ་ལ་རེག་པ་མ་བྱས་པས། འབྲས་
བུའམ་དགོས་པ་མེད་པ་ཡིན་ཀྱང་འདིར་མི་མ་ཡིན་པ་འགའ་ཞིག་སྟེ་དམིགས་སུ་མ་བཟུང་བའི་
གཟུགས་ཀྱི་བྱེ་བྲག་གི་ལག་པ་ཤིང་ཨེ་རཎྜ་འདི་འབྲས་བུ་མེད་པ་མིན་ཏེ་ཡོད་དོ་ཞེས་པ་སྟེ།ཨེ་རཎྜ་
སྟེ་དནྡའི་ཤིང་ལའོ། །ཞེས་པས་འབྲས་བུ་དནྡ་ཡོད་པ་ཡིན་པས་འགྱུར་བཅོས་པའི་དོན། རྒྱ་དཔེར་
ཨ་ཕ་ལ་ཞེས་པ་འབྲས་མེད་དང༌།དེ་ལ་གོང་གི་ན་ཀི་ལ་ཞེས་པ་དགག་པའི་ན་སྦྱར་བས་འབྲས་མེད་
མིན་པ་སྟེ་འབྲས་བུ་ཡོད་པའོ། །འདིར་ཤིང་ལ་འབྲས་བུ་ཡོད་ཀྱང་། ལག་པའི་བྱེད་ལས་ཀྱི་འབྲས་
བུ་མེད་པས་མ་རངས་པའི་ཚིག་ལོ་གྲགས་ཟེར་གསུམ་ལས་ལོ་ཞེས་འབྱུང་བའོ། །ལྔ་པ་རིན་ཆེས་།
རྐང་འཐུང་གསར་པའི་འཁྲི་ཤིང་ལ། །ལོ་འདབ་ཁུར་གྱིས་རྣམ་དུད་པ། །རིན་ཆེན་གདུབ་བུས་སྤྲས་
པ་ཡི །སོར་མོས་མཚན་པ་འགའ་ལྟར་མཛེས །ཞེས་རྟེན་ལག་པ་སྦས་ནས་བརྟེན་པ་སོར་མོ་
བརྗོད་པ་བཞིན་། །ཡང་ན། སྦྱིན་པའི་ཕར་ཕྱིན་རབ་རྫོགས་ཤིང༌། །སྲིད་དང་ཞི་བའི་མཐར་མི་
239

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གནས། །མི་མཐུན་གཡུལ་ལས་རབ་རྒྱལ་མཚན། །མི་ཟད་གཏེར་གྱི་ནེའུ་ལེ་འཛིན། །རྟེན་རྣམ་ཐོས་
སྲས་སྦས་ནས་བརྟེན་པ་རྒྱལ་མཚན་དང་ནེའུ་ལེ་དངོས་སུ་སྨོས་པ་ལྟར་རོ། །
བཅོ་ལྔ་པ་གཉིས་ཀ་བསྒྲིབས་པ་ནི་རྟེན་དང་བརྟེན་པ་གཉིས་ཀ་སྦས་པའི་དོན་ཏོ། །གཞུང་
ཚིག་གི་གབ་བྱ་ནི་རྟེན་མགོ་དང་བརྟེན་པ་སྐྲ་གཉིས་ཀ་སྦས་ནས་རྒྱ་དཔེ་ལ།ཀེ་ན་ཀཿཞེས་ཡོད་པ་།
གང་དང་སུ་ཞིག་དང་། ཚངས་པ་དང་དབང་ཕྱུག་འགྲོགས་པ་སོགས་སུ་གོ་ཞིང་རྨོངས་པར་བྱེད་པ།
མགོ་དང་སྐྲ་གཉིས་ཀའི་དངོས་མིང་མ་སྨོས་པ་སྟེ། སྦྱིན་པའི་ཕར་ཕྱིན་རབ་རྫོགས་པས །ཟད་མེད་
གཏེར་ལ་མངའ་བརྙེས་པ། །རྣམ་གསུམ་ཚུལ་ལྡན་སྐྱེས་བུ་ལ། །འདོད་རྒུའི་ཆར་འབེབས་དབང་པོ་
རྒྱལ། །ཞེས་པ་རྟེན་རྣམ་ཐོས་སྲས་དང་བརྟེན་པ་རྒྱན་ཆ་ལུགས་ཐམས་ཅད་སྦས་ཤིང་གབ་པའམ།
ཡང་ན། དབང་ཡུལ་མི་མཛེས་པ་མིན་པ། མཚན་མི་ལྡན་པ་མིན་འགྲོགས་པས། །དགའ་བཞིའི་
འགལ་ཟླ་མ་ཡིན་པའི། །ཉམས་འགྱུར་སྒེག་པས་རབ་ཏུ་བྲེལ། །ཞེས་རྟེན་གཞི་ཨེ་དང་བརྟེན་པ་ཝཾ་
གཉིས་ཀ་སྦས་ཤིང་ཟུང་འཇུག་གི་ཉམས་གསལ་བའོ །
བཅུ་དྲུག་པ་ཡོངས་འདྲེས་ཀྱི་གབ་ཚིག་ནི་གོང་བཤད་ཀྱི་གབ་ཚིག་བཅོ་ལྔ་པོ་གང་རུང་
འདྲེས་པ་ཉིད་དོ། །རྩ་ཚིག་གི་གབ་བྱ་ཡི་གེའི་ཕྱི་མོ་ཙམ་ཡང་མ་བསླབས་པས་ཡི་གེ་མི་ཤེས་པའི་ངེད་
ཀྱི་བུ་འདི་ཨཀྵ་ར་སྟེ་འགྱུར་མེད་རྟག་པའི་རིག་བྱེད་ཤེས་ཀྱང་བླུན་པོར་འགྱུར་ཏེ།མཱ་ཏྲཾ་ཀ་སྟེ་ཡི་གེའི་
ས་དང་གསལ་བྱེད་ཙམ་ཡང་མ་བསླབས་།ཞེས་བརྗོད་རྒྱུ་ལཕྱི་མོ་དབྱངས་དང་གསལ་བྱེད་ཙམ་ཡང་མ་བསླབས་པ། ཞེས་བརྗོད་རྒྱུ་ལ། གབ་བྱེད་ཧ་ཡ་རྟ། ག་
ཛ་གླང་པོ། བྷ་ཊ་དཔའ་བོའི་དཔུང་བུ་ཆུང༌། སེ་ན་ཞེས་པ་སྡེ།མཱ་ཀ་སྟེ་མ་མེད་པའི་བུ་ཨཀྵ་ར་ཡི་
གེ་ཤེས་ཀྱང་བླུན་པོ་ཞེས་གོ་ཞིང་འཁྲུལ་པའོ །དེ་ཡང་སྒྲིབ་ཚུལ་ནི་བུ་ཡིན་པ་མ་མེད་པ་འགལ། ཡི་
གེ་ཤེས་པ་དང་བླུན་པོ་ཡིན་པ་འགལ་བ་སྟེ་ཡོངས་སུ་བསྲེས་ཤིང་གབ་པ་སྟེ།མིང་འདུས་པས་བསླུ་
བའི་གཟུགས་ཀྱིས་གབ་པ་ཉིད་དེ།དོན་ལ་གབ་ཚིག་གཉིས་པ་དང་དགུ་པ་གཉིས་བསྲེས་པ་ཡིན་ནོ། །
ཡིད་ཅན་ལྷ་དང་བཅས་པ་བརྟེན་པའི་གནས། །སྐུ་དང་ཡེ་ཤེས་ལོངས་སྤྱོད་དང་འགྲོགས་སུ། །
དཀར་པོའི་དགྲ་འཇོམས་དེ་ཡི་གྲོགས་དགའ་བ། །བསྟན་པའི་རྩ་ལག་ལྷ་ཡི་བླ་མ་ཡིན། །གབ་བྱ་
བདག་ཅག་གི་སྟོན་པ་འགྲོ་བ་ལྷ་དང་བཅས་པའི་བླ་མ་རྐང་པ་དང་པོ་སྤྱིར་བཏང་གོ་ཡུལ་མཐུན་པའི་
240

སྙན་ངག་གབ་ཚིག་གསལ་བར་འབྱེད་པའི་ལྡེའུ་མིག
གབ་ཚིགརྐང་པ་གཉིས་པའི་སྐུ་གསུམ་ཡེ་ཤེས་ལྔ་ལ་ལོངས་སྤྱོད་པ་གྲངས་ཀྱི་གབ སུ་ཞེས་
དམིགས་སུ་མ་བཟུང་བས་རབ་བཅོམ་རྐང་པ་གསུམ་པ་ཡོངས་འཕྲོགརྐང་པ་བཞི་པས་ལྷ་དང་
བཅས་པའི་བླ་མ་དང་དྲང་སྲོང་ཕུར་བུ་སོགས་སུ་གོ་ཞིང་མི་རྟོགས་པའོ །གབ་ཚིག་གསལ་བར་བྱེད་
པའི་ལྡེའུ་མིག་འདི་ཡང་ལྷ་ལྡན་དུ་སྙན་ངག་ཁྲིད་སྐབས་མཁན་རཏྣས་བཀོད་པ་དགེའོ །།
241

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
༄༅། །སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་
དཀའ་འགྲེལ་འཇམ་དབྱངས་བླ་མའི་ལེགས་བཤད་
ཅེས་བྱ་བ་བཞུགས་སོ། །
ཚ་ལོ་རིན་ཆེན་རྣམ་རྒྱལ།
བླ་མ་དང་འཇམ་པའི་དབྱངས་ལ་ཕྱག་འཚལ་ལོ །ཐུགས་རྗེའི་སྤྱན་རས་ཡངས་པའི་འོད་
ཀྱི་རླབས། །བདག་བློ་པདྨོའི་ནགས་སུ་ལྷུང་པ་ན། །རྣམ་དཔྱོད་འདབ་བརྒྱ་ལེགས་བཤད་བདུད་
རྩིའི་གཏེར། །སྤྲོ་མཛད་ཚངས་སྲས་ལྷ་མོས་དགེ་ལེགས་མཛོད། །རིན་ཆེན་བེེ་ཌཱུརྱ་ཡི་རྒྱུད་མང་
གང༌། །དྲི་ཟའི་སྒེག་མོས་བརྡུང་ལས་ཆེས་སྙན་པ། །དོན་རྒྱན་སོ་ལྔའི་དཀའ་གནས་ཇི་སྙེད་པ། །
འཇམ་དབྱངས་བླ་མའི་ལེགས་བཤད་ཇི་བཞིན་བཤད།།
དེ་ལ་འདིར་གང་བརྗོད་པར་བྱ་བ་ནི་ལེའུ་གཉིས་པའི་བརྗོད་བྱའི་གཙོ་བོ་དོན་རྒྱན་སོ་ལྔ་
འདི་ནི་གངས་ཅན་པའི་སྐད་ལ་ལེའུ་གོང་འོག་ལས་འབྱུང་བའི་རྒྱན་རྣམས་ལས་ཀྱང་གོ་བཅད་ཆེས་
ཆེ་བར་མཐོང་ཞིང་། སྙན་ངག་ཏུ་སྦྱར་བའི་ཐུན་མོང་དང་ཐུན་མོང་མ་ཡིན་པའི་གསུང་རབ་དགོངས་
འགྲེལ་དང་བཅས་པའི་བསྟན་བཅོས་རྣམས། འདི་ཉིད་ཀྱི་བརྗོད་བྱ་ལས་མ་འདས་པས དེས་ན་
ཚིག་གི་རྒྱན་གྱི་བསྟན་བཅོས་མཐའ་དག་གི་ནང་ནས་ཀྱང་རིག་པར་སྨྲ་བ་རྣམས་ཀྱིས་མི་ཤེས་སུ་མི་
རུང་བའི་ཡན་ལག་ཏུ་མཐོང་ནས་ཉུང་ངུའི་ཚིག་གིས་ལེགས་པར་རྣམ་པར་བཤད་པ་ཡིན་ནོ།།
འདི་ལའང་གངས་ཅན་ཕྱིས་བྱོན་གྱི་མཁས་པ་མང་པོས་རང་རང་གི་རྣམ་དཔྱོད་དང་
འཚམས་པའི་ཊཱི་ཀ་འབྱམས་ཀླས་པར་སྣང་ཡང༌། སྐབས་འདིར་དུས་གསུམ་བདེ་བར་གཤེགས་པ་
242

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
ཐམས་ཅད་ཀྱི་གསུང་རྡོ་རྗེའི་རང་གཟུགས་༧འཇམ་མགོན་བླ་མ་ཀུན་མཁྱེན་བསྟན་པའི་ཉིན་བྱེད་ཀྱི་
ལེགས་བཤད་ཀྱི་རྗེས་སུ་འབྲངས་ནས་ཅུང་ཟད་ཅིག་བསྙད་པར་བྱ་བ་ལ་དོན་གསུམ་སྟེ། རྒྱན་སྤྱིའི་
མཚན་ཉིད་བཤད་པ། ཐུན་མོང་གི་རྒྱན་བཤད་པར་དམ་བཅའ་བ།བྱེ་བྲག་སོར་རྒྱས་པར་བཤད་
པའོ། །དང་པོ་ནི། སྙན་ངག་མཛེས་པར་བྱེད་པ་ཡི། །ཆོས་རྣམས་རྒྱན་ཞེས་རབ་ཏུ་བརྗོད། །དེ་ནི་ད་
ལྟའང་རྣམ་རྟོག་སྟེ། །དེ་དག་མ་ལུས་སུས་འཆད་ནུས། །འོན་ཀྱང་རྣམ་རྟོག་ས་བོན་ནི། །སྔོན་གྱི་
སློབ་དཔོན་རྣམས་ཀྱི་བསྟན། །དེ་ཉིད་རབ་ཏུ་ལེགས་སྦྱར་ཕྱིར། །ཡོངས་སུ་ངལ་འདི་བདག་གིའོ། །
སྙན་ངག་གི་ལུས་བཅད་ལྷུག་སྤེལ་མ་རྣམས་མཛེས་པར་བྱེད་པའི་ཡོན་ཏན་གྱི་ཆོས་ཚིག་སྦྱོར་ཁྱད་
པར་ཅན་རྣམས་ལ་རྒྱན་ཞེས་མཁས་པ་རྣམས་ཀྱིས་རབ་ཏུ་བརྗོད་དོ། །དེ་ལ་གྲངས་ཇི་ཙམ་ཡོད་ཅེ་ན།
དེའི་དབྱེ་བ་ཕྲ་མོ་རྣམས་ནི་སྔོན་གྱི་དུས་ནས་ད་ལྟའི་བར་དུའང་མཁས་པ་སྙན་ངག་མཁན་རྣམས་
ཀྱིས་རང་རང་གི་རྣམ་པར་རྟོག་པས་མཛེས་ཆོས་སྔར་མ་གྲགས་པ་རེ་སྦྱར་བ་རྣམས་ཡིན་ཏེ།དེ་དག་
མ་ལུས་པ་སུས་འཆད་ནུས་ཏེ་མི་ནུས་སོ །འོན་ཀྱང་གཞུང་རྩོམ་པ་དོན་མེད་པ་མིན་ཏེ། རིགས་
མཐུན་བསྡུས་པའི་སྒོ་ནས་རྣམ་རྟོག་བསྐྱེད་ནུས་ཀྱི་ས་བོན་ཙམ་ནི་སྔོན་གྱི་སློབ་དཔོན་རཱ་མ་ཤརྨ་ལ་
སོགས་པ་རྣམས་ཀྱིས་བསྟན་ལ།དེ་ཉིད་ཚིག་ཉུང་ལ་དོན་གསལ་བར་རབ་ཏུ་ལེགས་པར་སྦྱར་བའི་
ཕྱིར་ཡོངས་སུ་ངལ་བས་འབད་པའི་བསྟན་བཅོས་འདི་ནི་དབྱུག་པ་ཅན་བདག་གིས་བྱས་པའོ །
ཅནབཀྲག
གཉིས་པ་ནི། ལམ་ནི་རྣམ་པར་དབྱེ་དོན་དུ། །རྒྱན་འགའ་ཞིག་ནི་སྔར་ཡང་བསྟན། །ཐུན་
མོང་དག་ཏུ་རྒྱན་གྱི་ནི། །ཚོགས་འདི་རབ་ཏུ་བསྟན་པར་བྱ།།ལྷོ་ཕྱོགས་བེེ་དརྦྷ་དང་ཤར་ཕྱོགས་གཽ་ཌ་
བ་གཉིས་ཀྱི་ལམ་སྲོལ་གཉིས་རྣམ་པར་དབྱེ་བའི་དོན་དུ་སྦྱར་བ་དང༌། རབ་དྭངས་སོགས་རྒྱན་
འགའ་ཞིག་ནི་སྔར་ལེའུ་དང་པོའི་སྐབས་སུའང་བསྟན་ཏེ། ད་ནི་ལྷོ་ཤར་ཐུན་མོང་དག་ཏུ་འདོད་པའི་
རྒྱན་གྱི་ཚོགས་འདི་རབ་ཏུ་བསྟན་པར་བྱའོ། །
གསུམ་པ་ལ་གསུམ།དོན་རྒྱན།སྒྲ་རྒྱན།གབ་ཚིག་གི་རྒྱན་།།ཕྱི་མ་འདི་གཉིས་ལེའུ་ཕྱི་
མར་བསྟན་པས་འདིར་དང་པོ་དོན་རྒྱན་བཤད་པ་ལ་གསུམ། མིང་གི་མདོར་བསྟན་པ། དབྱེ་བས་
རྒྱས་པར་བཤད་པ། མཇུག་བསྡུ་ཞིང་མ་བཤད་པ་བསླབ་པའི་ཚུལ་ལོ། །དང་པོ་ནི། རང་བཞིན་
243

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བརྗོད་དང་དཔེ་དང་ནི། །གཟུགས་ཅན་གསལ་བྱེད་བསྐོར་བ་དང༌། །འགོག་དང་དོན་གཞན་བཀོད་
པ་དང་། །ལྡོག་པ་ཅན་དང་སྲིད་པ་ཅན། །བསྡུས་དང་ཕུལ་བྱུང་རབ་བཏགས་དང༌། །རྒྱུ་དང་ཕྲ་མོ་ཆ་
དང་རིམ། །དགའ་དང་ཉམས་ལྡན་གཟི་བརྗིད་ཅན། །རྣམ་གྲངས་བརྗོད་དང་ཀུན་ཏུ་ཕན། །རྒྱ་ཆེ་
བསྙོན་དོར་སྦྱར་བ་དང་། །ཁྱད་པར་མཚུངས་པར་སྦྱོར་བ་དང༌། །འགལ་དང་སྐབས་མིན་བསྟོད་པ་
དང༌། །ཟོལ་བསྟོད་ངེས་པར་བསྟན་པ་དང་། །ལྷན་ཅིག་བརྗོད་དང་ཡོངས་བརྗེས་ཤེས། །རབ་སྤེལ་
དེ་ནས་དགོངས་པ་ཅན། །འདི་དག་ཚིག་རྣམས་དག་གི་ནི། །རྒྱན་དུ་སྔོན་གྱི་མཁས་པས་བསྟན། །
ཞེས་སོ། །
གཉིས་པ་ལ་བཞི རྒྱན་སུམ་ཅུ་བཤད་པ། རྒྱན་གཞན་དུ་འདོད་པ་འདིར་འདུས་ཚུལ།
རྒྱན་ཕྱི་མ་གཉིས་བཤད་པ།ཟློས་གར་གྱི་མཚན་ཉིད་ཀྱང་རྒྱན་དུ་བསྟན་པའོ། །དང་པོ་ལ་སོ་གསུམ་
ཡོད་པ་ལས། དང་པོ་རང་བཞིན་བརྗོད་པའི་རྒྱན་ལ་གསུམ་མཚན་ཉིད་དབྱེ་བ་དཔེར་བརྗོད་པ།
དོན་བསྡུ་བའོ། །དང་པོ་ནི། དངོས་པོ་རྣམས་ཀྱི་རང་བཞིན་དང༌། །གནས་སྐབས་སྣ་ཚོགས་དངོས་
གསལ་བྱེད། །དེ་ནི་རང་བཞིན་བརྗོད་པ་དང༌། །རིགས་ཞེས་དང་པོའི་རྒྱན་ཡིན་དཔེར། །བརྗོད་
འདོད་ཀྱི་དངོས་པོ་རིགས་བྱ་བ་ཡོན་ཏན་རྫས་རྣམས་ཀྱི་རང་བཞིན་བསྟོད་སྨད་དང་འཁྱོག་བརྗོད་
ཀྱིས་མ་བསླད་པར་དྲང་པོར་བརྗོད་པ་དང་། དེའང་ཁྱད་གཞི་རང་རང་གི་གནས་སྐབས་ཀྱི་མཚན་
ད་བར་ཁྱད།
ཉིད། ཁྱད་ཆོས་སྣ་ཚོགས་པ་བརྗོད་པའི་སྒོ་ནས་དེ་དག་ཤུགས་བསྟན་ཙམ་མ་ཡིན་པར་དངོས་སུ་
ཚིག་གིས་གསལ་བར་བྱེད་པ་དེ་ནི་སྔ་མ་ལྟར་ན་དངོས་པོའི་གནས་ལུགས་སྐྱོན་མེད་པར་བརྗོད་པ
རང་བཞིན་བརྗོད་པའི་རྒྱན་དང༌།ཕྱི་མ་ལྟར་ན་དངོས་པོའི་གནས་ལུགས་དེ་དང་འབྲེལ་བའི་ཆོས་
བརྗོད་པས་རིགས་ཀྱི་རྒྱན་ཞེས་དོན་རྒྱན་སོ་ལྔའི་དང་པོའི་རྒྱན་ཡིན་ཏེ། དེའང་དཔེར་ན་ཞེས་སོ་
སོའི་དཔེར་བརྗོད་ལ་མཚམས་སྦྱོར་ཞིང་བསྙེགས་པའོ །
གཉིས་པ་ལ་བཞི རིགས། བྱ་བ། ཡོན་ཏན། རྫས་ཀྱི་རང་བཞིན་བརྗོད་པའོ །དང་པོ་ནི།
མཆུ་ནི་དམར་ཞིང་གུག་པ་དང༌། །གཤོག་པ་ལྗང་ཞིང་མཉེན་པ་དང༌། །མགྲིན་པ་ཁ་དོག་གསུམ་ཕྲེང་
ཅན། །ནེ་ཙོ་འདི་དག་ཚིག་འཇམ་ལྡན། །མཆུ་ཁ་དོག་དམར་ཞིང་དབྱིབས་གུག་པ། གཤོག་པ་ཁ་
244

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
དོག་ལྗང་ཞིང་། རེག་བྱ་མཉེན་པ། མགྲིན་པ་ཁ་དོག་དཀར་སྔོ་དམར་བའི་རི་མོ་གསུམ་གྱི་ཕྲེང་བ་
ཅན་ནེ་ཙོ་འདི་དག་ཚིག་འཇམ་པོར་སྨྲ་བའི་སྒྲ་དང་ལྡན་ནོ། །ཞེས་ནེ་ཙོའི་རིགས་སྤྱི་ལ་ཁྱབ་པར་
བརྗོད་པའོ །མཐོན་མཐིང་གཙུག་ཏོར་ལྟར་མི་མངོན་པ་དང༌། །སྐུ་ཡི་ཁོ་ལག་ཡངས་ཤིང་ཡོངས་སུ་
རྫོགས །ཕྱག་དང་ཞབས་མཐིལ་འཁོར་ལོས་མཛེས་པ་། །ཐུབ་དབང་རྣམས་ཀྱི་སྐུ་མཆོག་འདི་
རྨད་བྱུང༌།།
གཉིས་པ་ནི། མགྲིན་པའི་ནང་ནས་སྙན་སྒྲོགས་ཤིང༌། །མིག་ནི་ཀུན་ཏུ་འཕྲུལ་པ་ཡི། །
ཕུག་རོན་རྩེ་འདོད་དགའ་མ་ལ། །ཡོངས་སུ་བསྐོར་ནས་མཆུ་དག་སྦྱོར། །མགྲིན་པའི་ནང་ནས་སྒྲ་མི་
གསལ་བ་སྙན་པར་སྒྲོགས་ཤིང༌། མྱོས་པའི་མིག་དམར་བ་ནི་ཕྱོགས་ཀུན་ཏུ་གཡོ་ཞིང་འཕྲུལ་པའི་
ཕུག་རོན་རྩེ་དགའི་བྱ་བ་ལ་འཇུག་པར་འདོད་པས། རང་གི་དགའ་མ་ལ་ཡོངས་སུ་བསྐོར་ནས་མཆུ་
དག་ཕན་ཚུན་སྦྱོར་བར་བྱེད་ཅེས་པ་སྟེ། སྒྲོགས། འཕྲུལ། བསྐོར། སྦྱོར། ཞེས་བྱ་བ་སྣ་ཚོགས་པ་
བརྗོད་པས་འཁྲིག་པའི་བྱ་བ་གསལ་བར་བྱེད་པའོ །ཐུབ་རྣམས་སྐུ་ཡི་འོད་ཀྱིས་ཞིང་ཀུན་སྣང་། །
རྣམ་གྲོལ་ཞི་བའི་ཆོས་ཀྱི་སྒྲ་བསྒྲགས་ཤིང༌། །རིགས་ཅན་སྐྱེ་བོ་ཐར་པའི་ལམ་ལ་འགོད། །མེ་ཏོག་
མདའ་ཅན་རྣམས་ཀྱི་ཁེངས་པ་བསྐེལ།།
གསུམ་པ་ནི།དགའ་མ་ཡི་ནི་རེག་པ་འདིས། །ལུས་ལ་སྤུ་ལོང་རྒྱས་པ་དང་།།ཡིད་ནི་བདེ་
ལུསལསྤུཡརརྒྱུད
བར་བྱེད་པ་དང༌། །མིག་དག་ཟུམ་པར་བྱེད་ཅིང་འཇུག །ཡིད་དུ་འོང་བའི་དགའ་མ་ལ་འཁྱུད་པའི་
ལུས་ཀྱི་སྤུ་ལོང་རྒྱས་པ་དང་། ཡིད་ཚོར་བ་བདེ་བས་སིམ་པར་བྱེད་པ་དང༌།མིག་དག་ཀྱང་ཟུམ་ཞིང་
འཇུག་པར་བྱེད་ཅེས་དགའ་མའི་ལུས་ཀྱི་རེག་བྱའི་ཡོན་ཏན་གསལ་བར་བརྗོད་པའོ། །མགོན་པོའི
རྣམ་པར་ཐར་པ་ཡིས །དངས་བས་ཡིད་རབ་ཆེར་གཡོས་ཏེ། །མིག་ནས་མཆི་མ་གདོན་པ་དང༌། །
དམ་པའི་ལམ་ལ་འཇུག་པ་སྤྲོ །
བཞི་པ་ནི། མགྲིན་སྔོན་ལག་ན་ཐོད་པ་ནི། །གནས་པ་ཟླ་བའི་ཅོད་པན་ཅན། །སྣུམ་ཞིང་
དམར་བའི་རལ་པ་ཅན། །ཁྱུ་མཆོག་རྒྱལ་མཚན་གསལ་བར་གྱུར། །དུག་ནག་པོ་བརྩེགས་པ་ཟོས་
ཏེ་མགྲིན་པ་ནག་པོར་གྱུར་པས་མགྲིན་སྔོན་ཅན་དང༌།ཚངས་པའི་སྟེང་གདོང་བཅད་པའི་སྡིག་སྦྱོང་
245

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དུ་ལག་ན་སློང་སྣོད་དུར་ཁྲོད་ཀྱི་མི་ཐོད་གནས་པ། རྒྱ་མཚོ་ལས་བྱུང་བའི་ཟླ་བ་ཕྱེད་པས་ཅོད་པན
བྱས་པ་སྣུམ་ཞིང་དམར་བའི་རལ་པ་ཅན།ཁྱུ་མཆོག་གི་མགོ་བོས་མཚན་པའི་རྒྱལ་མཚན་ཐོགས་པ
ལྷ་དབང་ཕྱུག་ཆེན་པོ་འཇིག་རྟེན་ན་གསལ་བར་གྱུར་ཅེས་ཁྱད་ཆོས་རྫས་བཞི་བརྗོད་པ་དེས། ཁྱད་
གཞི་གང་ཟག་རང་མཚན་པ་དབང་ཕྱུག་གི་རྫས་རིལ་པོ་གཅིག་གསལ་བར་བྱེད་པའོ །དཀར་
མཛེས་ཡིད་འོང་གཞོན་པའི་ཕྱག་གཉིས་ཀྱིས། །རིན་ཆེན་བེེ་ཌཱུརྱ་ཡི་རྒྱུད་མང་འཛིན། །མཐོན་མཐིང་
ཟུར་ཕུད་རིན་ཆེན་ཅོད་པན་ཅན། །དབྱངས་ཅན་དགའ་མ་སྙིང་གི་དབུས་སུ་རོལ།།
གསུམ་པ་དོན་བསྡུ་བ་ནི། རིགས་དང་བྱ་བ་ཡོན་ཏན་རྫས། །རང་བཞིན་བརྗོད་པ་འདི
འདྲ་འདི །བསྟན་བཅོས་རྣམས་ལ་རྒྱལ་སྲིད་ཉིད། །སྙན་ངག་ལ་ཡང་འདི་དག་འདོད།།རིགས་དང་
བྱ་བ་ཡོན་ཏན་རྫས་ཀྱི་རང་བཞིན་བརྗོད་པ་འདི་འདྲ་བ་འདི་བསྟན་བཅོས་ཆེན་པོ་ཀུན་ལ་མེད་དུ་
རུང་བ་རྒྱལ་སྲིད་ཉིད་དང་མཚུངས་ཏེ སྙན་ངག་གི་བསྟན་བཅོས་རྣམས་ལའང་འདི་ཉིད་རྒྱན་གྱི
གཙོ་བོར་འདོད་པས་དོན་རྒྱན་གྱི་ཐོག་མར་བཀོད་པའོ།།
གཉིས་པ་དཔེ་རྒྱན་ལ་བཞི། མཚན་ཉིད་སྤྱིར་བསྟན་པ། དབྱེ་བ་དཔེར་བརྗོད་པ། དཔེའི་
སྐྱོན་ཡོན་བཤད་པ། མཚུངས་གསལ་གྱི་སྒྲའི་རྣམ་གྲངས་བཤད་པའོ །དང་པོ་ནི། ཇི་ལྟར་ཇི་ཞིག་
ལྟར་མཚུངས་པར།།གྱུར་པ་གང་དུ་རྟོགས་བྱེད་པ། །དེ་ནི་དཔེ་ཞེས་བྱ་སྟེ་དེའི།།སྤྲོས་པ་འདི་ནི་རབ་
གྱུར་བ་གང་དུ་རྟགས་བྱེད་
བཤད་བྱ། །དཔེ་དཔེ་ཅན་གཉིས་མཛེས་ཆོས་སོགས་ཇི་ལྟ་བ་བཞིན་དུ་མཚུངས་པའམ། ཡང་ན་ཇི་
ཞིག་ལྟར་ཏེ་རྣམ་པ་ཕྱོགས་རེ་ཙམ་མཚུངས་པར་གྱུར་པ་ངག་གི་སྦྱོར་བའི་དངོས་ཤུགས་གང་རུང་
ལས་དེ་གཉིས་ཆོས་ཐུན་མོང་དུ་རྟོགས་པར་བྱེད་པ་དེ་ནི་དཔེའི་རྒྱན་ཞེས་བྱ་སྟེ། དེའི་ནང་ཚན་གྱི་
སྤྲོས་པ་སུམ་ཅུ་རྩ་གཉིས་འདི་ནི་རབ་ཏུ་བཤད་པར་བྱའོ།།
གཉིས་པ་དབྱེ་བ་དཔེར་བརྗོད་སོ་གཉིས་ལས། དང་པོ་ཆོས་དཔེ་ནི། མཛེས་མ་ཁྱོད་ཀྱི་
ལག་མཐིལ་ནི། །ཆུ་སྐྱེས་བཞིན་དུ་ཅུང་ཟད་དམར། །ཅེས་པ་ཆོས་དཔེ་དངོས་སུ་ནི། །མཚུངས་པའི་
ཆོས་དག་བསྟན་ཕྱིར་རོ །མཛེས་མ་ཞེས་འབོད་ནས་ཁྱོད་ཀྱི་ལག་མཐིལ་འདི་ནི་ཆུ་སྐྱེས་པདྨ་བཞིན་
དུ་ཤིན་ཏུ་དཀར་ཞིང་དམར་བའི་མདངས་ལྡན་ཞེས་པ་ནི་ཆོས་དཔེ་སྟེ།ཅུང་ཟད་དམར་ཞེས་
246

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
དངོས་སུ་དཔེ་དཔེ་ཅན་གཉིས་མཚུངས་པའི་ཆོས་དག་བསྟན་པའི་ཕྱིར་རོ །གང་གི་གཏོང་བའི་ཕྱག་
ཡངས་པ། །དཔག་བསམ་འདབ་མ་བཞིན་དུ་མཛེས། །འགྲོ་ལ་དགྱེས་པའི་ཞལ་བཟང་། །ཉ་རྒྱས་
ཟླ་བའི་དཔལ་ལྟར་འཛུམ།།
གཉིས་པ་དངོས་པོའི་དཔེ་ནི། ཁྱོད་ཀྱི་གདོང་ནི་པདྨ་བཞིན། །མིག་དག་ཨུཏྤལ་སྔོན་པོ་
བཞིན། །ཅེས་པ་ཆོས་གཅིག་རྟོགས་བྱེད་པ། །དེ་ནི་དངོས་པོའི་དཔེ་ཉིད་། །མཛེས་མ་ཁྱོད་ཀྱི་
གདོང་ནི་པདྨ་གཞོན་ནུ་བཞིན་ནོ། །མིག་དག་ནི་ཨུཏྤལ་སྔོན་པོ་བཞིན་ནོ་ཞེས་དཔེ་དོན་གཉིས་ཀྱི་
དངོས་པོ་མཚུངས་པར་བརྗོད་པའི་ཤུགས་ལས། མཚུངས་ཆོས་དཀར་བ་སོགས་གཅིག་པར་རྟོགས་
པར་བྱེད་པ་དེ་ནི་དངོས་པོའི་དཔེ་ཉིད་དོ། །འཕགས་མ་ཚངས་སྲས་ལྷ་མོ་ཡི། །ཞལ་དཀྱིལ་ལྷ་ཡི་
རྫིང་རིང་བཞིན། །སྨིན་མཚམས་མཛོད་སྤུའི་ཐིག་ལེ་ནི། །ཀུ་མུད་གཉེན་གྱི་རྗེས་སུ་བྱེད།།
གསུམ་པ་བཟློག་པའི་དཔེ་ནི། ཁྱོད་ཀྱི་གདོང་བཞིན་པདྨ་ནི། །རྣམ་པར་རྒྱས་པར་གྱུར་
ཅེས་པ། །དེ་ནི་གྲངས་པ་བཟློག་པའི་ཕྱིར། །བཟློག་པའི་དཔེ་ཞེས་བྱ་བར་འདོད། །ལུས་ཕྲ་མ་ཁྱོད་
ཀྱི་གདོང་བཞིན་དུ་པདྨ་འདི་དག་ནི་མཛེས་པ་རྣམ་པར་གྱུར་ཅེས་པ་དེ་ནི་དཔེ་དོན་གཉིས་འཇལ་བྱ་
འཇལ་བྱེད་འཇིག་རྟེན་གྱི་གྲགས་པ་ལས་བཟློག་པའི་ཕྱིར་བཟློག་པའི་དཔེ་ཞེས་བྱ་བར་འདོད་དོ །
ཚངས་པར་སྤྱོད་ལྡན་ཁྱོད་ཉིད་ཀྱི། །བླ་གོས་ངུར་སྨྲིག་དང་མཚུངས་པར། །མཚམས་སྤྲིན་གཞོན་ནུས་
མཛེས་པ་ཡིས།།འཇིག་རྟེན་ཀུན་གྱི་ཡིད་དབང་འཕྲོག །
བཞི་པ་ཕན་ཚུན་དཔེ་ནི། ཁྱོད་ཀྱི་གདོང་བཞིན་ཆུ་སྐྱེས་ཏེ། །ཆུ་སྐྱེས་བཞིན་དུ་ཁྱོད་ཀྱི་
ཞལ། །ཞེས་པ་ཕན་ཚུན་ཁྱད་འཕགས་ནི།བརྗོད་པར་བྱེད་འདི་ཕན་ཚུན་དཔེ། མཛེས་མ་ཁྱོད་ཀྱི་
གདོང་བཞིན་དུ་ཆུ་སྐྱེས་པདྨ་འདི་དག་ཡིད་དུ་འོང་བ་ཞིག་སྟེ། མེ་ཏོག་ཆུ་སྐྱེས་བཞིན་དུ་ཁྱོད་ཀྱི་ཞལ་
འདི་ཡང་མཛེས་སོ་ཞེས་པ་ཕན་ཚན་དཔེ་བླང་རེས་ཀྱིས་གཉིས་ཀས་མཛེས་ཆོས་ཁྱད་པར་དུ་
འཕགས་པ་བརྗོད་པར་བྱེད་པ་འདི་ནི་ཕན་ཚུན་གྱི་དཔེ་སྟེ། ཀུན་མཁྱེན་རང་བྱུང་ཞབས་ཀྱི་མཁྱེན་
རབ་བཞིན། །ནམ་མཁའི་ཕ་མཐའ་ཟད་དང་གཏུགས་སུ་མེད། །ནམ་མཁའ་བཞིན་དུ་མགོན་པོ་གང་
དེ་ཡི།།གཟུགས་དང་སྤོབས་པའི་གཏིང་མཐའ་སུ་ཞིག་དཔོག །
247

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ལྔ་པ་ངེས་པའི་དཔེ་ནི།ཁྱོད་ཞལ་པདྨ་ཉིད་དང་མཚུངས། །གཞན་ནི་འགའ་ཞིག་དང་ཡང་
མིན།།ཅེས་པ་མཚུངས་པ་གཞན་བཟློག་ཕྱིར། །འདི་ནི་ངེས་པ་ཉིད་ཀྱི་དཔེ། །ཁྱོད་ཀྱི་ཞལ་འདི་པདྨ་
གཞོན་ནུ་ཁོ་ན་ཉིད་དང་མཚུངས་སྟེ། དེ་ལས་གཞན་པའི་དཔེ་ནི་འགའ་ཡང་མཚུངས་པ་མིན་ནོ་ཞེས་
མཚུངས་པའི་དངོས་པོ་གཞན་བཟློག་པའི་ཕྱིར་འདི་ནི་དཔེ་གཅིག་ཁོ་ནར་ངེས་པ་ངེས་པའི་དཔེའོ །
ཡིད་འོང་སྒྲ་དབྱངས་ལྷ་མོའི་ཞལ། །སྒེག་ཅིང་མཛེས་པའི་འདྲེན་བྱེད་ཟུངས །ཨུཏྤལ་གསར་པའི་
དཔལ་འཛིན་ཏེ། །གཞན་གྱི་དཔེར་འོས་འགའ་ཡང་མེད།།
དྲུག་པ་ངེས་མེད་ཀྱི་དཔེ་ནི། རེ་ཞིག་ཁྱོད་གདོང་པདྨ་ཡི། །རྗེས་འགྲོ་གཞན་ཡང་དེ་འདྲ་བ། །
གལ་ཏེ་ཡོད་ན་དེ་བྱེད་འགྱུར། །ཞེས་པ་འདི་ནི་ངེས་མེད་དཔེ། སྐབས་འདིར་ཁྱོད་ཀྱི་གདོང་པདྨ་
Vང་པ་འདི་ན
དཀར་པོའི་རྗེས་སུ་འགྲོ་ལ། སྲིད་པ་འདི་ན་གཞན་ཡང་འདྲ་བའི་མཛེས་པ་ཅན་འགའ་ཞིག་གལ་
ཏེ་ཡོད་ན་ཁྱོད་ཀྱི་གདོང་དེའི་དཔེ་བྱེད་པར་འགྱུར་རོ་ཞེས་པ་འདི་ནི་དཔེ་གཅིག་ཁོ་ནར་མ་ངེས་པས་
ངེས་མེད་ཀྱི་དཔེའོ། །དབྱངས་ཅན་དགའ་མའི་སྤྱན་ཡངས་པ། །རེ་ཞིག་ཨུཏྤལ་གསར་པ་ཡི། །རྗེས་
འགྲོ་གཞན་ཡང་དེ་འདྲ་བ། །གལ་ཏེ་མཆིས་ན་དེ་དང་མཚུངས། །བདུན་པ་བསྡུས་པའི་དཔེ་ནི།ཁྱོད་
གདོང་མཛེས་པ་ཁོ་ན་ཡིས། །ཟླ་བའི་རྗེས་སུ་འགྲོ་མིན་ཏེ། །དགའ་བསྐྱེད་ལས་ཀྱིས་ཀྱང་ཞེས་པ །
འདི་འདྲ་བསྡུས་པའི་དཔེ་ཡང་ཡོད། །ཁྱོད་ཀྱི་གདོང་མཛེས་སྡུག་དང་ལྡན་པ་ཁོ་ན་ཡིས་ཟླ་བའི་རྗེས་
སྡུག་དང་ལྡན་།
སུ་འགྲོ་བ་སྟེ་མཚུངས་པ་མིན་ཏེ། མཐོང་བ་ཙམ་གྱིས་ཡིད་ལ་དགའ་བ་བསྐྱེད་པའི་བྱེད་ལས་ཀྱིས་
ཀྱང་མཚུངས་སོ་ཞེས་པ་འདི་འདྲ་བ་ནི་མཛེས་པ་དང་བྱེད་ལས་གཉིས་ཀ་བསྡུས་པས་བསྡུས་པའི་
དཔེ་འདི་ལྟ་བུ་ཡང་ཡོད་ཅེས་པའོ །ཀྱང་གི་སྒྲ་ནི་མཛེས་པ་ཙམ་དུ་མ་ཟད་ཅེས་པའི་དོན་ནོ། །བཅོམ་
ལྡན་འདས་མ་ཁྱོད་ཉིད་ནི། །རིན་ཆེན་རྒྱན་མང་ལྡན་ཁོ་ནས། །འཇོག་པོའི་གཙུག་ནོར་དང་མཚུངས་
མིན།།གདུལ་བྱའི་འདོད་པ་འཇོ་འདིས་ཀྱང་། །
བརྒྱད་པ་ཕུལ་བྱུང་གི་དཔེ་ནི། ཁྱོད་ཀྱི་ཞལ་ནི་ཁྱོད་ཉིད་ལ། །མཐོང་གི་ཟླ་བ་མཁའ་ལ་
མཐོང༌། །འདི་ཉིད་ཁོ་ན་ཐ་དད་དེ། །གཞན་མེད་ཅེས་འདི་ཕུལ་བྱུང་དཔེ། །ཁྱོད་ཀྱི་ཞལ་ནི་ཁྱོད་ཉིད་
ཀྱི་ལུས་ཁོ་ན་ལ་མཐོང་གི། ཟླ་བ་ཉ་གང་བ་འདི་ནི་ནམ་མཁའ་ལ་མཐོང་སྟེ།མཐོང་ཡུལ་མི་གཅིག་
248

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
པ་འདི་ཉིད་ཁོ་ན་ཐ་དད་པ་སྟེ། གཞན་ཐ་དད་པའི་འབྱེད་ཆོས་ཅི་ཡང་མེད་དོ་ཞེས། ད་དུང་ཐ་དད་
པའི་ཆོས་མང་དུ་ཡོད་ཀྱང་མེད་ཅེས་ཕུལ་བྱུང་གིས་བརྗོད་པས་ཕུལ་བྱུང་གི་དཔེའོ། །བཅོམ་ལྡན་
འདས་མ་དབྱངས་ཅན་མ། །མཁས་ཀུན་གཙུག་རྒྱན་ཡིད་བཞིན་གྱི། །ནོར་བུ་ཀླུ་དབང་གཙུག་ན་
མཛེས།།འདི་དག་ཁོ་ནས་ཐ་དད་བྱེད།།
དགུ་པ་རབ་བཏགས་ཀྱི་དཔེ་ནི། དེ་ཡི་བཞིན་དཔལ་ང་ཉིད་ལ། །ཡོད་ཅེས་ཟླ་བ་སྙེམས་
མི་དགོས། །པདྨ་ལ་ཡང་དེ་ཡོད་ཕྱིར །ཞེས་པ་འདི་ནི་རབ་བཏགས་དཔེ། མཛེས་མ་དེའི་བཞིན་
དཔལ་གྱིས་མཛེས་པ་མཐའ་དག་ང་ཉིད་ཁོ་ན་ལ་ཡོད་ཀྱི་གཞན་ལ་མེད་དོ་ཞེས་ཟླ་བ་ཁྱོད་དེ་ཙམ་དུ་
སྙེམས་བྱ་མི་དགོས་ཏེ། པདྨ་གཞོན་ནུ་ལ་ཡང་དཀར་བ་སོགས་ཀྱི་མཛེས་ཆོས་དག་ཡོད་པའི་ཕྱིར་
ཞེས་ཟླ་བ་ལ་དེ་ལྟ་བུའི་རྟོགས་པ་མེད་ཀྱང་ཡོད་པ་ལྟར་སྒྲོ་བཏགས་པ་ནི་རབ་བཏགས་ཀྱི་དཔེའོ། །
བློ་གཏེར་དགའ་མའི་རྐེད་སྐབས་དང་། །མཚུངས་ཞེས་ལྕུག་ཕྲན་གསར་པ་རྣམས །སྙེམས་པར་མི་
འཚལ་འཁྲིལ་ལྡེམ་པ།།པདྨ་ཅན་ལའང་མཐོང་ཕྱིར་རོ།།
བཅུ་པ་རྨད་བྱུང་དཔེ་ནི། གལ་ཏེ་པདྨ་འགའ་ཞིག་ལ། །སྨིན་ལེགས་རྣམ་འཕྲུལ་མིག་
ལྡན་ན། །ཁྱོད་ཀྱི་བཞིན་གྱི་དཔལ་འཛིན་ཏེ། །ཞེས་པ་འདི་ན་རྨད་བྱུང་དཔེ། །གལ་ཏེ་མེ་ཏོག་པདྨ་
འགའ་ཞིག་ལ་སྨིན་ལེགས་མ་ཁྱོད་ཀྱི་རྣམ་པར་འཕྲུལ་པ་དང་བཅས་པའི་མིག་འདི་དང་ལྡན་ན་ཁྱོད་
ཀྱི་བཞིན་རས་ཀྱི་དཔལ་འདི་ལྟ་བུ་འཛིན་པར་བྱེད་དེ་ཞེས་པ་འདི་ནི་པདྨའི་མཛེས་པས་ཀྱང་བསྐྲུན་
དུ་མེད་པར་བརྗོད་པས་རྨད་བྱུང་གི་དཔེའོ། །གདེངས་ཅན་དབང་པོའི་གཙུག་རྒྱན་འདིས། །རྣམ་
པར་གྲོལ་བའི་ལམ་སྟོན་ན། །གྲུབ་པའི་དབང་ཕྱུག་ཀརྨ་པ།།ཁྱོད་ཀྱི་རྗེས་སུ་འཛེགས་པར་བྱེད། །
བཅུ་གཅིག་རྨོངས་པའི་དཔེ་ནི། ལུས་ཕྲ་ཁྱོད་གདོང་རི་བོ་ཅན། །ཞེས་བཏགས་ཁྱོད་
གདོང་བསམ་པ་ཡིས། །ཟླ་བ་ཡི་ཡང་རྗེས་སུ་བསྙེགས། །ཞེས་འདི་རྨོངས་པའི་དཔེ་རུ་བཤད།ལུས་
ཕྲ་མ་ཞེས་བོད་ནས་བདག་གིས་ཁྱོད་ཀྱི་གདོང་འདི་རི་བོང་ཅན་ཞེས་ཟླ་བ་ཡིན་ནོ་སྙམ་དུ་བསམ་
གས་ཁྱད་རྒྱ་གདང་འད་བ་བར་
ཞིང་བཏགས་ན་ཡང་ཟླ་བ་མཐོང་བ་ན་ཁྱོད་ཀྱི་གདོང་ཡིན་ནམ་བསམ་སྟེ་དོན་གཉེར་གྱི་བློས་ཟླ་བའི་
རྗེས་སུ་བསྙེགས་ཏེ་ཕྱིན་ནོ་ཞེས་པ་འདི་ནི་དཔེ་དོན་གཉིས་གཅིག་ཡིན་པར་འཁྲུལ་ནས་སོ་སོར་དབྱེ་
249

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བ་མ་ཕྱེད་པར་རྨོངས་པ་སྐད་དུ་བརྗོད་པས་རྨོངས་པའི་དཔེ་རུ་བཤད་། །བཀྲ་ཤིས་འཁོར་ལོའི་
མཛེས་པའི་ཞབས །ཆུ་སྐྱེས་ཕྲེང་བ་ཉིད་དུ་བསམ། །སླར་ཡང་ཚངས་སྲས་ལ་གུས་པས །པདྨའི་
ལྗོན་པ་གཙུག་གིས་བསྐུར།།
བཅུ་གཉིས་པ་ཐེ་ཚོམ་གྱི་དཔེ་ནི། པད་ནང་བུང་བ་འཁོར་རམ་ཅི། །ཁྱོད་གདོང་ལ་མིག་
གཡོའམ་ཅི། །བདག་གི་སེམས་འདི་རྣམ་པར་གཡོ། །ཞེས་པ་འདི་ནི་ཐེ་ཚོམ་དཔེ། །འདི་ན་ཤིན་ཏུ་
མཛེས་པའི་གཞི་དཀར་ལ་དམར་བའི་མདངས་ཅན་ཞིག་གི་སྟེང་ན་མཐོན་མཐིང་རྣམ་པར་འཕྲུལ་
པའི་དངོས་པོ་འདི་ཉིད། པདྨའི་ནང་དུ་བུང་བ་ཟུང་ཞིག་འཁོར་རམ། ཅི་ཁྱོད་ཀྱི་གདོང་ལ་མིག་རྣམ་
པར་གཡོ་བའམ་ཅི་ཞིག་སྙམ་དུ་བདག་གི་སེམས་འདི་སོམ་ཉིའི་དབང་གི་རྣམ་པར་གཡོ་བར་བྱེད་དོ་
ཞེས་པ་འདི་ནི་ཐེ་ཚོམ་གྱི་སྒོ་ནས་དཔེ་དོན་མཚུངས་པར་བསྒྲུབས་པས་ཐེ་ཚོམ་གྱི་དཔེའོ །ལང་ཚོ་
གསར་པར་ཞུགས་པ་འདི། །ཤར་གྱི་ཐིག་ལེ་ཆས་པའམ། །ཡང་ན་ངག་དབང་ལྷ་མོའི་ཞལ། །ཅི་
ཞེས་བདག་ཡིད་འཕྱང་མོ་ཉུག །
བཅུ་གསུམ་པ་གཏན་འབེབས་ཀྱི་དཔེ་ནི།ཟླ་བ་སྐྱེངས་བྱེད་མཛེས་པ་འདི། །ཟླ་བས་ཚར་
གཅོད་པདྨ་མིན། །དེ་ཕྱིར་ཁྱོད་ཀྱི་གདོང་ཉིད་དོ། །ཞེས་པ་འདི་ནི་ངེས་པའི་དཔེ། ཅི་འདི་ན་ཟླ་བ་
སྐྱེངས་ཤིང་ངོ་ཚ་བར་བྱེད་པའི་མཛེས་པ་ཅན་འདི་ནི་པདྨ་མིན་ཏེ། དེ་ཟླ་བས་ཚར་གཅོད་ཅིང་ཟུམ་
སྐྱངསཤ
པར་བྱེད་པའི་ཕྱིར།རྒྱུ་མཚན་དེའི་ཕྱིར་ན་ཁྱོད་ཀྱི་གདོང་པ་ཉིད་ཞེས་པ་འདི་ནི་གཏན་ཚིགས་ཀྱི་
སྒོ་ནས་ངེས་པ་རྙེད་པས་ངེས་པའི་དཔེའམ་གཏན་འབེབས་ཀྱི་དཔེ་ཞེས་བྱའོ། །རྟག་པར་ལང་ཆ་
གང་བ། །བྲི་གང་ཅན་གྱི་ཟླ་བ་མིན། །དེ་ཕྱིར་བཅོམ་ལྡན་འདས་མ་ཀྱེ། །བདག་གི་སྤོབས་པ་དགེ་
བར་མཛོད། །
བཅུ་བཞི་པ་སྦྱར་བའི་དཔེ་ནི། བསིལ་ཟེར་ཅན་གྱི་དགྲ་ཟླ་དང༌། །དཔལ་དང་ལྡན་དང་དྲི་
བཟང་གིས། །ཁྱོད་ཀྱི་གདོང་ནི་ཆུ་སྐྱེས་བཞིན །ཞེས་པ་སྦྱར་བའི་དཔེ་རུ་བཤད། གདོང་དང་
བསིལ་ཟེར་ཅན་གཉིས་མཛེས་ཕུལ་སུ་ཆེ་རྩོད་པ་དང་། པདྨ་ནི་ཟླ་བས་ཟླུམ་པར་བྱེད་པས་གཉིས་
ཀའང་ཟླ་བའི་དགྲ་ཟླ་སྟེ་སྒྲ་སྦྱར་བ་དང་། གདོང་མཛེས་པའི་དཔལ་དང་ལྡན་ཞིང་། པདྨ་ལས་ཁྱབ་
250

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
འཇུག་གི་ཆུང་མ་དཔལ་མོ་བྱུང་བས་སྒྲ་སྦྱར་བའམ། ཡང་ན་གཉིས་ཀ་མཛེས་པའི་དཔལ་དང་ལྡན་
པས་དོན་སྦྱར།བུད་མེད་མཆོག་གི་ཁ་ལ་དབུགས་ཞིམ་པ་ཡོད་པ་དང༌།པདྨ་བསུང་བཟང་པོའི་
དཔལ་དང་ལྡན་པས་དོན་སྦྱར།དེས་ན་སྦྱར་བ་གསུམ་གྱི་སྒོ་ནས་ཁྱོད་ཀྱི་གདོང་ནི་ཆུ་སྐྱེས་བཞིན་ནོ་
ཞེས་མཚུངས་གསལ་གྱི་སྒྲ་བཅས་སྦྱར་བས་སྦྱར་བའི་དཔེའོ། །དཀར་གསལ་དྲི་མས་སྤངས་པའི་
བཞིན། །བཅུ་ཕྲག་ན་ཚོད་པདྨ་ཅན། །ཚངས་པའི་སྲས་མོའི་མཚར་སྡུག་གིས། །མཐོ་རིས་སྒེག་མོའི་
མཛེས་པ་ཟླུམ། །
བཅོ་ལྔ་པ་མཉམ་ཉིད་ཀྱི་དཔེ་ནི། མཚུངས་པའི་སྒྲ་ཡི་བརྗོད་བྱ་ཕྱིར། །མཉམ་ཉིད་དཔེ་སྟེ་
ཇི་ལྟར་ན། །སྐྱེད་ཚལ་ཕྲེང་འདི་བུ་མོ་བཞིན། །མཛེས་ལྡན་སཱ་ལ་ཀཱ་ན་ན། །སྒྲ་དོན་གྱི་མཚུངས་ཆོས་
ང་མེང་ཀང་
སྦྱར་བའི་སྦྱར་དཔེ་དེར་མ་ཟད།དོན་གྱི་མཚུངས་ཆོས་ཅི་ཡང་མེད་ཀྱང་མཚུངས་པའི་ཆོས་ཀློག་པའི་
ཚེ་སྒྲ་མ་གོ་བར་འདྲེས་པ་ལ་བརྗོད་པར་བྱ་བའི་ཕྱིར་མཉམ་ཉིད་ཀྱི་དཔེ་ཞེས་བྱ་སྟེ།དེ་ཇི་ལྟར་ན་
སྐྱེསད་མོའི་ཚལ་མེ་ཏོག་དང་ནགས་ཀྱི་ཕྲེང་བ་ཅན་འདི་ནི་བུ་མོ་ལང་མ་བཞིན་ཏེ། གང་གིས་
མཚུངས་ན། སཱ་ལ་ཀཱ་ན་ན་སྟེ། སྐྱེད་ཚལ་སྐབས། ས་ལ་སྤོས་དཀར་ཤིང༌།ཀཱ་ན་ན་ནགས་།སྤོས་
དཀར་ནགས་ཀྱི་མཛེས་ལྡན་པ།ཞེས་དང་།བུ་མོའི་སྐབས་ས་བཅས་པ།ཨ་ལ་ཀ་ལན་བུ། ཨ་ན་ན་
གདོང་སྟེ། ལན་བུར་བཅས་པའི་གདོང་མཛེས་ལྡན། ཞེས་ཚིག་གི་གཅོད་མཚམས་སོ་སོར་འཕྲལ་ན་
དོན་ཤིན་ཏུ་ཐ་དད་ཀྱང་མཚམས་སྦྱོར་གྱི་དབང་གིས་སྒྲ་མཉམ་ཉིད་དུ་འདྲེས་པའོ །སློབ་མ་གུས་
ལྡན་རྗེས་སུ་བཟུང་བ་ནི། །དབྱངས་ཅན་དཀའ་ཐུབ་གྲུབ་པའི་ཐུབ་པ་བཞིན། །དགོས་པའི་མཐུན་
རྐྱེན་ཚངས་དབང་བརྒྱ་བྱིན་པས། །རྩེ་གཅིག་བསྒྲུབ་བཞིན་ལེགས་ཚོགས་དཔལ་འབྱོར་བྱེད།།
བཅུ་དྲུག་པ་སྨད་པའི་དཔེ་ནི། པདྨ་རྡུལ་མང་ཟླ་བ་འཛད། །དེ་དག་ལས་ནི་ཁྱོད་ཀྱི་བཞིན། །
མཚུངས་པ་ལ་ཡང་ཁྱད་པར་བཅས། །ཞེས་པ་སྨད་པའི་དཔེ་རུ་འདོད། །སྨད་ནི་གེ་སར་གྱི་རྡུལ་མང་
ཞིང་། །ཟླ་བ་མར་ངོ་ལ་ཆ་ཤས་འབྲི་ཞིང་འཛད་པས།དེ་དག་ལས་ནི་ཁྱོད་གདོང་མཚུངས་པ་ལ་ཡང་
ཁྱད་པར་དུ་འཕགས་པ་བཅས་པའོ་ཞེས་དཔེ་ལ་སྨད་པས་སྨད་པའི་དཔེ་རུ་འདོད་དོ། །རྡུལ་གྱི་སྒྲ་
སྐྱོན་ལའང་འཇུག་པར་བཤད། །ནོར་བུ་དུག་ཅན་གཏིང་ནས་འབྱུང་། །དཔག་བསམ་རྐང་འཐུང་བྱེ་
251

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བྲག་ཞིག །དེ་དག་ལས་ནི་མཚོ་བྱུང་མ། །མཚུངས་པ་ལ་ཡང་ཁྱད་པར་འཕགས། །བཅུ་བདུན་པ་
བསྔགས་པའི་དཔེ་ནི། པདྨ་ཚངས་པ་དག་ཀྱང་བསྐྱེད། །ཟླ་བ་བདེ་འབྱུང་གཙུག་ན་འཛིན། །དེ་དག་
ཁྱོད་གདོང་མཚུངས་ཞེས་པ། །དེ་ནི་བསྔགས་པའི་དཔེར་བརྗོད་དོ། །ཁྱབ་འཇུག་གི་ལྟེ་བའི་པདྨས་
འཇིག་རྟེན་གྱི་མེས་ཚངས་པ་དག་ཀྱང་བསྐྱེད་པ་དང༌། ཟླ་བ་ནི་བདེ་འབྱུང་སྟེ་ལྷ་དབང་ཕྱུག་ཆེན་
པོའི་གཙུག་ན་འཛིན་པ་དཔེ་དེ་དག་བསྔགས་པར་འོས་ལ།དེའང་ཁྱོད་ཀྱི་གདོང་དང་མཚུངས་སོ་
ཞེས་པ་དེ་ནི་དཔེ་ལ་བསྔགས་པས་བསྔགས་པའི་དཔེར་བརྗོད་། །ནོར་བུ་ཀླུ་དབང་གཙུག་གིས་
བཏུད། །དཔག་བསམ་ལྷ་རྣམས་ཀུན་གྱི་གསོས། །དེ་ལྟ་ན་ཡང་སྒྲ་ལྡན་མ།།རྣམ་པ་ཀུན་ཏུ་མཚུངས་
པར་མཐོང༌། །བཅོ་བརྒྱད་པ་བརྗོད་འདོད་ཀྱི་དཔེ་ནི།ཡོན་ཏན་ལྡན་ནམ་སྐྱོན་འགྱུར་ཡང༌། །ཁྱོད་
དོང་བདག་གི་ཡིད
གདོང་ཟླ་བ་མཚུངས་ཞེས་པ། །བརྗོད་འདོད་བདག་གི་ཡིད་ལ་ཡོད། །ཅེས་པ་བརྗོད་འདོད་དཔེ་
ཞེས་རིགས། བདུད་རྩིའི་རང་བཞིན་གྱི་ཡོན་ཏན་དང་ལྡན་ནམ་མར་ལ་འཛད་ཅིང་ནག་པོའི་ར་རི
དང་ལྡན་པས་སྐྱོན་དུ་འགྱུར་ཡང་རུང་། ཟླ་བ་ཉ་གང་བ་འདི་དང་ཁྱོད་ཀྱི་གདོང་མཚུངས་སོ་ཞེས་པའི་
བརྗོད་འདོད་ཞིག་བདག་གི་ཡིད་ལ་ཡོད་དོ་ཞེས་པ་འདི་ནི་བརྗོད་འདོད་ཀྱི་དཔེའོ། །འཇིག་རྟེན
ཀུན་གྱིས་བསྔགས་འོས་སམ། །གལ་ཏེ་སྨད་པར་གྱུར་ཡང་རུང༌། །ལྷ་ཁྱོད་བདུན་གྱི་བདུན་པ་དང༌། །
མཚུངས་ཞེས་བརྗོད་འདོད་བདག་ལས་ཡོད།།
བཅུ་དགུ་པ་འགལ་བའི་དཔེ་ནི། འདབ་བརྒྱ་པ་དང་སྟོན་ཟླ་དང༌། །ཁྱོད་ཀྱི་གདོང་དང་
གསུམ་པོ་ནི། །ཕན་ཚུན་རྣམ་པ་འགལ་ཞེས་པ། །དེ་ནི་འགལ་བའི་དཔེར་བརྗོད་། །འདབ་བརྒྱ་པ་
པདྨ་དང་སྟོན་དུས་ཀྱི་ཟླ་བ་དང་། ཁྱོད་ཀྱི་གདོང་དང་གསུམ་པོ་འདི་ནི་མཛེས་ཆོས་ཀྱི་ཡོན་ཏན་
གཅིག་ཀྱང་ཕན་ཚུན་གཟུགས་དབྱིབས་སོགས་ཀྱི་རྣམ་པ་འགལ་ལོ་ཞེས་པ་དེ་ནི་གཅིག་ཐ་དད་ཀྱི་
འགལ་བ་བརྗོད་པས་འགལ་བའི་དཔེར་བརྗོད་། །ཀུན་དའི་ཚལ་དང་ཀུ་མུད་ཅན། །རྡོ་རྗེ་དབྱངས་
ཀྱི་རྒྱལ་མོའི་ཞལ། །ཡིད་འཕྲོག་མཛེས་དཔལ་མཚུངས་ནས་ཡང༌། །གསུམ་པོ་ངང་ཚུལ་འགལ་བར་
མཐོང༌།།
ཉི་པ་དགག་པའི་དཔེ་ནི།དྲི་མ་ལྡན་ཞིང་བླུན་གྱུར་པས། །ཟླ་བ་ལ་ནི་ཁྱོད་གདོང་དང༌། །
252

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
འགྲན་པའི་ནུས་པ་ནམ་ཡང་མེད། །ཅེས་པ་དགག་པའི་དཔེ་ཉིད་དོ། །རི་བོང་གི་གཟུགས་སུ་གྲགས་
པ་ན་ནག་པོ་ར་རིའི་དྲི་མ་དང་ལྡན་ཞིང༌། སེམས་མེད་བླུན་པར་གྱུར་པས་ཟླ་བ་ལ་ནི་ཁྱོད་ཀྱི་གདོང་
སྐྱོན་སྤང་ཞིང་ཤེས་རིག་ཅན་འདི་དང་འགྲན་པའི་ནུས་པ་ནམ་ཡང་མེད་ཅེས་མཚུངས་པ་དགག་པ་འདི་ནི་
དགག་པའི་དཔེ་ཉིད་དོ། །ཁ་བའི་རྡུལ་བརྩེགས་མི་བརྟན་པ། །གངས་རི་དཔལ་དང་ལྡན་པ་ལ། །
ཁྱོད་ལུས་རྟག་ཅིང་མཛེས་པའི་སྐུ། །མཚོན་པའི་ནུས་པ་ནམ་ཡང་མེད།།
ཉེར་གཅིག་པ་མཛེས་པའི་དཔེ་ནི། ཁྱོད་གདོང་རི་དྭགས་མིག་གིས་མཚན། །ཟླ་བ་རི་
དྭགས་ཉིད་ཀྱིས་མཚན། །དེ་ལྟ་ན་ཡང་འདི་མཚུངས་ཉིད། །ཁྱད་འཕགས་མིན་ཞེས་མཛེས་པའི་
དཔེ །ཁྱོད་ཀྱི་གདོང་ནི་རི་དྭགས་ཀྱི་ལུས་ཀྱི་ཆ་ཤས་མིག་གཉིས་ཀྱིས་མཚན་ལ ཟླ་བ་རི་དྭགས་
ཉིད་ཀྱི་གཟུགས་རངས་པོས་མཚན་མོད། དེ་ལྟ་ན་ཡང་ཁྱོད་ཀྱི་གདོང་འདི་དང་མཚུངས་པ་ཉིད་དེ།
ཟླ་བ་ཁྱད་པར་དུ་འཕགས་པ་མིན་ཞེས་པ་འདི་ནི་མཛེས་པའི་བསྟོད་ཀྱི་དཔེའོ །ལྷ་ལས་ཆེས་
རྒན་ངང་པ་ཡི། །ཤིང་རྟ་དང་ལྡན་མཚོ་བྱུང་མའི། །ཞབས་ཟུང་ངང་པའི་སྟབས་གཤེགས་པ །
མཚུངས་པ་ལ་ཡང་ཁྱད་པར་བཅས། །
ཉེར་གཉིས་པ་དེ་ཉིད་བརྗོད་པའི་དཔེ་ནི།འདི་ནི་བཞིན་ཉིད་པདྨ་མིན།།འདི་དག་བུང་བ་
མ་ཡིན་མིག །ཅེས་པ་རྣམས་གསལ་མཚུངས་པ་ལས། དེ་ནི་དེ་ཉིད་བརྗོད་པའི་དཔེ། དཀར་ཞིང་
མཛེས་པ་འདི་ནི་ཁྱོད་ཀྱི་ཞལ་རས་ཉིད་ཡིན་ཏེ་པདྨ་མིན་ནོ། །སྣུམ་ཞིང་གཡོ་བ་འདི་དག་ནི་བུང་བ་
འཁོར་བ་མ་ཡིན་ཏེ་ཁྱོད་ཀྱི་མིག་ཡིན་ནོ་ཞེས་པ་དཔེ་དོན་གཉིས་མཛེས་པའི་རྣམ་པ་གསལ་བར་
མཚུངས་པས་ཐ་དད་མེད་པ་ལྟར་སྣང་ཡང་། བརྟགས་ཤིང་དཔྱད་པས་གདོང་དང་མིག་གི་དངོས་པོ་
དེ་ཁོ་ན་ཉིད་ཡིན་ལུགས་ལྟར་རྟོགས་ནས་བརྗོད་པ་དེ་ནི་དེ་ཉིད་བརྗོད་པའི་དཔེའོ། །མཚར་སྡུག་
ལྡན་འདི་མཚོ་བྱུང་མའི །ཞལ་དཀྱིལ་ཡིན་གྱི་ཟླ་བ་མིན། །གང་འདི་ལྷ་ཡི་རྫིང་རིང་མིན། །མཐོན་
མཐིང་རལ་པས་མཛེས་པར་མཐོང་། །
ཉེར་གསུམ་པ་ཐུན་མོང་མིན་པའི་དཔེ་ནི། ཟླ་བ་པདྨ་དག་གི་ནི། །མཛེས་པ་ལས་འདས་
ཁྱོད་ཀྱི་གདོང་། །བདག་རང་ཉིད་དང་མཚུངས་པར་གྱུར། །ཞེས་པ་ཐུན་མོང་མིན་པའི་དཔེ། སྲིད་ན་
253

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མཛེས་པར་གྲགས་པ་ཟླ་བ་དང་པདྨ་དག་གི་མཛེས་པ་ལས་འདས་པ་ཁྱོད་ཀྱི་གདོང་འདི་ལ་མཚོས་
འོས་ཀྱི་དཔེ་གཞན་མེད་པས་བདག་རང་ཉིད་དང་མཚུངས་པར་གྱུར་ཞེས་པ་ཐུན་མོང་དུ་བྱ་བའི་དཔེ་
གཞན་མ་རྙེད་པས་ཐུན་མོང་མིན་པའི་དཔེ་ཞེས་བྱའོ །ས་མཆོག་མ་ལ་ཡ་རླུང་གི། །ཕུན་ཚོགས་རྣམ་
པར་འགོངས་པ་ཡི། །བཅོམ་ལྡན་འདས་མིའ་ཚུལ་ཁྲིམས་དྲི། །བདག་རང་ཉིད་དང་མཚུངས་འདི་
རྨད། །
ཉེར་བཞི་པ་བྱུང་མིན་གྱི་དཔེ་ནི པདྨ་མཛེས་པའི་སྙིང་པོ་ཀུན། །འགའ་ཞིག་དག་ཏུ་
བསྡུས་པ་བཞིན། །ཁྱོད་ཀྱི་གདོང་ནི་རྣམ་མཛེས་ཞེས། །དེ་ནི་བྱུང་མིན་དཔེ་ཞེས་རིག །སྲིད་པ་འདི་
ནི་པདྨའི་མཛེས་པ་ཅི་ཡོད་པའི་སྙིང་པོ་ཀུན་ཕྱོགས་འགའ་ཞིག་དག་ཏུ་བསྡུས་ནས་བཀོད་པ་བཞིན་
དུ་ཁྱོད་ཀྱི་གདོང་འདི་ནི་རྣམ་པར་མཛེས་སོ་ཞེས་པ་དེ་ནི་སྔར་མ་བྱུང་ཞིང་ཡོད་པ་མ་ཡིན་པའི་དཔེས་
གདོང་མཇལ་བར་བྱེད་པས་ན་བྱུང་མིན་གྱི་དཔེ་ཞེས་རིག་པར་བྱའོ །དུས་གསུམ་གཤེགས་པའི་
ཐུབ་རྣམས་ཀྱི། །ཚངས་དབྱངས་གཅིག་ཏུ་བཟླུམ་པ་བཞིན། །མཉེན་ལྕུག་ཕྱག་སོར་གྱིས་བསྐུལ་
བའི། །རྒྱུད་འདི་སྙན་ནོ་མཚོ་ལྡན་མ།།
ཉེར་ལྔ་པ་སྲིད་མིན་གྱི་དཔེ་ནི། ཟླ་བའི་གཟུགས་ལས་དུག་བཞིན་དང་། །ཙན་དན་ལས་
ནི་མེ་བཞིན་དུ། །ཞལ་འདི་ལས་ནི་རྩུབ་མོའི་ཚིག །ཅེས་པ་སྲིད་པ་མིན་པའི་དཔེ།ཟླ་བའི་གཟུགས་
བདུད་རྩིའི་རང་བཞིན་ལས་དུག་དང་།ཙན་དན་མཐའ་གཅིག་ཏུ་བསིལ་བ་ལས་མེའི་རང་བཞིན་གྱི་
རེག་བྱ་འབྱུང་བ་མི་སྲིད་པ་བཞིན་དུ། དམ་པ་ཁྱོད་ཀྱི་ཞལ་མཐའ་གཅིག་ཏུ་སྙན་པར་སྨྲ་བ་འདི་ལས་
རྩུབ་མོའི་ཚིག་འབྱུང་བ་ནི་ཡང་མི་སྲིད་དོ་ཞེས་པ་འདི་ནི་སྲིད་པ་མིན་པའི་དཔེ་སྟེ། འབྱུང་བར་མི་
སྲིད་པའི་ཕྱིར། །རི་དྭགས་མཚན་མས་གདུང་བ་དང༌། །གདུགས་ཀྱིས་གྲུབ་ཆར་སྤྲོ་བ་། །སྲིད་པ་
མིན་བཞིན་དབྱངས་ལྡན་མ། །དྲན་ལས་རྨོངས་པ་འབྱུང་མི་སྲིད། །
ཉེར་དྲུག་པ་མང་བའི་དཔེ་ནི། ཙན་དན་ཆུ་དང་ཟླ་འོད་དང༌། །ཟླ་ཤེལ་སོགས་བཞིན་ཁྱོད་
ཀྱི་ནི། །རེག་པ་བསིལ་ཞེས་ཁྱད་པར་དག །གསལ་བར་བྱེད་པ་མང་བའི་དཔེ། །ཙན་དན་དང་
གངས་ཀྱི་ཆུ་དང་། ཟླ་བའི་འོད་དང༌། ཟླ་བ་ཆུ་ཤེལ་གྱི་ནོར་བུ་དང༌། སོགས་ཁོང་ན་ཁ་བ་དང་ལྷོའི་
254

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
རླུང་བཞིན་དུ་དགའ་མ་ཁྱོད་ཀྱི་ལུས་ཀྱི་རེག་པ་མཆོག་འདི་བསིལ་ལོ་ཞེས་པ་འདི་ནི་དཔེ་གཅིག་
གིས་ཀྱང་རེག་པ་བསིལ་བ་མཚོན་ནུས་མོད་དགའ་མའི་རེག་པ་ཁྱད་པར་དུ་འཕགས་པ་གསལ་བར་
བྱེད་པ་ལ་དཔེ་མང་པོ་བཀོད་པས་མང་བའི་དཔེའོ །ཨུཏྤལ་ལ་དང་ཨིནྡ་རྙིལ། །མིག་སྨན་བུང་བའི་
བུ་མོ་དང་།།དབང་པོའི་ཏོག་བཞིན་ཁྱོད་ཀྱི་ནི། །སྤྱན་ཟུང་མཛེས་པོ་ཚངས་སྲས་མོ། །
ཉེར་བདུན་པ་རྣམ་འགྱུར་གྱི་དཔེ་ནི། ལུས་ཕྲ་ཁྱོད་ཀྱི་བཞིན་རས་ནི། །ཟླ་བའི་དཀྱིལ་
འཁོར་ལས་བཏོན་བཞིན། །པདྨའི་ནང་ནས་ཕུང་བ་བཞིན། །ཞེས་པ་འདི་ནི་རྣམ་འགྱུར་དཔེ། ལུས་
ཕྲ་ཁྱོད་ཀྱི་བཞིན་རས་ཟླ་བ་ཉ་གང་བའི་དཀྱིལ་འཁོར་ལས་ད་ལྟ་བཏོན་པ་བཞིན་དང་། པདྨ་ཁ་བྱེ་
མ་ཐག་པའི་ནང་ནས་ཕུང་བ་བཞིན་ནོ་ཞེས་པ་འདི་ནི་དཔེ་དག་གི་རྣམ་འགྱུར་བརྗོད་པས་རྣམ་
འགྱུར་གྱི་དཔེའོ། །བཅོམ་ལྡན་འདས་མའི་ཞལ་དཀྱིལ་ནི། །ཟླ་ཞུན་གསར་པས་བྱུགས་པ་བཞིན། །
མཚར་སྡུག་མཛེས་པའི་འདྲེན་བྱེད་ཟུང༌།།ཨུཏྤལ་ནགས་ནས་བླངས་དང་མཚུངས།།
ཉེར་བརྒྱད་པ་ཕྲེང་བའི་དཔེ་ནི།འོད་ཀྱིས་ཉི་བཞིན་ཉི་མ་ཡིས། ཉིན་བཞིན་ཉིན་གྱི་
མཁའ་ལ་བཞིན། །རྣམ་པར་གནོད་པས་ཁྱོད་ལ་དཔལ། །འཛིན་ཞེས་དེ་ནི་ཕྲེང་བའི་དཔེ། །ཉི་མ་
རང་གི་འོད་ཀྱིས་དཔལ་འཛིན་པ་བཞིན་དུ་ཉི་མ་ཡིས་ཉིན་པར་གྱི་དུས་ལ་དཔལ་འཛིན་པ་དང༌།
ཉིན་པར་གྱིས་ཀྱང་མཁའ་ལ་མཛེས་པའི་དཔལ་མཛིན་པ་བཞིན་དུ་ཕ་རོལ་གྱི་རྒོལ་བ་རྣམ་པར་
གནོན་པས རྒྱལ་པོ་ཁྱོད་ལ་དཔལ་ཕུན་སུམ་ཚོགས་པ་འཛིན་ནོ་ཞེས་སྔ་མ་རྣམས་རིམ་བཞིན་དཔེ་
དང་ཕྱི་མ་རྣམས་རིམ་བཞིན་དཔེ་ཅན་གྱི་ཕྲེང་བར་སྤེལ་བ་དེ་ནི་དཔེའོ། །ཚེས་ཀྱི་ཟླ་བཞིན་ཟླ་བ་
ཡིས། །ཉ་གང་བཞིན་དུ་དེ་ཡིས་ཀྱང༌། །ཆུ་གཏེར་བསྐྱེད་བཞིན་ཤེས་རབ་མས །བདག་བློའི་
གཟུངས་སྤོབས་རྒྱས་པར་མཛོད། །
ཉེར་དགུ་པ་ངག་དོན་གྱི་དཔེ་ལ་མཚན་ཉིད་དང་དཔེར་བརྗོད་དོ། །དང་པོ་ནི། གང་ཡང་
ངག་དོན་ཉིད་ཀྱིས་ནི། །གལ་ཏེ་ངག་དོན་ཉེར་མཇལ་ན། །ངག་དོན་དཔེ་སྟེ་བཞིན་སྒྲ་ནི། །གཅིག་
དང་དུ་མས་དེ་རྣམ་གཉིས །བྱིངས་དང་མིང་ལས་ཏིང་སུཔ་ཀྱི་རྣམ་དབྱེ་སྦྱར་བ་ཚིག་དང༌།ཚིག་དུ་
མ་ལས་ངག་དོན་ཏེ། དེ་ལྟར་ན་ཏིང་སུཔ་ཀྱི་རྣམ་དབྱེ་གང་ཡང་རུང་བའི་མཐའ་ཅན་འཇལ་བྱེད་
255

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དཔེའི་ངག་དོན་ཉིད་ཀྱིས། གལ་ཏེ་གཞལ་བྱ་དོན་གྱི་ངག་དོན་ཉེ་བར་འཇལ་ན། ངག་དོན་གྱི་དཔེ་
ཞེས་བྱ་སྟེ། དེ་ལའང་བཞིན་སྒྲ་གཅིག་ཡོད་པ་དང༌། དུ་མ་ཡོད་པའི་དབྱེ་བས་ངག་དོན་གྱི་དཔེ་དེ་
རྣམ་པ་གཉིས་སོ། །བོད་སྐད་ལ་འོག་གི་དཔེར་བརྗོད་གཉིས་སུ་རྣམ་དབྱེ་ཕལ་ཆེར་མི་གསལ་ཀྱང་
དོན་དུ་བྱ་བྱེད་ལས་གསུམ་གྱི་རྣམ་དབྱེ་ཅི་རིགས་པ་སྦྱར་དགོས་སོ།།
གཉིས་པ་ལ་གཉིས བཞིན་སྒྲ་གཅིག་ཡོད་པ་དང༌། དུ་མ་ཡོད་པའོ། །དང་པོ་ནི། ཁྱོད་
གདོང་མིག་ནི་མི་བརྟན་ཅིང་། །སོ་ཡི་འོད་ཟེར་རབ་གསལ་བ། །འདམ་སྐྱེས་བུང་བ་གཡོ་ལྡན་ནི། །
གེ་སར་དག་གིས་མཚོན་བཞིན་མཛེས། །ཁྱོད་ཀྱི་གདོང་མཛེས་ལ། མིག་མི་བརྟན་ཅིང་གཡོ་བ།
སོའི་འོད་ཟེར་རབ་ཏུ་གསལ་བ་ཞེས་གཞལ་བྱ་དོན་གྱི་ངག་དོན་གསུམ་དང༌། འདམ་སྐྱེས་ཏེ་མེ་ཏོག །
བུང་བ་རྣམ་པར་གཡོ་བ་དང་ལྡན་པ། གེ་སར་གྱི་ཕྲེང་བ་དག་གིས་མཚོན་པ་བཞིན་དུ་མཛེས་སོ་ཞེས་
འཇལ་བྱེད་དཔེའི་ངག་དོན་གྱིས་རིམ་ཅན་དུ་འཇལ་ཞིང་མཐར་གསུམ་པ་དང་འབྲེལ་བ་འི་བྱ་ཚིག་
བཅས་བཞིན་སྒྲ་གཅིག་ཡོད་པའོ།།ཁྱོད་སྐུ་མཚར་སྡུག་རྫོགས་པའི་ཞལ། །ནོར་བུ་རྣ་ཆས་བརྒྱན་
པ་ནི།།ཀཻ་ལ་ལྡན་བསིལ་ཟེར་ཅན།།རྒྱུ་སྐར་ས་གས་འཁྱུད་བཞིན་མཛེས། །
གཉིས་པ་།པདྨ་ཅན་བཞིན་ལུས་ཕྲ་མ། །པདྨ་བཞིན་དུ་དེ་ཡི་གདོང༌། །སྦྲང་རྩི་སྤྱོད་པས་
བཞིན་དུ་ནི། །བདག་གིས་འཐུངས་ཤིང་འཐུངས་ཤིང་རྩེས། །པདྨ་ཅན་ཏེ་པདྨའི་ལྗོན་ཤིང་བཞིན་དུ་
ལུས་ཕྲ་ཁྱོད་ཀྱི་ལུས་དང་། དེ་ལས་བྱུང་བའི་པདྨ་བཞིན་དུ་ཡི་གདོང་དང༌།སྦྲང་རྩི་སྤྱོད་པ་སྟེ་བུང་
བས་ལོངས་སྤྱོད་པ་བཞིན་དུ་ནི་འདོད་ལྡན་བདག་གིས་འཐུངས་ཤིང་འཐུངས་ཤིང་རྩེས་སོ་ཞེས་བྱ་
ཚིག་དང་འབྲེལ་བའི་བཞིན་སྒྲ་དུ་མ་ཡོད་པའོ། །འཆི་མེད་ལམ་བཞིན་རབ་འབྱམས་ཞིང་། །རི་བོང་
ཅན་བཞིན་ཚངས་སྲས་མ། །རྒྱུ་སྐར་བུ་མོའི་ཚོགས་བཞིན་དུ། །བདག་ཅག་གུས་ཤིང་གུས་ཤིང་
བསྐོར །
སུམ་ད་ཅུ་པ་ཟླ་བོ་དངོས་པོའི་དཔེ་ལ་མཚན་ཉིད་དང་དཔེར་བརྗོད་པའོ།།དང་པོ་ནི།དངོས་
པའ་དཔ་ལ་མམ་ཅན་ཉད་ད
པོ་འགའ་ཞིག་ཉེར་བཀོད་ནས། །དེ་ཡི་ཆོས་མཐུན་རབ་བཀོད་པ། །མཉམ་པ་ཉིད་དུ་རྟོགས་པ་ཅན། །
ཟླ་བོ་དངོས་པོའི་དཔེ་ཡིན་དཔེར། །བརྗོད་བྱའི་དོན་གྱི་དངོས་པོ་འགའ་ཞིག་ཉེ་བར་བཀོད་ནས།
256

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
དེའི་ཆོས་མཐུན་པའི་དཔེ་ཞིག་ཟླ་བོའི་གྲོགས་ཀྱི་ཚུལ་དུ་ཕྱིས་རབ་ཏུ་བཀོད་པས། དཔེ་དོན་དེ
གཉིས་དངོས་སུ་མཚུངས་པར་མ་བརྗོད་ཀྱང་ཤུགས་ཀྱིས་མཉམ་པས་ཉིད་དུ་རྟོགས་པ་ཅན་དེ་ནི་ཟླ་
བོ་དངོས་པོའི་དཔེ་ཡིན་ཏེ་དཔེར་ན་ཞེས་པའོ །གཉིས་པ་ནི།རྒྱལ་པོ་རྣམས་ནི་སྐྱེས་གྱུར་ཀྱང༌།།ད་
ལྟ་ཁྱོད་འདྲ་གཅིག་ཀྱང་མེད། །ཡོངས་འདུ་དག་གི་རྐང་འཐུང་ནི། །གཉིས་པ་ངེས་པར་ཡོད་མ་ཡིན། །
རྒྱལ་པོ་རྣམས་ནི་ཇི་སྙེད་པ་ཞིག་སྐྱེས་པར་གྱུར་ཀྱང༌། སྔོན་ནས་ད་ལྟའི་བར་དུ་ཁྱོད་འདྲའི་ཡོན་ཏན་
ཅན་གྱི་རྒྱལ་པོ་ནི་གཅིག་ཀྱང་མེད་ལ། ལྷའི་ཤིང་ཡོངས་འདུ་པ་རྟོལ་དག་གི་རྐང་འཐུང་སྟེ་ཤིང་
གཉིས་པ་ནི་ངེས་པར་ཡོད་པ་མ་ཡིན་ནོ། །མཛེས་སྡུག་དྲི་ཟའི་ན་ཆུང་ལས། །སྒྲ་དབྱངས་ལྷ་མོ་
འགྲན་ནུས་སུ །འཆི་མེད་ལམ་དུ་པདྨའི་གཉེན།།གཅིག་པུ་ཉིད་ལས་ཡོད་མ་ཡིན།།
སོ་གཅིག་པ་མཚུངས་སྦྱོར་གྱི་དཔེ་ལ་མཚན་ཉིད་དང༌། དཔེར་བརྗོད་པའོ །དང་པོ་ནི།
ལྷག་པས་དམན་པ་བྱ་བ་ཡི། །ཆོ་ག་གཅིག་ལ་རབ་བསྡུས་ནས། །གང་སྨྲས་དེ་ནི་མཚུངས་པ་དག །
སྦྱོར་བའི་དཔེ་རུ་བཤད་དེ་དཔེར། །དཔེ་ལྷག་པས་དོན་དམན་པ་བྱ་བའི་ཆོ་ག་གཅིག་ལ་མཚུངས་
པར་རབ་ཏུ་བསྡུས་ནས སྙན་ངག་མཁན་གྱིས་གང་སྨྲས་པ་དེ་ནི་བྱ་བ་འདྲ་བའི་སྒོ་ནས་མཚུངས་
པར་བྱས་པས་མཚུངས་པས་སྦྱོར་བའི་དཔེ་རུ་བཤད་དེ་དཔེར་ན་ཞེས་པའོ། །གཉིས་པ་ནི པུ་ལོ་མ་
དགྲས་མཐོ་རིས་དང་། །ཁྱོད་ནི་ས་སྲུང་མེལ་ཚེ་བྱེད། །དེ་ཡིས་དྲེགས་ལྡན་ལྷ་མིན་དང་། །ཁྱོད་ཀྱིས་
མི་ཡི་བདག་པོ་འཇོམས། །ལྷ་མ་ཡིན་པུ་ལོ་མ་ཞེས་པའི་དགྲ་བརྒྱ་བྱིན་གྱིས་མཐོ་རིས་ལྷའི་གནས་
དང༌།རྒྱལ་པོ་ཁྱོད་ནི་ས་ཆེན་པོ་འདི་སྲུང་བའི་ཕྱིར་མེལ་ཚེ་བྱེད་ལ།བརྒྱ་བྱིན་དེ་ཡིས་དྲེགས་ལྡན་ལྷ་
མིན་དང་། ཁྱོད་ཀྱིས་མི་ཡི་བདག་པོ་གཞན་འཇོམས་པར་བྱེད་ཅེས་ཕྱེད་སྔ་མ་གཉིས་རང་སྡེ་སྲུང་བ་
དང་། ཕྱི་མ་གཉིས་གཞན་སྡེ་འཇོམས་པའི་བྱ་བ་མཚུངས་པ་གཅིག་ལ་སྦྱོར་ཏེ་བསྡུས་པའོ །རྡོ་རྗེ་
བཙུན་མོ་འོག་མིན་གནས། །གང་ཁྱོད་དྲི་ཟའི་ཁབ་ཏུ་མཛེས། །དེ་ཡི་རིགས་ཀུན་བདག་པོ་དང༌། །
ཁྱོད་ཀྱིས་ཏུམྦུ་ར་དགའ་བསྐྱེད། །
སོ་གཉིས་པ་རྒྱུ་དཔེ་ནི། རྒྱལ་པོ་མཛེས་པས་ཟླ་བ་དང༌། །གཟི་བྱིན་གྱིས་ནི་ཉི་མ་དང་། །
བརྟན་པས་རྒྱ་མཚོའི་རྗེས་སུ་བྱེད། །ཅེས་པ་འདི་ནི་རྒྱུ་དཔེ་དྲན། །རྒྱལ་པོ་ཁྱོད་མཛེས་པའི་རྒྱུས་ཟླ་
257

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བ་དང༌། གཟི་བྱིན་ཆེ་བའི་རྒྱུས་ཉི་མ་དང༌།ཟབ་ཅིང་བརྟན་པའི་རྒྱུས་རྒྱ་མཚོ་ཆེན་པོ་གཏིང་མི་དཔོག་
པའི་རྗེས་སུ་བྱེད་ཅེས་མཛེས་པ་སོགས་ཀྱི་རྒྱུ་བཀོད་ནས་དོན་མཚུངས་པར་བསྒྲུབ་པ་འདི་ནི་རྒྱུའི་
དཔེ་ཞེས་དྲན་པར་བྱའོ། །ཚངས་སྲས་ལྷ་མོའི་མཛེས་ཞལ་འདི། །གདུང་བ་སེལ་བས་བདུད་རྩི་སྟེ། །
འདོད་པ་སྟེར་བས་དཔག་བསམ་ཤིང་། །ཕངས་པ་སྙིང་གི་རྗེས་སུ་བྱེད།།
གསུམ་པ་དཔེའི་སྐྱོན་བཤད་པ་ལ་གཉིས། སྐྱོན་ལྟར་སྣང་ཡང་སྐབས་དེར་སྐྱོན་དུ་མི་འགྲོ་
བ་དང་།སྐྱོན་སྐྱོན་དུ་བརྩི་བའོ། །དང་པོ་ནི། བློ་ལྡན་མི་དགྱེས་མེད་གང་ལ། །ངེས་པར་དཔེ་ཡི་སྐྱོན་
དག་ནི། །ཐ་དད་རྟགས་དང་ཚིག་ལ་མེད། །དམན་དང་ལྷག་པ་ཉིད་ལའང་མེད་དང༌། །མ་ནིང་འདི་
འགྲོ་བུད་མེད་བཞིན། །བུད་མེད་འདི་སྨྲ་སྐྱེས་པ་བཞིན། །བདག་གི་གྲོགས་འདི་སྲོག་རྣམས་བཞིན། །
རིག་པ་རྣམས་བསྒྲུབ་ནོར་བཞིན་ནོ། །ས་གཞི་སྐྱོང་བ་ཁྱོད་བཞིན་དུ། །ལྷ་ཡི་རྒྱལ་པོ་རྣམ་པར་
མཛེས། །ཚ་ཟེར་ཅན་གྱི་ནུས་པ་ལ། །མི་བདག་གཟི་ཡིས་འགོང་བར་ནུས། །སྤང་བླང་གི་གནད་
ཤེས་པའི་བློ་ལྡན་སྙན་ངག་མཁན་རྣམས་ཀྱིས་དཔྱད་ན་ལྟར་སྣང་ལ་སྐྱོན་ལྟར་སྣང་ཡང་དོན་དུ་མི་
དགྱེས་པའི་བློ་སྐྱེ་བ་མེད་པ་ཡོད་དེ། ཚིག་དོན་གང་ལ་ངེས་པར་དཔེའི་སྐྱོན་དུ་འགྱུར་བ་དག་ནི་ཐ་
དད་པའི་རྟགས་དང་། ཐ་དད་པའི་ཚིག་དང༌། དཔེ་དོན་དམན་ལྷག་གི་སྦྱོར་བ་ཉིད་ལའང་མེད་དོ། །
དཔེར་ན་མ་ནིང་འགྲོ་ཚུལ་བུད་མེད་བཞིན་དུ་མཛེས་སོ །བུད་མེད་འདིའི་སྨྲ་ཚུལ་སྐྱེས་པ་བཞིན་དུ་
ལ་རྒྱང་ཅད་མད་པ སྐྱེས་པ་བཞིན་
སྤོབས་པ་ཤིན་ཏུ་མཐོའོ་ཞེས་རྟགས་ཐ་དད་པ་དང་། བདག་གི་གྲོགས་འདི་ནི་སྲོག་རྣམས་བཞིན་དུ་
གཅེས་པར་ཕངས་སོ །བརྡ་སྤྲོད་སོགས་རིག་པའི་བྱེ་བྲག་མང་པོ་རྣམས་བསྒྲུབ་པ་ནི་རང་ལ་བདོག་
པའི་ནོར་རྫས་བསྒྲུབ་པ་བཞིན་དུ་འབད་པ་བྱས་སོ་ཞེས་ཚིག་མང་ཉུང་ཐ་དད་པ་དང༌། ས་གཞི་སྐྱོང་
བ་ཁྱོད་བཞིན་དུ་ལྷའི་རྒྱལ་པོ་རྣམ་པར་མཛེས་སོ་ཞེས་དཔེ་དམན་ཞིང་དོན་ལྷག་པ་དང༌། ཚ་ཟེར་
ཅན་ཉི་མའི་ནུས་པ་ལ་མི་བདག་ཁྱོད་ཀྱི་གཟི་བརྗིད་ཀྱིས་འགོང་བར་ནུས་སོ་ཞེས་དཔེ་ལྷག་པས་
དོན་དམན་པ་འཇལ་བ་དེ་ལྟ་བུ་ལ་སོགས་པ་ནི་སྐབས་དེ་དག་ཏུ་དགོས་པའི་དབང་གིས་ཚིག་སྦྱོར་
འཇལ་བ་ད་
ཤིན་ཏུ་མཛེས་ཤིང་སྐལ་པ་བཟང་པོ་ཅན་ཡིན་པས་ནམ་ཡང་གཏོང་བ་མིན་པ་ཉིད་། གཉིས་པ་ནི
སྦྱོར་བ་འགའ་ལ་ངག་རིགས་རྣམས། །མི་དགྱེས་པ་ཡོད་ཇི་ལྟར་ན། །ངང་བཞིན་དུ་ཟླ་བ་དཀར། །
258

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
མཚོ་རྣམས་བཞིན་དུ་མཁའ་དྲི་མེད། །ཁྱི་བཞིན་དཔའ་བོ་རྗེ་ལ་གུས། །ཉི་མ་བཞིན་དུ་མེད་ཁྱེར་
གསལ །འདི་འདྲ་སྤངས་མཁས་རྣམས་ཀྱིས །རྒྱུ་ཡང་འདིར་ནི་བསམ་པར་བྱོས། །ཚིག་གི་སྦྱོར་
བ་འགའ་ལ་ཡང་སྙན་ངག་རིག་པ་རྣམས་ཀྱི་མཐོང་ཞིང་ཐོས་ན་མི་དགྱེས་པའི་བློ་སྐྱེ་བ་ཡོད་དེ། དཔེ་
ཇི་ལྟར་ན། དང་པོ་རྟགས་ཐ་དད་པ་དང༌། གཉིས་པ་ཚིག་མང་ཉུང་དང་། གསུམ་པ་དཔེ་དམན་པ་
དང་། བཞི་པ་དོན་དམན་པ་། ཚིག་སྦྱོར་འདི་འདྲ་བ་སྤངས་ཏེ། མཁས་པ་རྣམས་ཀྱིས་དཔེ་དོན་
དང་ཚིག་གི་སྦྱོར་ཚུལ་ཕུན་སུམ་ཚོགས་པའི་ཡང་སྐབས་འདིར་ནི་བསམ་པར་བྱོས་ཤིག་ཅེས་
གདམས་པའོ །
བཞི་པ་མཚུངས་པ་གསལ་བྱེད་ཀྱི་སྒྲ་ཡི་རྣམ་གྲངས་བཤད་པ་འདི་ལ།བོད་ཕྱི་རབས་པ་
ལ་ཡོངས་གྲགས་ལྟར། གཞུང་གི་དངོས་བསྟན་གྱི་རྣམ་གྲངས་དྲུག་ཅུ་རྩ་ལྔ་གསུངས་པ་ལས། སྔོན་
གྱི་འགྲེལ་མཁན་རྣམས་ཀྱི་སྡེ་ཚན་བཞིར་དབྱེ་བ་སོགས་མཛད་མོད།འོན་ཀྱང་རྒྱ་འགྲེལ་གྱི་ལུགས
བཞིན།ཀུན་མཁྱེན་དྷརྨཱ་ཀ་རའི་ཞལ་ལུང་ལས་སྡེ་ཚན་གཉིས་སུ་དབྱེ་བར་མཛད་པ་ལས། དང་པོ་ནི།
བཞིན་ལྟར་ལྟ་བུ་ཇི་ལྟར་སྒྲ། །མཐུན་མཚུངས་ཡང་དག་མཚུངས་དང་མཉམ། །ཡང་དག་གསལ་དང་
ངེས་པར་གསལ། །རབ་གསལ་གཟུགས་ཀྱི་ཟླ་བོ་དང༌། །གཉེན་པོ་དང་ནི་དགྲ་ཟླ་དང༌། །སོ་སོར་
རྟོག་དང་འགལ་དང་འདྲ། །ལྟ་བཅས་དང་ནི་བསླུ་བ་དང༌། །རིགས་མཐུན་རྗེས་སུ་སྨྲ་བ་དང༌། །
གཟུགས་བརྙན་དང་ནི་སོ་སོར་སྡེབ། །གཟུགས་མཚུངས་མཉམ་དང་ཡང་དག་འཇལ །མཚན་ཉིད་
མཐུན་འདྲ་མཚུངས་པ་དང༌། །མཐུན་ཕྱོགས་དཔེར་བྱས་དཔེ་དང་རྟོག །དམན་དང་ཅུང་ཟད་དམན་
སོགས་དང༌། །རབ་ཏུ་སྨྲ་དང་སོ་སོར་བཟློག །རིགས་མཐུན་མཉམ་བྱས་སྒྲ་དག་དང༌། །གང་ཡང་
དམན་མིན་དོན་ཅན་ཚིག །འབྲུ་མང་སོ་ཡི་ཚིག་སྡུད་ན། །རི་བོང་མཚན་མའི་གདོང་ཅན་སོགས། །
འགྲན་དང་རྒྱལ་དང་སྡང་བ་དང༌། །འཁུ་དང་མི་མཐུན་སྒྲོགས་པ་དང༌། །འཐབ་པ་དང་ནི་འཕྱ་བ་
དང༌། །སྨ་འབེབས་བྱེད་དང་སྨོད་པ་དང༌། །ཅོ་འདྲི་བ་དང་འགོག་པ་དང༌། །དགོད་དང་ཕྲག་དོག་མི་
བཟོད་དང༌། །ཞེས་པ་རྣམས་སོ །
གཉིས་པ་ནི། འདི་མན་ཆད་རྒྱ་འགྲེལ་ལས་ལོགས་སུ་ཕྱེ་ནས་སྡེ་ཚན་གཉིས་པར་བཞག་
259

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཡོད་པ་དཔེ་དོན་གཉིས་མཚུངས་པར་བརྗོད་ཚུལ་གྱི་སྒྲ་རང་ངོས་ནས་རབ་བརྟགས་ཀྱི་རྣམ་པ་
གསལ་བ་ལ་དགོངས་པ་སྟེ། དེ་ཡང་། དེ་ཡི་བསྐལ་བཟང་འཕྲོག་བྱེད་དང་། །དེ་ཡི་མཛེས་པ་ཟུམ་
བྱེད་དང༌། །དེ་དང་འགྲན་ལས་ཚར་གཅོད་དང༌། །དེ་དང་མཚུངས་ལས་ལྷག་པར་འཛེག །དེ་ཡི་
རྗེས་སུ་རྐང་འཇོག་དང༌།།དེ་ཡི་ནུས་པ་ལ་འཇུག་དང༌། །དེ་ཡི་རྗེས་འགྲོ་རྗེས་སུ་འཆིང༌། །དེ་ཡི་ངང་
ཚུལ་དེ་འགོག་དང༌། །དེ་ཡི་རྗེས་སུ་བྱེད་ཅེས་པའི །སྒྲ་རྣམས་མཚུངས་པ་གསལ་བྱེད་ཡིན། །ཅེས་
པ་རྣམས་ཏེ དེ་ལྟར་མཚུངས་པ་གསལ་བྱེད་ཀྱི་སྒྲ་ཡི་རྣམ་གསལ་དཔེར་བརྗོད་པ་ནི་འདིར་མ་
བཀོད་མོད།འོན་ཀྱང་དོན་དུ་གཉེར་བ་རྣམས་ཀྱིས་ཀུན་མཁྱེན་སི་ཏུའི་ཞལ་ལུང་ལེགས་བཤད་ངག་
གི་རོལ་མཚོ་སོགས་ལས་གསལ་བས་དེར་བལྟ་བར་བྱའོ། །
གསུམ་པ་གཟུགས་ཅན་ནམ་ངོ་བོ་ཅན་གྱི་རྒྱན་ལ་གསུམ།མཚན་ཉིད་ཀྱིས་མདོར་བསྟན།
བྱེ་བྲག་དཔེར་བརྗོད་དཔེ་རྒྱན་དང་ཐུན་མོང་གི་དོན་བསྡུ་བའོ། །དང་པོ་མཚན་ཉིད་ཀྱིས་མདོར་
བསྟན་པ་ནི། ཐ་དད་སྣང་མིན་གྱུར་པ་ཡི།།དཔེ་ཉིད་དག་ནི་གཟུགས་ཅན་འདོད།།དཔེ་ཅན་ཐ་དད་
དུ་བཀོད་ནས་དེ་གཉིས་འདྲ་བ་ཙམ་བརྗོད་མ་ཡིན་པར་ཐ་དད་དུ་སྣང་བ་མ་ཡིན་པར་གྱུར་པའི་
དཔེའི་རྒྱན་དེ་ཉིད་དག་ལ་སྦྱོར་ཚུལ་མི་འདྲ་བ། དཔེ་ཅན་དཔེའི་གཟུགས་སུ་བཀོད་པས་གཟུགས་
ཅན་ནམ། དཔེ་ཅན་དཔེའི་བོར་བཀོད་པས་ངོ་བོ་ཅན་ནམ། དཔེའི་ཚུལ་དུ་བཀོད་པས་ཚུལ་ཅན་
གྱི་རྒྱན་ཞེས་ཀྱང་འདོད།།
གཉིས་པ་བྱེ་བྲག་དཔེར་བརྗོད་པ་ལས། རྣམ་གྲངས་ཉི་ཤུ་ལས། དང་པོ་བསྡུས་པའི་
གཟུགས་ཅན་ནི།དཔུང་པ་འཁྲི་ཤིང་ལག་པ་ནི། །པདྨ་སོར་མོ་ཡལ་འདབ་བོ། །ཞེས་དཔུང་པ་འཁྲི་
ཤིང་དང༌། ལག་པ་པདྨ། སོར་མོ་ཡལ་འདབ་སྟེ་དཔེ་ཅན་དཔེའི་གཟུགས་སུ་བཀོད་ཅིང༌། འདི་དག་
གི་བར་ནས་དཔུང་པའི་ཞེས་དང་། ལག་པའི་ཞེས་སོགས་དྲུག་སྒྲ་ཐོབ་ཀྱང་། དེ་རྣམས་ལས་འཛིན་
པའམ ཁྱད་པར་གྱི་བསྡུ་བས་གཞི་མཐུན་དུ་བྱས་ནས་རྣམ་དབྱེ་བསྡུས་པའི་ཕྱིར་བསྡུས་པའི་
གཟུགས་ཅན་ཏེ།སྤྱིར་གཟུགས་ཅན་གྱི་སྐབས་འདིར་དཔེར་བྱ་དཔེའི་ངོ་བོར་བཀོད་པའི་རྣམ་དབྱེ
ཐམས་ཅད་དྲུག་སྒྲ་ཁོ་ནར་འགྱུར་བའང་ཤེས་པར་བྱའོ །མཚོ་ལྡན་ཞལ་དཀྱིལ་འོད་དཀར་ཅན། །
260

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
གཡོ་ལྡན་མཛེས་པ་རི་དྭགས་མིག །འཇམ་མཉན་ཕྱག་ཟུང་ལྕུག་ཕྲན་རྩེར། །རྒྱུད་མང་གཞན་གསོས་
དབྱངས་སྙན་སྒྲོགས། །
གཉིས་པ་མ་བསྡུས་པའི་གཟུགས་ཅན་ནི། ལག་པའི་འཁྲི་ཤིང་སོར་མོ་རྣམས། །ཡལ་
འདབ་སེན་མོའི་འོད་ཟེར་ནི། །མེ་ཏོག་ཏུ་གྱུར་དཔྱིད་ཀྱི་དཔལ། །ཁྱེད་ནི་ངེད་ལ་མངོན་སུམ་རྒྱུ། །
ཞེས་པ་འདི་ནི་མ་བསྡུས་ཏེ། །སྔ་མ་བསྡུས་པའི་གཟུགས་ཅན་། །ཞེས་ལག་པའི་འཁྲི་ཤིང༌།སོར་
མོ་རྣམས་ཀྱི་ཡལ་འདབ། སེན་མོའི་འོད་ཟེར་གྱི་མེ་ཏོག་ཅན་དུ་གྱུར་པའི་མཛེས་མ་དཔྱིད་ཀྱི་དཔལ་
ཁྱོད་ནི། ངེད་ལ་ལྐོག་ཏུ་མ་གྱུར་པར་མངོན་སུམ་དུ་རྒྱུའོ། །ཞེས་པ་ལག་པའི་ཞེས་དང་། སེན་མོའི་
ཞེས་སོགས་ཀྱི་རྣམ་དབྱེ་མ་བསྡུས་པས་མ་བསྡུས་པ་དང༌། རྒྱན་སྔ་མ་བསྡུས་པའི་གཟུགས་ཅན་
ཡིན་། །བཞིན་གྱི་ཆུ་སྐྱེས་གསར་པ་ལ། །སྤྱན་ཟུང་བུང་བས་ཟློས་གར་རྩེ། །ཚེམས་ཕྲེང་དགོད་
པའི་གེ་སར་ཅན། །མཐོང་བས་ངོམ་མེད་ཚངས་སྲས་ཞལ། །
གསུམ་པ་བསྡུས་ཤིང་མ་བསྡུས་པའི་གཟུགས་ཅན་། བཞིན་ཟླ་འཛུམ་པའི་ཟླ་འོད་ཅེས། །
གཟུགས་ཅན་བསྡུས་ཤིང་མ་བསྡུས་པའོ །ཞེས་པ་། བཞིན་ཟླ་ཞེས་བཞིན་དང་ཟླ་བ་གཉིས་ཀྱི་
བར་ནས་རྣམ་དབྱེ་དྲུག་སྒྲ་བསྡུས་ཤིང་འཛུམ་པའི་ཟླ་འོད་ཅེས་རྣམ་དབྱེ་མ་བསྡུས་པས་གཟུགས་ཅན་
བསྡུས་ཤིང་མ་བསྡུས་པ་ཞེས་བྱའོ། །མཁྱེན་རབ་གསལ་བ་མེ་ལོང་ལ་ངོགས། །རྣམ་དཔྱོད་རེ་ཁཱ་ཅིར་
ཡང་བཀྲ། །བརྩེ་ཆེན་ཆགས་པའི་ཉམས་བརྒྱའི་གར །བློ་ལྡན་ཡིད་ཀྱི་དོ་རར་བསྒྱུར། །
བཞི་པ་མཐའ་དག་གཟུགས་ཅན་ནི། སོར་མོ་དམར་བའི་འདབ་ཕྲེང་དང༌། །སེན་མོའི་
འོད་ཀྱི་གེ་སར་ཅན། །ཁྱོད་ཀྱི་ཞབས་ཀྱི་ཆུ་སྐྱེས་ནི། །ས་སྐྱོང་རྣམས་ཀྱི་སྤྱི་བོར་འཛིན། །ཞེས་སོར་མོ་
རབ་རུ་དམར་བའི་འདབ་ཕྲེང་དང་། སེན་མོའི་འོད་ཀྱི་གེ་སར་གསལ་བ་ཅན་མིའི་བདག་པོ་ཁྱེད་ཀྱི་
ཞབས་ཀྱི་འདམ་སྐྱེས་ཏེ་པདྨ་འདི་ནི་ས་གཞི་སྐྱོང་བ་རྒྱལ་ཕྲན་གཞན་རྣམས་ཀྱི་སྤྱི་བོར་ཅོད་པཎ་གྱི་
ཚུལ་དུ་འཛིན་།དེ་བཤད་པ་ནི། སོར་མོ་ལ་སོགས་འདབ་སོགས་དང༌། །རྐང་པ་པདྨ་ཉིད་བྱས་
ནས། །དེ་འོས་གནས་སུ་རྣམ་བཀོད་པ། །འདི་ནི་མཐའ་དག་གཟུགས་ཅན་ཉིད། །ཡན་ལག་སོར་མོ་
དང་ལ་སོགས་པས་སེན་མོའི་འོད་ནི་རིམ་པ་ལྟར་འདབ་མ་དང༌། སོགས་པས་གེ་སར་དུ་བྱས་ལ།
261

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཡན་ལག་ཅན་རྐང་པ་པདྨ་ཉིད་དུ་བྱས་ཏེ་དེ་དག་གཟུང་བར་འོས་པའི་གནས་སྤྱི་བོར་རྣམ་པར་
བཀོད་པ་འདི་ནི།ཡན་ལག་དང་ཡན་ལག་ཅན་གཟུགས་སུ་བཀོད་པས་འདི་ནི་མཐའ་དག་གཟུགས་
ཅན་ནོ། །དབྱངས་ཅན་སྐུ་ཡི་འཁྲི་ཤིང་རྩེར། །ཞལ་བཟང་གསར་བའི་ཆུ་སྐྱེས་ལ། །འཛུམ་དཀར་
སྒེག་པའི་གེ་སར་བརྒྱན། །མཆོད་འོས་ཀུན་གྱི་སྤྱན་སྔར་མཛེས། །
ལྔ་པ་ཆ་ཤས་གཟུགས་ཅན་ནི། གཏུམ་མོ་གློ་བུར་ཉིད་དུ་ནི། །ཁྱོད་གདོང་མཆུ་ཡི་ཡལ་
འདབ་གཡོ། །རྔུལ་གྱི་ཆུ་ཡི་ཐིགས་པ་ཡི། །དོག་པ་མུ་ཏིག་འོད་ཅན་འཛིན། །ཀྱེ་གཏུམ་མོ་ཞེས་བུད་
མེད་ཁྲོ་བ་ཅན་ལ་བོད་གནས། རྐྱེན་མེད་གློ་བུར་ཉིད་དུ་ནི་མཆུ་ཡི་ཡལ་འདབ་འདར་ཞིང་གཡོ་བས་
ཁྲོ་བོར་སྟོན་ཅིང་། ཁྲོ་བ་ལས་སྐྱེས་པའི་རྔུལ་གྱི་ཆུའི་ཐིགས་པའི་དོག་པ་མུ་ཏིག་གི་འོད་ཅན་ཀྱང་
འཛིན་ནོ། །དེ་བཤད་པ་ནི། འདིར་ནི་རྔུལ་ཆུ་དོག་པར་བྱས། །མཆུ་ཡང་ཡལ་འདབ་ཉིད་བྱས་ཀྱི། །
གདོང་པ་རྣམ་པ་གཞན་མ་བྱས། །དེ་ཕྱིར་ཆ་ཤས་གཟུགས་ཅན་། །སྐབས་འདིར་ནི།གདོང་པའི་ཆ་
ཤས་སམ་ཡན་ལག་དུ་གྱུར་པ་རྔུལ་ཆུ་དོག་པ་དང༌།མཆུ་ཡལ་འདབ་ཀྱི་གཟུགས་སུ་བཀོད་ནས་ཆ་
ཤས་ཅན་ནམ་ཡན་ལག་ཅན་གདོང་ནི་དཔེའི་རྣམ་པ་གཞན་གྱི་གཟུགས་སུ་མ་བྱས་པ་དེའི་ཕྱིར་ཤས་
གཟུགས་ཅན་། །སྒྲ་དབྱངས་ལྷ་མོའི་མཛེས་པའི་ཞལ། །དཀར་གསལ་སྒེག་པའི་འཛུམ་བག་ཅན། །
མཆུ་སྒྲོས་བིམ་པའི་ཞལ་སྒོ་ལ།།གཉིས་སྐྱེས་འདབ་དཀར་ཕྲེང་བས་བསྐོར། །
དྲུག་པ་ཆ་ཤས་ཅན་གྱི་གཟུགས་ཅན་ནི། གདོང་པའི་འདམ་སྐྱེས་སྨིན་འཁྱོག་ཅིང་། །རྔུལ་
གྱི་ཆུ་ནི་ཟག་པ་དང༌། །མིག་དག་ཀུན་ཏུ་དམར་བ་འདིས། །མྱོས་པའི་གནས་སྐབས་གསལ་བར་
བྱེད། །ཁྱོད་ཀྱི་གདོང་པའི་འདམ་སྐྱེས་ཏེ་པདྨ། སྨིན་མ་འཁྱོག་པའམ་གཡོ་ཞིང་རྔུལ་གྱི་ཆུའི་ཐིགས་
པ་ནི་ཟག་པ་དང༌།མིག་སྤྲིན་དག་ཀྱང་ཀུན་ཏུ་དམར་བ་འདི་རྣམས་ཀྱིས། འདོད་པས་ཆགས་པས་
མྱོས་པའི་གནས་སྐབས་ཀུན་ཏུ་གསལ་བར་བྱེད་དོ། །དེ་བཤད་པ་ནི། འདིར་ནི་གདོང་པའི་ཆ་ཤས་
དག།རྣམ་འགྱུར་མ་བྱས་གདོང་པ་ཉིད། །པདྨར་བཀོད་བྱས་དེས་ན་འདིར། །ཆ་ཤས་ཅན་གྱི་
གཟུགས་ཅན་ནོ། །འདིར་ནི་གདོང་པའི་ཆ་ཤས་སྨིན་མ་དང༌།རྔུལ་ཆུ། མིག་རྣམས་དཔེའི་གཟུགས་
སུ་བཀོད་པ་རྣམ་འགྱུར་མ་བྱས་པར། ཆ་ཤས་ཅན་གདོང་པ་ཉིད་ཁོ་ན་པདྨའི་གཟུགས་སུ་བཀོད་པར་
262

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
བྱས་པ་དེས་ན། དཔེར་བརྗོད་པའི་རྒྱན་འདི་ཆ་ཤས་ཅན་གྱི་གཟུགས་ཅན་། །ཚངས་སྲས་ཞལ་གྱི་
ཟླ་དཀྱིལ་ལ། །གནག་ཅིང་སྣུམ་པའི་དཀྱུས་རིང་སྤྱན། །བརྩེཆེན་འགྲོ་ལ་རྗེས་ཆགས་པའི །ཟུར་
མིག་གཡོ་བའི་ཉམས་འགྱུར་ཅན།།
བདུན་པ་ཡན་ལག་གཟུགས་ཅན་ནི། མཛེས་མ་མྱོས་པས་མཁུར་ཚོས་དམར། །མིག་གི་
ཨུཏྤལ་དམར་པོ་ཅན། །ཁྱོད་ཀྱི་གདོང་གིས་སྐྱེ་བོ་ནི། །འདི་ཡང་དམར་བའི་རང་བཞིན་བྱས །ཞེས་
པ་སྟེ།མཛེས་མ་ཞེས་བོད་ནས།ཆགས་པས་མྱོས་པའི་མཁུར་ཚོས་དམར་ཞིང་མིག་གི་ཨུཏྤལ་དམར་
པོ་ཅན་ཁྱོད་ཀྱི་གདོང་འདོད་པའི་རྣམ་འགྱུར་གསལ་བ་འདིས། ཁྱོད་ལ་འཇུག་པར་འདོད་པའི་
ཆགས་ལྡན་གྱི་སྐྱེ་བོ་འདི་ཡང་ཆགས་པས་མྱོས་ཏེ་དམར་བའི་རང་བཞིན་ཅན་ནམ། འདོད་ཆགས་
ལས་བྱུང་བའི་རྣམ་འགྱུར་ཅན་དུ་བྱས་སོ །དེ་བཤད་པ།དེ་ལྟར་འདིར་ནི་གཉིས་སོགས་ཀྱི། །ཡན་
ལག་རྣམས་ཀྱང་གསལ་བྱེད་པ། །འདི་ནི་ཡན་ལག་གཅིག་གཟུགས་ཅན། །དེ་ལྟར་འདིའི་རིག་པས་
ཡན་ལག་གཉིས་གསུམ་སོགས་གཟུགས་སུ་བཀོད་པར་སྦྱར་ཆོག་པ་གསལ་བར་བྱེད་པ་འདི་ནི།
ཡན་ལག་ལས་མིག་ཁོ་ན་གཟུགས་སུ་བཀོད་པས་ཡན་ལག་གཅིག་གཟུགས་ཅན་། །རྨད་བྱུང་
འཕགས་མའི་མཛེས་པའི་ཞལ །དྲི་མེད་དཀར་གསལ་ཡིད་ཀྱི་དཔལ །རབ་ཡངས་ཨུཏྤལ་རྒྱས་
པའི་སྤྱན།།གཡོ་བས་བསྐལ་བཟང་བློ་རྒྱས་མཛད།།
གཟུགས་ཅན་བརྒྱད་པ་དང་དགུ་པ་གཉིས་ཀྱི་མིང་མཉམ་དུ་བསྟན་པ་ནི། ལྡན་དང་མི་
འོས་ཐ་དད་ཅན། ཞེས་པ་དང་པོ་བརྒྱད་པ་ལྡན་པའི་གཟུགས་ཅན་ནི། གདོང་འདི་འཛུམ་པའི་མེ་
ཏོག་འབར། །གཡོ་བའི་མིག་གི་བུང་བ་ཅན། །ཞེས་པ་མེ་ཏོག་བུང་བ་དག།འགྲོགས་པའི་ལྡན་པའི་
གཟུགས་ཅན་ནོ། །ཁྱོད་ཀྱི་གདོང་པ་འཛུམ་པའི་འོད་ཀྱི་མེ་ཏོག་འབར་བ་ལ།གཡོ་ཞིང་འཕྲུལ་བའི་
མིག་གི་བུང་བ་དང་ལྡན་པ་ཅན་ཞེས་མེ་ཏོག་དང་བུང་བ་དག་འགྲོགས་པར་འོས་ཤིང་ལྡན་པས་ན་
ལྡན་པའི་གཟུགས་ཅན་ནོ། །ཡན་ལག་བདུན་ལྡན་ཆུ་སྐྱེས་རྒྱས་པ་ལ། །འདྲེན་བྱེད་བུང་བ་རི་ཡི་
གྲངས་ལྡན་འཁོར། །འཇམ་མཉེན་ལྕུག་པའི་ཕྱག་གི་པད་སྟོང་རྩེར། །གེ་སར་བདུད་རྩིའི་བུམ་པས་
མཚན་པ་ཅན།།
263

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དགུ་པ་མི་འོས་པའི་གཟུགས་ཅན་ནི། གདོང་འདི་འཛུམ་གཤེར་ཟླ་འོད་དང༌། །སྣུམ་པའི་
མིག་གི་ཨུཏྤལ་ཅན། །ཟླ་འོད་ཨུཏྤལ་མི་འོས་པས །འོས་མིན་ཞེས་པའི་གཟུགས་ཅན་ནོ། །ཁྱོད་ཀྱི་
གདོང་འཛུམ་གཤེར་གྱི་ཟླ་འོད་དང༌།མཐིང་ཞིང་སྣུམ་པའི་མིག་གི་ཨུཏྤལ་ཅན་ནོ་ཞེས་གདོང་གི་
རྣམ་འགྱུར་འཛུམ་པ་དང་། མིག་གཉིས་ཟླ་འོད་དང་ཨུཏྤལ་གྱི་གཟུགས་སུ་བཀོད་པ་ཟླ་འོད་ཀྱིས་
ཨུཏྤལ་ཟུམ་པར་བྱེད་པས་འགྲོགས་པར་མི་འོས་པས་འོས་མིན་ཞེས་པའི་གཟུགས་ཅན་ནོ། །
འཕགས་མའི་ཞལ་བཟང་ཆུ་ཤེལ་དབང་པོ་ལ། །ཨུཏྤལ་འདབ་ཡངས་བཞད་པའི་དཀྱུས་རིང་སྤྱན། །
ཚེམས་དཀར་གངས་རིའི་ཕྲེང་བས་བསྐོར་བའི་དབུས།།རོ་འཛིན་ལྕེའི་བརླབས་འཕྲེང་ཅི་ཡང་སྤྲོ།།
བཅུ་པ་མི་མཉམ་པའི་གཟུགས་ཅན་ནི། ཡན་ལག་ཅན་གཟུགས་ཡན་ལག་རྣམས། །
གཟུགས་བྱས་གཟུགས་སུ་མ་བྱས་ལ། །བརྟེན་པ་མི་མཉམ་པ་ཞེས་པའི། །གཟུགས་ཅན་མཛེས་པར་
ཡིན་ཏེ་དཔེར། །རྟེན་ཡན་ལག་ཅན་གདོང་ལྟ་བུ་དང་བརྟེན་པ་ཡན་ལག་སྨིན་མ་ལྟ་བུ་འགའ་ཞིག
གཟུགས་སུ་བྱས་ལ་ཡང་འགའ་ཞིག་གཟུགས་སུ་གཏན་ནས་མ་བཀོད་པའི་ཚུལ་དུ་སྦྱར་བས་ཡན་
ལག་གི་བརྟེན་པ་མི་མཉམ་པ་ཞེས་བྱ་བའི་གཟུགས་ཅན་དུ་འགྱུར་བ་དེ་ལྟ་བུའི་རྒྱན་ནི་མཆོག་ཏུ་
མཛེས་པ་ཡིན་།དཔེར་བརྗོད་པ་ནི།མྱོས་པའི་མཁུར་ཚོས་རབ་དམར་ཞིང༌། །སྨིན་མའི་འཁྲི་ཤིང་
གར་བྱེད་པ། །ཁྱོད་གདོང་ཟླ་བ་ཡིད་སྲུབས་ཀྱི། །འཇིག་རྟེན་གསུམ་པོ་གཞོམ་པར་ནུས། །ལང་
ཚོས་མྱོས་པའི་མཁུར་ཚོས་རབ་ཏུ་དམར་ཞིང་ཞེས་ཡན་ལག་གམ་བརྟེན་པ་རྐང་པ་དང་པོ་གཟུགས་
སུ་མ་བྱས་ལ། ཡན་ལག་སྨིན་མ་འཁྲི་ཤིང་དང༌། དེ་ཡང་གར་བྱེད་པ་པོའི་གཟུགས་སུ་བྱས་ཤིང༌།
རྟེན་ནམ་ཡན་ལག་ཅན་གདོང་ཟླ་བ་དང༌།དེ་ཡང་ཡིད་སྲུབས་སྟེ་ལུས་མེད་ཀྱི་གཟུགས་སུ་འཕར་
མར་བཀོད་པ་ཡན་ལག་གི་བརྟེན་པའི་ངོས་ནས་མི་མཉམ་པར་བྱས་ཏེ། དེས་འཇིག་རྟེན་གསུམ་པོ་
གཞོམ་པར་ནུས་སོ་ཞེས་གཟུགས་སུ་མ་བཀོད་པས་མི་མཉམ་པའི་གཟུགས་ཅན་ནོ། །དབྱངས་ཅན་
ཕྱག་གིས་འཁྱུད་པའི་རྒྱུད་མང་གིས། །ལེགས་བཤད་ཆུ་གཏེར་བདུད་རྩིའི་རླབས་ཕྲེང་གཡོ །སྐལ་
བཟང་ཀུན་དའི་ངང་མོ་ཅི་དགར་རྩེན།།ཉོན་མོངས་ཚ་གདུང་ཞི་བའི་དཔལ་ཡང་སྟེར། །
བཅུ་གཅིག་པ་ཁྱད་པར་གྱི་གཟུགས་ཅན་ནི། ཛ་ཧཱུའི་མོའི་ཆུ་གོས་ནི། །འཕྲོག་བྱེད་རྐང་
264

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
པའི་རྩེར་ལྡན་པ། །ལྷ་མིན་དོག་མེད་ལྷ་དགའ་བའི། །དགའ་སྟོན་རྒྱལ་མཚན་རྒྱལ་གྱུར་ཅིག །ཛ་
ཤྣུའི་བུ་མོ་ཞེས་པ་ཆུ་བོ་གངྒཱ་ཡིན་ལ་དེ་ཉིད་ཆུ་དར་གོས་ཀྱི་གཟུགས་སུ་བཀོད།དེ་ཡང་ལྟ་ཚངས་
པས་ཁྱབ་འཇུག་ལྟ་མིན་ལས་རྒྱལ་བའི་བྱ་དགའ་ལས་གངྒཱ་ཞབས་བསིལ་ལ་བྱིན་ནོ་ཅེས་པའི་
གཏམ་རྒྱུད་དང་སྦྱར་ཏེ་འཕྲོག་བྱེད་དེ་ཁྱབ་འཇུག་གི་རྐང་པའི་རྩེ་རེག་པའི་ལྡན་པས ལྷ་མིན་གྱི་
འཇིག་པའི་དོག་པ་མེད་དོ་ཅེས་བཅོམ་ཟིན་པའི་ཕྱིར། ལྷ་རྣམས་དགའ་བའི་དགའ་སྟོན་དུ་བསྒྲེངས་
པ་རྒྱལ་མཚན་འདི་ཉིད་རྣམ་པ་ཀུན་ཏུ་རྒྱལ་བར་གྱུར་ཅིག་ཅེས་ཤིས་བརྗོད་པའོ། །དེ་བཤད་པ་ནི།
གང་ཞིག་ཁྱད་པར་ཚོགས་པ་ཡི། །གཟུགས་ཀྱི་རྒྱལ་མཚན་འདི་འདྲ་བ། །དེ་ནི་རྐང་པ་ལ་བཀོད་དེ། །
ཁྱད་པར་དང་བཅས་གཟུགས་ཅན་ནོ། །གང་ཞིག་དངོས་པོའི་ཁྱད་པར་གངྒཱ་དང་ཁྱབ་འཇུག་གི་རྐང་
པ་སྟེ་གཉིས་ཚོགས་པ་དཔེར་བྱའི་དངོས་པོ་གཉིས་ལས་གཞན་ཞིག་གི་གཟུགས་སུ་གྲུབ་པའི་རྒྱལ་
མཚན་འདི་ནི། གང་གཱ་དང་རྐང་པ་གཉིས་ཚོགས་པའི་དཔེ་ཅན། རྒྱལ་མཚན་གྱི་དཔེའི་གཟུགས་སུ་
བཀོད་པའི་ཕྱིར་ཁྱད་པར་བཅས་པའི་གཟུགས་ཅན་ནོ། །བདེ་འབྱུང་གཙུག་གི་ཅོད་པན་འོད་དཀར་
ཅན། །འཕགས་མ་ཁྱོད་ཞབས་སྟེགས་སུ་ཕལ་བ་ལས། །ཕྱི་རོལ་དོག་མེད་ནང་པ་རྒྱལ་བའི་བསྟན། །
རྒྱས་པའི་གདུགས་དཀར་འཁོར་ཡུག་ཁྱབ་གྱུར་ཅིག།
བཅུ་གཉིས་པ་འགལ་བའི་གཟུགས་ཅན་ནི། པདྨ་རྣམས་ནི་མི་ཟུམ་ཞིང་། །ནམ་མཁའ་ལ་
གི་རྣམས་འཕྲོག་པ་ཉིད་དུ་ངཡང་མི་འགྲོ་བ། །ཁྱོད་གདོང་ཟླ་བས་བདག་གིས་ནི། །སྲོག་རྣམས་འཕྲོག་པ་ཉིད་དུ་བལྟ། །པདྨ་
རྣམས་ཟུམ་པར་མི་བྱེད་ཅིང་ནམ་མཁའི་ངོས་ལ་ཡང་མི་འགྲོ་བ་ཁྱོད་ཀྱི་གདོང་གི་ཟླ་བ་འདིས་འདོད་
ལྡན་བདག་གི་སྲོག་རྣམས་འཕྲོག་པ་ཉིད་འབད་པར་བྱེད་དོ། །དེ་བཤད་པ། ཟླ་བའི་བྱ་བ་བྱ་མིན་
དང༌། །གཞན་གྱི་བྱ་བའི་བྱ་བ་འདིར། །ཡང་དག་བསྟན་ཏེ་དེ་ཡི་ཕྱིར །འགལ་བ་ཞེས་བྱའི་
གཟུགས་ཅན་ནོ། །གདོང་གི་ཟླ་བ་དེས་ཟླ་བའི་བྱ་བ་པདྨ་ཟུམ་དང༌། མཁའ་ལ་འགྲོ་བ་ནི་བྱ་བ་མིན་
ཏེ་མི་བྱེད་ལ མཛེས་ཕུལ་ཆེ་བས་བག་ཆགས་ལྡན་བདག་ལ་ཆགས་པ་བཟོད་བླག་མེད་པར་སྐྱེས་
པས་འཆི་བ་ལ་ཐུག་པའི་ཕྱིར། གཞན་གྱི་སྟེ་མཚོན་ཆའི་བྱ་བ་སྲོག་འཕྲོག་པ་ཉིད་འདིར་གདོང་གི་ཟླ་
བའི་བྱ་བར་ཡང་དག་པར་བསྟན་ཏེ། དེའི་ཕྱིར་བྱ་བ་དང་བྱ་མིན་འགལ་བས་ན་འགལ་བའི་
265

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གཟུགས་ཅན་། །འཁོར་ཡུག་བཅུ་གཉིས་ཁྱིམ་ལ་མ་སྤྱོད་ཅིང༌།།ཟླ་དགའ་ཀུ་མུད་ཚོགས་རྣམས་མི་
ཟུམ་པའི །ཁྱོད་ཀྱི་མཁྱེན་རབ་ནམ་མཁའི་ནོར་བུ་འདིས། །ལུས་མེད་བློ་ལ་གནག་པའི་མུན་ན་
སྟེར།།
བཅུ་གསུམ་པ་རྒྱུའི་གཟུགས་ཅན་ནི། ཁྱོད་ནི་ཟབ་པས་རྒྱ་མཚོ་དང༌། །བརླིང་བ་ཉིད་ཀྱི་རི་
བོ་ཡིན། །འཇིག་རྟེན་རྣམས་ལ་འདོད་པ་ནི། སྟེར་ཕྱིར་དཔག་བསམ་རྐང་འཐུང་ངོ་། །བརྗོད་པར་
འདོད་པའི་རྒྱལ་པོ་ཁྱོད་ནི་ཟབ་པས་རྒྱ་མཚོ་ཆེན་པོ་སྟེ།བརླིང་བའི་ཡོན་ཏན་ཉིད་ཀྱིས་རི་བོ་ཡིན་ལ།
འཇིག་རྟེན་རྣམས་ལ་གང་འདོད་པ་སྟེར་བའི་ཕྱིར་དཔག་བསམ་རྐང་འཐུང་སྟེ་ལྗོན་ཤིང་ཡིན་ནོ །དེ་
བཤད་པ། འདིར་ནི་ཟབ་པ་ལ་སོགས་པའི། རྒྱུ་རྣམས་དག་གིས་རྒྱ་མཚོ་རི། །དཔག་བསམ་ཤིང་
ཡང་བྱེད་པས་ན། །འདི་ནི་རྒྱུ་ཡི་གཟུགས་ཅན་། །འདིར་ནི་ཟབ་པ་དང་ལ་སོགས་པས་བརླིང་བ་
དང༌། འདོད་པ་སྟེར་བའི་རྒྱུ་རྣམས་ཀྱི་རིམ་པས་རྒྱ་མཚོ་དང༌། རི་བོ་དང་། དཔག་བསམ་གྱི་ཤིང་
དུའང་རྒྱལ་པོ་དེ་འགོད་པར་བྱེད་པ་ན། རྒྱུའི་སྒོ་ནས་བརྗོད་པ་འདི་ནི་རྒྱུའི་གཟུགས་ཅན་། །བསྐལ་
བཟང་བློ་མུན་སེལ་བས་བཅུ་གཉིས་བདག།ཉོན་མོངས་ཚ་གདུང་བསིལ་བས་ཆུ་ཤེལ་དབང་། །སྐྱེ་
དགུའི་རེ་བ་བཀང་བས་ཡིད་བཞིན་ནོར། །ལེགས་བཤད་རིན་ཆེན་འབྱུང་བས་ཆུ་གཏེར་།།
བཅུ་བཞི་པ་སྦྱར་བའི་གཟུགས་ཅན་ནི། གྲོགས་མོ་ཁྱོད་ཀྱི་གདོང་པད་འདི། །རཱ་ཛ་ཧཾ་སས་
ང་འོས།།ངི་ཞིམ་ཐང་བས་དོན་
ཉེར་སྤྱད་འོས། །དྲི་ཞིམ་བུང་བས་དོན་གཉེར་འོས། །ཀྱེ་གྲོགས་མོ་ཁྱོད་ཀྱི་གདོང་གི་པདྨ་མཚར་སྡུག་
ཅན་འདི་ནི། ཕལ་པས་སྤྱད་པར་འོས་པ་མིན་ཏེ། རཱ་ཛ་ཧཾ་པའི་སྒྲ་མིའི་རྒྱལ་པོ་དང་། ངང་པའི་རྒྱལ་
པོ་གཉིས་ཀ་ལ་འཇུག་པས གདོང་མི་བདག་དང་། པདྨ་ངང་པའི་རྒྱལ་པོས་ཉེ་བར་སྤྱད་པར་འོས་
ཞེས་སྒྲ་སྦྱར། གཉིས་ཀ་དྲི་ཞིམ་པ་ནི་བུང་བའི་ཚོགས་ཀྱིས་དོན་དུ་གཉེར་བར་འོས་ཞེས་དོན་སྦྱར་ཏེ།
རྐང་པ་དང་པོ་གཟུགས་ཅན་དང༌།ཕྱི་མ་དག་སྦྱར་བ་ལྷན་ཅིག་པས་སྦྱར་བའི་གཟུགས་ཅན་ནོ། །
ཚོགས་གཉིས་ཁ་བའི་རྡུལ་བརྩེགས་ལས་འོངས་པའི། །གང་གི་གསུང་རབ་ཡན་ལག་རྒྱ་མཚོ་ཉིད། །
ནོར་འདོད་སྐལ་ལྡན་རྣམས་ཀྱི་འཇུག་ངོགས་ཏེ། །བློ་ལྡན་དེད་དཔོན་ཚོགས་ཀྱི་སྤྱོད་གནས་ཡིན། །
གཟུགས་ཅན་བཅོ་ལྔ་པ་དང་བཅུ་དྲུག་པ་གཉིས་ཀྱི་མིང་མཉམ་དུ་སྟོན་པ་། གཙོ་བོ་དང་ནི་ཕལ་པ་ལ། །
266

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ཆོས་མཐུན་ཆོས་མི་མཐུན་མཐོང་བས། །དཔེ་དང་ལྡོག་པ་ཅན་ཞེས་པའི། །གཟུགས་ཅན་རྣམ་པ་
གཉིས་འདོད་དཔེར། །གཙོ་བོ་ནམ་མཁའི་ཟླ་བ་དང་ཕལ་པ་གདོང་གི་ཟླ་བ་ལྟ་བུའི་དཔེ་དཔེ་ཅན་
གཉིས་ཆོས་མཐུན་དུ་བརྗོད་པ་དཔེ་དང༌། ཆོས་མཚུངས་པ་ལས་སླར་ལྡོག་ནས་ཆོས་མི་མཐུན་པར་
སྟོན་པ་ལྡོག་པ་ཅན་ཏེ་གཟུགས་ཅན་རྣམ་པ་གཉིས་སུ་འདོད་པ་དཔེར་ན་ཅེས་པའོ །
བཅོ་ལྔ་པ་དཔེའི་གཟུགས་ཅན་ནི།མྱོས་པས་ཀུན་ཏུ་དམར་བ་ཡིས། །བཀབ་པ་བཞིན་གྱི
ཟླ་བ་འདི། །འཆར་ཀའི་དམར་བ་ཕུན་ཚོགས་ལྡན། །ཟླ་བ་ལ་ནི་རབ་ཏུ་འགྲན། །དཀར་ཞིང་དྭངས་
པའི་བཞིན་རས་ལ་ཆགས་པས་མྱོས་པའི་གནས་སྐབས་ཀྱི་དམར་བས་ཅུང་ཟད་བཀབ་པ་འདི། ཉ་
གང་ཟླ་བའི་དཀྱིལ་འཁོར་ལ་ཤར་མ་ཐག་པའི་དམར་འོད་ཀྱིས་ཅུང་ཟད་བཀབ་པ་དང་རྣམ་པ་འདྲ་
ཞིང༌། དེ་དང་རབ་ཏུ་འགྲན་ཅེས་དཀར་ཞིང་དམར་བའི་ཆོས་མཐུན་གྱིས། དཔེ་དོན་གཉིས་
མཚུངས་པ་གསལ་བྱེད་ཀྱི་སྒྲ་དང་བཅས་པས་ན་དཔེ་རྒྱན་དང༌། བཞིན་གྱི་ཟླ་བ་ཅེས་དཔེ་ཅན་
དཔེའི་ངོ་བོར་བཀོད་པས་ན་དཔེའི་གཟུགས་ཅན་ནོ། །མཁྱེན་པ་ཀུན་ཏུ་གསལ་བ་ཡི། །འཕགས་
མའི་བློ་གྲོས་ཉིན་བྱེད་དབང༌། །སྣང་བྱེད་ཤར་རིའི་ཕྲག་པ་ནས། །ཆས་པའི་གཟི་བརྗིད་ལས་ཀྱང་
རྒྱལ། །
བཅུ་དྲུག་པ་ལྡོག་པ་ཅན་གྱི་གཟུགས་ཅན་ནི། ལྷ་རྣམས་ཀྱི་ནི་ཟླ་བ་འཐུང༌། །བདག་གིས་
ཁྱོད་གདོང་ཟླ་བ་འཐུང་། །འདི་ནི་གང་བ་མ་ཡིན་ཀྱང་། །འདི་ནི་རྟག་ཏུ་དཀྱིལ་འཁོར་རྫོགས། །ལྷ་
རྣམས་ཀྱིས་ནི་ཟླ་བ་བདུད་རྩིའི་རང་བཞིན་ཉིད་འཐུང་ལ། བདག་གིས་ནི་ཁྱོད་གདོང་གི་ཟླ་བའི་
མཛེས་པ་ངོམས་པ་མེད་པར་འཐུངས་སོ །དེ་ལས་ཟླ་བ་དངོས་འདི་མར་ལ་འགྲིབ་པས་རྟག་ཏུ་
གང་བ་ཁོ་ན་མ་ཡིན་ལ། གདོང་གི་ཟླ་བ་འདི་ནི་རྟག་ཏུ་དཀྱིལ་འཁོར་རྫོགས་པའོ་ཞེས་ཆོས་མཐུན་
པ་ལས་སླར་ཆོས་མི་མཐུན་པར་སོ་སོར་འབྱེད་པའི་གཟུགས་ཅན་ཉིད་ཀྱི་ཕྱིར་ན་ལྡོག་པ་ཅན་
གཟུགས་ཅན་ནོ།།སྐབས་གསུམ་གཞོན་ནུ་ལྷ་མོའི་གཟུགས་ལ་ཆགས།།བློ་ལྡན་འཕགས་མར་གུས་
པས་རྗེས་སུ་ཆགས །དེ་ནི་སྲིད་པར་འཁོར་བའི་ཟག་བཅས་ལུས། །ཁྱོད་ནི་ཟག་མེད་ཡེ་ཤེས་ཕུང་
པོ་ཅན།།
267

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བཅུ་བདུན་པ་འགོག་པའི་གཟུགས་ཅན་ནི། མཛེས་མ་ཁྱོད་གདོང་ཟླ་བ་ནི། །འདི་ལྟར་
གཞན་དག་གདུང་བྱེད་པས། །ཟླ་བ་ཉིད་དུ་བརྗོད་མིན་ཞེས། །དེ་ནི་འགོག་པའི་གཟུགས་ཅན་ནོ། །
མཛེས་མ་ཁྱོད་ཀྱི་གདོང་གི་ཟླ་བ་འདིས་ནི། འདི་ལྟར་འདོད་ལྡན་གཞན་དག་གདུང་བས་སྲེག་པར་
བྱེད་པས། ཟླ་བ་ཉིད་དུ་བརྗོད་པར་བྱ་བ་མ་ཡིན་ཞེས།བྱེད་ལས་ཆོས་མི་མཐུན་པས་ཟླ་བ་ཡིན་པ་
འགོག་པ་འདི་ནི་འགོག་པའི་གཟུགས་ཅན་། །ཁྱོད་ཞལ་ཉིན་བྱེད་མཐོང་བའི་གཟིས། །ལག་པའི་
པདྨ་ཚངས་གནས་སུ། །དབང་མེད་ཟུམ་པའི་རྒྱུར་བྱེད་པས།།པདྨའི་གཉེན་དུ་ཇི་ལྟར་འོས། །
བཅོ་བརྒྱད་པ་མཉམ་འཇོག་གཟུགས་ཅན་ནི། གཏུམ་ཁྱོད་གདོང་ཟླ་བས་ཀྱང་། །བརྩེ་
བ་མེད་པར་བདག་སྲེག་པ། །བདག་ཉིད་སྐལ་བ་ཉིད་ཀྱིས་སྐྱོན། །ཞེས་འདི་མཉམ་འཇོག་གཟུགས་
ཅན་ནོ། །མཆོག་ཏུ་ཞི་ཡང་མཛེས་ཕུལ་ཆེ་བས་གདུང་བའི་ཕྱིར་གཏུམ་མོ་ཞེས་བོས་ནས། ཁྱོད་
གདོང་གི་ཟླ་བ་དགའ་བར་འོས་པ་འདིས་ཀྱང་བརྩེ་བ་མེད་པར་ཆགས་པའི་མེས་བདག་སྲེག་པ་འདི་
ནི་ཟླ་བའི་བྱེད་ལས་སུ་མི་རིགས་སོ་ཞེས་བྱེད་པ་གདོང་གི་ཉེས་པར་བསྟན་ནས།འོན་ཀྱང་འདོད་
ལྡན་བདག་ཉིད་ཀྱི་རྒྱུད་ལ་ཆགས་པ་དྲག་པོ་ཉེ་བར་གནས་པའི་སྐལ་པ་ངན་པའི་སྐྱོན་ཡང་ཡིན་གྱི།
གདོང་གི་ཟླ་བའི་སྐྱོན་ཁོ་ན་མ་ཡིན་ནོ། །ཞེས་ཕན་ཚུན་གཉིས་ཀ་ལ་སྐྱོན་མཉམ་དུ་འཇོག་པས་ན་
མཉམ་འཇོག་གཟུགས་ཅན་ནོ། །བསྒོམ་བཟླས་བགྱིས་ཀྱང་གཟུགས་ཀྱི་སྐུའི །ཆ་ཤས་ཙམ་ཡང་
མཐོང་མིན་པ།།འཕགས་མ་གདུལ་བྱར་བརྩེ་མེད་དམ། །བདག་ཉིད་ལས་སྒྲིབས་སྡུག་པས་ཀྱང༌། །
བཅུ་དགུ་པ་གཟུགས་ཅན་གྱི་གཟུགས་ཅན་ནི།ཁྱོད་གདོང་འདམ་སྐྱེས་དོ་ར་འདིར།།སྨིན་
མའི་འཁྲི་ཤིང་གར་མཁན་མ། །རོལ་སྒེག་དགའ་བས་གར་བྱེད་དོ། །ཞེས་པ་གཟུགས་ཅན་གྱི་
གཟུགས་ཅན། ཁྱེད་ཀྱི་གདོང་པ་འདམ་སྐྱེས་ཏེ་པདྨ་དང༌། དེ་ཡང་དོ་ར་སྟེ་གར་གྱི་ས་གཞིའི་
གཟུགས་སུ་བཀོད་པ་དེར། སྨིན་མ་འཁྲི་ཤིང་དང༌།དེ་ཡང་གར་མཁན་པའི་གཟུགས་སུ་འཕར་མར་
བཀོད་ནས། གར་གྱི་ཉམས་རོལ་སྒེག་དང་བཅས་ཏེ་དགའ་བས་གར་བྱེད་དོ་ཞེས་རྒྱན་མཚར་ཞིང་
ཡིད་དུ་འོང་བ་འདི་ནི་གཟུགས་ཅན་ཅེས་བྱའོ། །ཟུར་ཕུང་དབང་སྔོན་ཅོ་པཎ་ལྔ་ལྡན་ཅིང་། །ཤེས་
རབ་རལ་གྲི་ཞུགས་ལྕེའི་འོད་ཕུང་སྤྲོ །ཤེར་ཕྱིན་གླེགས་བམ་བདུད་རྩིའི་སྤྲིན་ཕུང་གཡོ། །བརྟན་
268

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
པའི་འཁོར་ལོས་མི་ཤིས་དྲྭ་བ་གཅོད།།
ཉི་ཤུ་པ་བསྙོན་དོར་གྱི་གཟུགས་ཅན་ནི། འདི་ནི་གདོང་མིན་འདི་པདྨ། །འདི་དག་མིག་
མིན་འདི་བུང་བ། །འདི་དག་གེ་སར་ཉིད་ཡིན་འདི། །ཁྱོད་ཀྱི་སོ་ཡི་འོད་ཟེར་མིན། །ད་ལྟ་བདག་གི་
མིག་སྔར་མངོན་སུམ་དུ་སྣང་བའི་མཛེས་པ་འདི་ནི་ཁྱོད་ཀྱི་གདོང་པ་མ་ཡིན་ཏེ་མེ་ཏོག་པདྨ་ཡིན་ལ།
གནག་ཅིང་རྣམ་པར་འཕྲུལ་བའི་རྣམ་པ་ཅན་འདི་ཡང་མིག་མིན་ཏེ། བུང་བ་འཁོར་བ་ཡིན་ལ།
དཀར་ཞིང་མཛེས་པའི་ཕྲེང་བ་འདི་ཉིན་པདྨའི་གེ་སར་ཡིན་གྱི་ཁྱོད་ཀྱི་སོའི་འོད་ཟེར་མིན་ནོ། །དེ
བཤད་པ། གདོང་ལ་སོགས་པ་ཉིད་ཟློག་སྟེ། །པདྨ་ལ་སོགས་གཟུགས་བྱས་པས། །ཡོན་ཏན་ཁྱད་
འཕགས་གསལ་བྱེད་པ། །དེ་ཉིད་བསྙོན་དོར་གཟུགས་ཅན་ནོ། །གདོང་དང་ལ་སོགས་པའི་མིག་
དང༌། སོ་ཡི་འོད་ཟེར་ཏེ་གསུམ་མ་ཡིན་ཅེས་བཟློག་སྟེ་དངོས་པོའི་ཡུལ་ལ་བསྙོན་ནས། པདྨ་ལ་
སོགས་པས། བུང་བ་དང་གེ་སར་གྱི་གཟུགས་སུ་རིམ་པར་བྱས་པས། མཛེས་ཆོས་ཀྱི་ཡོན་ཏན་ཁྱད་
པར་འཕགས་པ་གསལ་བར་བྱེད་པ་དེ་ཉིད་བསྙོན་དོར་གཟུགས་ཅན་ནོ། །དངོས་པོའི་ཡིན་ལུགས་
བརྗོད་པ་འདི་འདྲ་སྟེ། །གནས་འདི་མཚུར་གྱི་ཕུ་མིན་གྲུ་འཛིན་རི། །མགོན་འདི་ཕྲིན་ས་པ་མིན་པད་
དཀར་འཆང༌།།འཁོར་རྣམས་བྱང་སེམས་འཕགས་པ་ཁོ་ན་ཡིན། །
གསུམ་པ་དཔེ་དང་གཟུགས་ཅན་གྱི་དོན་བསྡུ་བ་ནི། གཟུགས་ཅན་དཔེ་ཡི་རྣམ་རྟོག་
རྣམས། མཐའ་ཡོད་མ་ཡིན་དེ་ཡི་ཕྱིར། །བློ་ལྡན་རྣམས་ཀྱིས་ཕྱོགས་ཙམ་བསྟན། །མ་བརྗོད་རྗེས་སུ་
དཔག་པར་བྱ། །དེ་ལྟར་གཟུགས་ཅན་དང༌།སྔར་བསྟན་པ་དཔེའི་རྒྱན་གྱི་རྣམ་པར་རྟོག་པ་རྣམས་ནི་
ཤིན་ཏུ་ཆེ་བས་མཐའ་ཡོད་པ་མ་ཡིན་པ་དེའི་ཕྱིར་བློ་གྲོས་དང་ལྡན་པ་རྣམས་ལ་ཕྱོགས་ཙམ་ཞིག་
བསྟན་ལ།འདིར་མ་བརྗོད་པ་གཞན་ཡང༌།འདི་དག་གིས་མཚོན་ཏེ་རྗེས་སུ་དཔག་པས་རྟོགས་པར་
བྱའོ།།
བཞི་པ་གསལ་བྱེད་ཀྱི་རྒྱན་ལ་གསུམ།མཚན་ཉིད་སྤྱིར་བསྟན།དབྱེ་བ་དཔེར་བརྗོད།མ་
བཤད་པ་བསླབ་ཚུལ་གྱིས་མཇུག་བསྡུ་བའོ། །དང་པོ་ནི། རིགས་དང་བྱ་བ་ཡོན་ཏན་རྫས། །ཚིག་
གཅིག་ལ་ནི་གནས་པ་ཡིས། །གལ་ཏེ་ངག་ཀུན་ལ་ཕན་ན། །དེ་ནི་གསལ་བྱེད་དུ་བརྗོད་དཔེར། །
269

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རིགས་དང་། བྱ་བ། ཡོན་ཏན། རྫས་བཞི། ཐོག་མ་བར་མཐའ་གང་ཡང་རུང་བའི་ཚིག་གཅིག་ལ་
གནས་པ་དེ་ཡིས།གལ་ཏེ་ཚིགས་སུ་བཅད་པ་དེའི་ངག་གི་རྒྱུན། སྔ་ཕྱི་ཀུན་ལ་ཕན་ཅིང་གསལ་བར་
བྱེད་ན།དེ་ནི་གསལ་བྱེད་ཀྱི་རྒྱན་ཞེས་པར་བརྗོད་དེ་དཔེར་ན་ཞེས་སོ །
གཉིས་པ་དབྱེ་བ་དཔེར་བརྗོད་པ་ལ་དྲུག །གནས་གསུམ་གྱི་ཐོག་མའི་གསལ་བྱེད་བར་
དང་མཐའི་གསལ་བྱེད། ཕྲེང་བའི་གསལ་བྱེད། འགལ་དོན་གསལ་བྱེད།དོན་གཅིག་གི་གསལ་
བྱེད། སྦྱར་བའི་གསལ་བྱེད་། །གནས་གསུམ་གྱི་ཐོག་མའི་གསལ་བྱེད་ལའང་བཞི་ལས། དང་པོ་
རིགས་བརྗོད་པ་ཐོག་མའི་གསལ་བྱེད་ནི།ལྷོ་ཡི་རླུང་གི་འཁྲི་ཤིང་གི། །འདབ་མ་རྙིང་པ་ལྷགས་པར་
བྱེད། །དུད་པའི་ལུས་ཅན་མ་རྣམས་ཀྱི། །ཁེངས་པ་གསར་དུ་འཇོམས་པར་བྱེད། །ལྷོ་ཕྱོགས་མ་ལ་
ཡའི་རླུང་གིས། འཁྲི་ཤིང་གི་འདབ་མ་རྙིང་པ་རྣམས་པ་ལ་ལྷགས་པར་བྱེད་ཅིང་། ལང་ཚོ་ཆེས་བརྡོ་
བས་ནུ་མའི་ཁུར་གྱིས་དུད་པའི་ལུས་ཅན་ཁེངས་ལྡན་མ་རྣམས སྐྱེས་པ་ལ་མི་འདུད་པའི་ཁེངས་
པའང་། འདོད་པ་དང་རྗེས་སུ་མཐུན་པའི་མ་ལ་ཡའི་རླུང་དེས་འཇོམས་པར་བྱེད་།།ཅེས་པ་འདི་ནི་
ལྷོ་ཕྱོགས་མ་ལ་ཡའི་རླུང་སྤྱིའི་རིགས་བརྗོད་པའི་སྒྲ་ཐོག་མ་ན་ཡོད་པས་ངག་ཀུན་གསལ་བར་བྱེད་
པའོ །མཚོ་བྱུང་ལྷ་མོ་དྲན་པའི་མོད། །བློ་གྲོས་སྣང་བ་རབ་རྒྱས་ཤིང༌། །རྨོངས་ཤིང་རྟུལ་བ་སྙིགས་
མའི་འགྲོར།།ཡང་དག་ཤེས་རབ་ཅི་ཡང་གསལ།།
གཉིས་པ་བྱ་བ་བརྗོད་པ་ཐོག་མའི་གསལ་བྱེད་ནི། རྒྱུའོ་ཆུ་གཏེར་བཞི་ངོགས་ཀྱི །སྐྱེད་
མོའི་ཚལ་དུ་སོ་ཅན་ཏེ། །ཁོར་ཡུག་རི་བོའི་ཁོངས་སུ་ཡང་། །ཁྱོད་ཀྱི་ཡོན་ཏན་ཀུན་དའི་འོད། །རྒྱུའོ་
ཞེས་པ་བྱ་བ་བརྗོད་པ་དང་པོ་ན་ཡོད་པ་ནི་གསལ་བྱེ་ཏེ། ཤར་སོགས་ཕྱོགས་ཀྱི་ཆས་ཕྱེ་བའི་འཁོར་
ཡུག་གི་ཆུ་གཏེར་ཆེན་པོ་བཞིའི་ངོགས་སམ་འགྲམ་གྱི་སྐྱེད་མོའི་ཚུལ་དུ་སོ་ཅན་དེ་གླང་པོའི་རྒྱལ་པོ་
རྣམས་རྒྱུའོ། །གཞན་ཡང་བརྗོད་པར་འདོད་པའི་རྒྱལ་པོ་ཆེན་པོ་ཁྱོད་ཀྱི་ཡོན་ཏན་གཏོང་བ་དང༌།
དཔའ་བ་ལ་སོགས་པའི་གྲགས་པ་དཀར་པོ་མེ་ཏོག་ཀུན་དའི་འོད་དང་འདྲ་བ་རྣམས་འཇིག་རྟེན་
དཔའ་བ་ལ་སགས་པའི་གྲགས་པ་དཀར་པ
ཁམས་ཀྱི་རི་འཁོར་ཡུག་རི་བོའི་ཁོངས་སུ་ཡང་རྒྱུའོ། །རྒྱུའོ་ཞེས་པའི་བྱ་བའི་སྒྲ་ཐོག་མར་ཡོད་པས་
ངག་ཀུན་གསལ་བར་བྱས་པའོ། །སྒྲོགས་སོ་བང་འགྲོའི་ལེགས་བཤད་དབྱངས། །སྐལ་བཟང་རྣ་
270

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
བར་ཀུན་ཏུ་འཇེབ། །ཀུན་ཁྱབ་ལྷ་ལམ་ཡངས་པ་རུ།།ལྷ་མོའི་མཛེས་པ་ཕུལ་བྱུང་གཏམ། །
གསུམ་པ་ཡོན་ཏན་བརྗོད་པ་ཐོག་མའི་གསལ་བྱེད་ནི། སྔོ་བསང་ཉིད་དོ་ཕྱོགས་རྣམས་ནི། །
དབྱར་སྐྱེས་ཆུ་འཛིན་ཕྲེང་བ་ཡིས། །ས་ཡང་རྩྭ་སྔོན་སར་པ་ནི། །ཤིན་ཏུ་གཞོན་པའི་ཕྲེང་བས་སོ། །
སྔོ་བསངས་ཉིད་།དེ་ཡང་ནམ་མཁའི་ཕྱོགས་རྣམས་ནི་དབྱར་ལས་སྐྱེས་པའི་ཆུ་འཛིན་སྤྲིན་སྔོན་གྱི་
ཕྲེང་བས་སོ། ས་གཞིའི་ཁྱོན་ཀུན་ཀྱང་རྩ་སྔོན་པོའི་མྱུ་གུ་གསར་པ་ཤིན་ཏུ་གཞོན་པ་སྟེ་འཇམ་པའི་
ཕྲེང་བ་དག་གིས་སོ། །དེས་ན་འདིར་སྔོ་བསངས་ཞེས་པའི་ཁོ་དོག་གི་ཡོན་ཏན་བརྗོད་པ་དང་པོ་ན་
ཡོད་པས་ངག་ཀུན་གསལ་བར་བྱས་པའོ། །བསལ་བར་གྱུར་གདུལ་བྱའི་བློའི །མི་ཤེས་རྨོངས་པ་
འཐིབ་པོའི་ཚོགས། །གཟུངས་དང་སྤོབས་པའི་ཡང་དག་བློ། །རབ་ཏུ་རྒྱས་པའི་དཔལ་ཡང་སྟེར། །
བཞི་པ་རྫས་བརྗོད་པ་ཐོག་མའི་གསལ་བྱེད་ནི།ཁྱབ་འཇུག་རྣམ་གནོན་ལ་གནས་པ། །དཱ་ནུའི་བུ་ཡི་
འབྱོར་པ་དག །གང་དུ་བཏང་ཞིང་ལྷ་རྣམས་ཀྱི། །ཕུན་ཚོགས་གང་ན་གནས་པ་བླངས། །ཁྱབ་
འཇུག་ཕ་རོལ་རྣམ་པར་གནོན་པ་ལ་གནས་པ་དེས་དཱ་ནུ་ཞེས་པ་སྦྱིན་མའི་བུ་ནི་ལྷ་མ་ཡིན་རྣམས་ཀྱི་
འབྱོར་པ་དག་གང་དུ་མིང་མི་གྲགས་པར་བཏང་ཞིང༌། ལྷ་རྣམས་ཀྱི་ཕུན་སུམ་ཚོགས་པ་གང་ན་
གནས་པ་ཐམས་ཅད་ཀྱང་བླངས་། །ཞེས་ཁྱབ་འཇུག་གི་རྫས་བརྗོད་པ་ངག་གི་ཐོག་མ་ལ་ཡོད་
པས་ལྷག་མའི་ངག་ཀུན་གསལ་བར་བྱེད་པའོ། །བདུད་རྩིའི་བུམ་པས་ཕྱག་མཚན་པས །འཆི་
བདག་འཇིགས་པ་རྨེགས་མེད་དུ། །བཅོམ་ཞིང་རིང་འཚོའི་བཅུད་ལེན་དཔལ། །སྦྱིན་མཛད་ཨཱརྱ་ཏཱ་
རཱ་ཀྱེ།།
གཉིས་པ་བར་དང་མཐའི་གསལ་བྱེད་ལ་གསུམ།བཤད་པར་དམ་བཅའ། རིགས་དང་བྱ་
བ་བརྗོད་པས་བར་གྱི་གསལ་བྱེད་མཐའི་གསལ་བྱེད་སྟོན་པའོ། །དང་པོ་ནི། ཞེས་པ་དང་པོའི་
གསལ་བྱེད་བསྟན། དེ་བཞིན་བར་དང་མཐའ་ཡི་ཡང༌། །ཚིག་དག་བདག་གིས་བསྟན་པར་བྱ། །དེ་
དག་འགའ་ཞིག་འདི་ལྟ་སྟེ།།ཞེས་གོང་དུ་བཤད་མ་ཐག་པས་དང་པོའི་གསལ་བྱེད་བསྟན་ནས། དེ་
བཞིན་དུ་བར་དང་མཐའི་གསལ་བྱེད་ཀྱང༌།ཚིག་གོང་མ་དག་བཞིན་བདག་གིས་བསྟན་པར་བྱ་བ་
ལས།དེ་དག་འགའ་ཞིག་སྟེ་བར་དང་མཐའི་གསལ་བྱེད་རིགས་དང་བྱ་བ་དག་ཏུ་བསྡུས་ནས་འཆད་
271

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པ་འདི་ལྟ་སྟེ་ཞེས་མཚམས་སྦྱར་ནས། རིགས་བརྗོད་པ་བར་གྱི་གསལ་བྱེད་ནི། གར་བྱེད་ནི་ཙུ་ལ་
ཕང་དུ། །གླུ་ཡང་ལེན་ནོ་མདོངས་མཐའ་ཅན།།དགའ་བ་རྒྱས་པའི་མིག་དག་ཀྱང༌། །ཆུ་འཛིན་ལ་ནི་
གཏོད་པར་བྱེད། །གར་བྱེད་དོ་ཤིང་ནི་ཙུ་ལ་ཏེ་རྒྱ་ལྕང་གི་ཡལ་གའི་ཕང་དུ་འཛེགས་ནས་གླུ་ཡང་
ལེན་ནོ། །བྱེད་པ་པོ་གང་ཞེ་ན་མདོངས་མཐའ་ཅན་ཏེ་རྨ་བྱ་ཆར་སྤྲིན་གྱི་དགའ་སྟོན་ལས་སྐྱེས་པའི
དགའ་བ་རྒྱས་པའི་མིག་དག་ཀྱང་ཆུ་འཛིན་ལ་གཏོད་པར་བྱེད་དོ། །ཅེས་པ་རྨ་བྱའི་རིགས་བརྗོད་པ་
བར་ན་ཡོད་པས་གོང་འོག་གི་ངག་ཀུན་གསལ་བར་བྱེད་པས་བར་གྱི་གསལ་བྱེད་དོ། །རྨོངས་པའི་དྲི་
མ་མཐའ་དག་ཀུན། །བསལ་བར་མཛད་མཉྫུ་། །ཟབ་ཅིང་རྒྱས་པའི་མཁྱེན་རབ་གཏེར། །སྐལ་
བཟང་བློ་ལ་འདོད་པ་འཇོ །
བྱ་བ་བརྗོད་པ་བར་གྱི་གསལ་བྱེད་ནི། དྲི་བཞོན་དལ་བུ་འགྱུར་བྱེད་དེ། །ཟླ་བ་དག་ཀྱང་
མེ་རུ་འགྱུར། །ཙན་དན་བྱུག་པ་ལྷུང་བ་ཡང༌། །མཚོན་ལྷུང་འཁྱམས་པ་རྣམས་ལའོ །བཞོན་དལ་
བུར་རྒྱུ་བའི་རེག་བྱ་འཇམ་པོ་ཡང་། འགྱུར་བྱེད་དེ་ཚ་ཞིང་རྩུབ་པའི་རེག་བྱར་འགྱུར། ཟླ་བའི་འོད་
ཟེར་བསིལ་བའི་རང་བཞིན་ཀྱང་མེ་རུ་འགྱུར། ཙན་དན་གྱི་བྱུག་པ་ལུས་ལ་ལྷུང་བ་ཡང་མཚོན་ལྷུང་
བ་ལྟར་འདོད་གདུང་གི་ཚོར་བ་དྲག་པོ་སྐྱེད་པ་སྟེ། དེ་ཡང་གང་ལ་འགྱུར་ན་མགྲོན་པོ་བུད་མེད་དང་
བྲལ་ནས་ཡུན་རིང་པོར་ལོན་པ། ཡུལ་གཞན་ཐག་རིང་པོར་འཁྱམས་པ་བྲལ་བས་ཉན་པ་རྣམས་
ས་ཡུན་རང་པར་ལ
ལའོ། །འགྱུར་ཞེས་བྱ་ཚིག་བར་ན་གནས་པས་ངག་ཀུན་གསལ་བར་བྱེད་པའོ། །ཉིན་བྱེད་ཤར་རིའི་
རྩེ་མོ་ནས །སྣང་བས་སྐྱེས་འགྲོའི་མུན་པ་བསལ། །ཀུན་ཏུ་གཟིགས་པའི་ཡེ་ཤེས་ཀྱིས །རྨོངས་
པའི་སྒྲིབ་པ་དག་ཀྱང་། །
གསུམ་པ་རིགས་བརྗོད་པ་དང་བྱ་བ་བརྗོད་པ་མཐའི་གསལ་བྱེད་ལས། དང་པོ་རིགས་
བརྗོད་པ་མཐའི་གསལ་བྱེད་ནི། ཆུ་འཛིན་གྱིས་ནི་རབ་གཏོར་ཆུ། །ཁྱིམ་གྱི་གཙུག་ཕུད་ལྡན་པའི་
ཚོགས། །གློག་གི་ཐག་པ་གཡོ་བ་ཡང༌། །མེ་ཏོག་གཞུ་ཅན་དག་གི་དཔུང༌། །དབྱར་གྱི་དུས་སུ་ཆར་
སྤྲིན་སྔོན་པོས་རབ་ཏུ་གཏོར་བའི་ཆར་གྱི་ཆུ་དང་། ཁྱིམ་ཡོད་པའི་གཙུག་ཕུད་ལྡན་པ་སྟེ་རྨ་བྱའི་ཁྱུ
ཚོགས་གར་བྱེད་པ་དང༌། གློག་གི་ཐག་པ་ཁྱག་ཁྱོག་གཡོ་བ་ཡང་འདོད་ལྡན་གྱི་སྐྱེ་བོ་རྣམས་ལ་
272

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
ཆགས་པ་བསྐྱེད་ནས་འདོད་པས་འཇོམས་པའི་ཕྱིར་དེ་ཐམས་ཅད་ཀྱང་མེ་ཏོག་གཞུ་ཅན་ཏེ་འདོད་
ལྷའི་དམག་དཔུང་ཡིན་ནོ་ཅེས་པ་ལ་མེ་ཏོག་གཞུ་ཅན་གྱི་དཔུང་ཞེས་རིགས་ཀྱི་སྒྲ་མཐའ་ན་ཡོད་པས་
ངག་ཀུན་གསལ་བར་བྱེད་པའོ། །བསྐལ་བཟང་སྨིན་དང་གྲོལ་བར་མཛད། །རྒྱལ་བའི་བསྟན་སྲོག་
རིང་འཚོ་ཞེས། །འབྲེལ་ཚད་ཐར་པའི་ལམ་མཁན་མཆོག།རྣམ་འདྲེན་སྤྱི་དཔལ་གུ་ཎའི་མཚན།།བྱ་
བ་བརྗོད་པ་མཐའི་གསལ་བྱེད་ནི ཁྱོད་ཀྱིས་ཨུཏྤལ་རྣ་བ་ལ། །འདོད་པས་མདའ་ནི་
མདའ་རྟེན་ལ། །ངས་ཀྱང་སེམས་ནི་འཆི་བ་ལ། །གསུམ་པོ་འདི་ནི་མཉམ་དུ་བྱས། །མཛེས་མ་ཁྱོད་
ཀྱིས་ཨུཏྤལ་རྣ་བ་ལ་རྒྱན་དུ་དང༌། རྒྱུ་དེས་འདོད་པའི་ལྷས་མེ་ཏོག་གི་མདའ་ནི་མདའ་རྟེན་ཏེ་གཞུ་ལ་
འགོད་པ་དང༌། ངས་ཀྱང་སེམས་ཆགས་པས་བརྒྱལ་ཏེ་འཆི་བར་ཕྱོགས་པ་སྟེ་བྱ་བ་གསུམ་པོ་འདི་ནི་
དུས་མཉམ་དུ་བྱས་ཞེས བྱ་བ་བརྗོད་པའི་ཚིག་མཐའ་ན་ཡོད་པས་གསལ་བར་བྱེད་པའོ། །སྔོན་ཚེ་
སྟོན་པས་ལེགས་གསུངས་པའི། །བཀའ་དང་དགོངས་འགྲེལ་བསྟན་བཅོས་བཅས །མ་ལུས་
བསྐལ་བཟང་རྣམས་ཀྱི་ངོར།།མཁྱེན་རབ་ཕུང་པོས་གསལ་བར་མཛད།།
གསུམ་པ་ཕྲེང་བའི་གསལ་བྱེད་ནི། དཀར་ཕྱོགས་ཀྱིས་ནི་འོད་དཀར་ཅན། །འཕེལ་བྱེད་
དེ་ཡི་མདའ་ལྔ་པ །དེས་ཀྱང་ཆགས་པ་ཆགས་མདངས་ཀྱིས། །ན་ཆུང་དགའ་བའི་དགའ་སྟོན་
དཔལ། །ཞེས་སོགས་གསལ་བྱེད་ཡིན་མོད་ཀྱང༌། །སྔ་མ་སྔ་མ་ལ་ལྟོས་པའི། །ངག་གི་ཕྲེང་བ་རབ་
ལྡན་ཕྱིར། །དེ་ནི་ཕྲེང་བའི་གསལ་བྱེད་དོ། །ཚེས་དཀར་པོའི་ཕྱོགས་ཀྱིས་ནི་འོད་དཀར་ཅན་ཟླ་བའི་
དཀྱིལ་འཁོར་ཆ་ཤས་འཕེལ་ཞིང་གང་བར་བྱེད་ལ།ཟླ་བ་དེས་རྨོངས་བྱེད་བརྒྱལ་བྱེད་སོགས་མདའ་
ལྔ་པ་སྟེ་འདོད་ལྡན་རྣམས་ཀྱི་འདོད་ཆགས་འཕེལ་བར་བྱེད་དོ། །དེས་ཀྱང་ཆགས་པའི་མདངས་ཀྱི་
དམར་སོགས་རྣམ་འགྱུར་རྣམས་འཕེལ་བར་བྱེད་ཅིང་། དེས་ན་ཆུང་རྣམས་ཀྱི་དགའ་བའི་དགའ་
སྟོན་དཔལ་ཏེ་ཆགས་སྤྱོད་དངོས་འཕེལ་བར་བྱེད་དོ། །ཅེས་པ་འདི་ལྟ་བུ་ནི་རྐང་པ་གཉིས་པའི་
མགོར། འཕེལ་བྱེད་ཅེས་པའི་ཚིག་གིས་ངག་ཀུན་གསལ་བར་བྱེད་པས་དང་པོའི་གསལ་བར་བྱེད་
ཡིན་ནའང༌། འདོད་ཆགས་སོགས་ཕྱི་མ་ཕྱི་མ་འཕེལ་བ་སྔ་མ་སྔ་མའི་ལ་ལྟོས་པའི་ངག་གི་ཕྲེང་བ་
རབ་ཏུ་ལྡན་པའི་ཕྱིར། དེ་ནི་ཕྲེང་བའི་གསལ་བྱེད་དུ་འདོད་། །དྲོད་གཤེར་ཆུ་ལུད་ནུས་པས་ས་
273

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བོན་རྣམས། །འཕེལ་དེས་ལོ་འདབ་མྱུ་གུ་རབ་བརྟས་ཤིང༌། །དེས་ནི་འབྲས་བཟང་གཡུར་དུ་ཟ་བ་
ཡིས །ཀུན་གྱི་གསུས་པ་འགེངས་བས་ཐུགས་སྤྲོ་འཕེལ། །ཡང་ན། ཚངས་སྲས་ཐུགས་རྗེས་ཡང་
དག་བློ་འཕེལ་ཞིང༌། །དེས་ཀྱང་ཤེས་རབ་གསུམ་གྱི་སྣང་བ་རྒྱས། །དེས་ནི་གནས་ལུགས་ཇི་བཞིན་
རྟོགས་པ་ཡི།།རྣམ་པར་གྲོལ་བའི་ཡེ་ཤེས་ཕུང་བརྟས། །
བཞི་པ་འགལ་དོན་གསལ་བྱེད་ནི།རླུང་གིས་གཙུབས་པའི་ཆུ་ཐིག་ཅན། །སྤྲིན་གྱིས་ལུས་
མེད་དག་གིས་ནི། །ཨ་བ་ལེ་བ་འཕེལ་བར་བྱེད། །རྔུལ་གྱི་དག་ནི་སེལ་བར་བྱེད། །འདིར་ནི་སྤྲིན་
གྱི་ཚིག་དག་དང་། །ཨ་བ་ལེ་བའི་ཚིག་དག་གིས། །བྱ་བ་འགལ་བ་ལྡན་པ་དེ། །འགལ་བའི་དོན་གྱི་
གསལ་བྱེད་དོ། །རླུང་དལ་བུ་དག་གིས་གཙུབས་པའི་ཆུ་ཐིག་ཅན་ཆར་སྤྲིན་གྱི་ཚོགས་འདིས་ལུས་
མེད་སྟེ་འདོད་པའི་ཨ་བ་ལེ་བ་སྟེ་དྲིས་གོས་པ་འཕེལ་བར་བྱེད་ལ། ལུས་རྔུལ་གྱི་ཨ་བ་ལེ་བ་དེ་ལྟ་བུ་
སེལ་བར་བྱད་། །འདིར་ནི་བྱེད་པ་པོ་སྤྲིན་གྱི་ཚིག་དག་དང༌། ལུས་སུ་གྱུར་པ་ཨ་བ་ལེ་བ་སྟེ་དྲིས་
གོས་པ་འཕེལ་བ་དང་། སེལ་བའི་བྱ་བ་འགལ་བ་དག་སྦྱར་བ་འགལ་དོན་གསལ་བྱེད་། །ཤར་གྱི་
ཐིག་ལེ་ལྷ་ལམ་ནས། །ཆས་པའི་འོད་སྟོང་སྤྲོས་པའི་གཟིས། །པདྨའི་ཚོགས་རྣམས་རྒྱས་པ་དང༌། །
ཀུ་མུད་ཚོགས་རྣམས་ཟུམ་པར་བྱེད།།
ལྔ་པ་དོན་གཅིག་གསལ་བྱེད་ནི། ཆུ་འཛིན་དག་གི་ཕྲེང་བ་འདིས། །ཕྱོགས་རྣམས་ཀྱི་ནི་
གོ་སྐབས་འཕྲོག།སྐར་མ་ཡི་ནི་ཚོགས་རྣམས་བཟུང༌། །དེ་ཡང་བདག་གི་སྲོག་རྣམས་ལེན། །གང་
ཕྱིར་ཆུ་འཛིན་ཕྲེང་བ་ཡི།།བྱ་བ་གཅིག་ཉིད་གསལ་བྱེད་འདིར། །དུ་མའི་སྒྲ་ཡིས་ཉེར་བླངས་པ།།དེ་
ཕྱིར་དོག་གཅིག་གསལ་བྱེད་། །ཆུ་འཛིན་ཏེ་ཆར་སྤྲིན་སྔོན་པོའི་ཕྲེང་བ་དག་གིས་ཤར་སོགས་
ཕྱོགས་རྣམས་ཀྱི་གོ་སྐབས་ཡངས་པ་ཉིད་ནི་འཕྲོགས་ཤིང་བཀག །ནམ་མཁའི་སྐར་མ་རྣམས་ཀྱི་
ཚོགས་ཀྱང་གཟུང་བ་སྟེ་མི་སྣང་བར་བྱས། བྲལ་བས་ཉེན་པ་བདག་གི་རྒྱུད་ལ་ཆགས་པ་དྲག་པོ་
བསྐྱེད་དེ། དེའི་གདུང་བས་སྲོག་རྣམས་ཀྱང་ལེན་པར་བྱེད་། །ཅེས་པའི་ངག་འདིར་ཆུ་འཛིན་གྱི་
ཕྲེང་བ་བྱེད་པ་པོར་གྱུར་པའི་བྱ་བ་འཕྲོག་གོ་སོགས་བྱ་ཚིག་རྣམ་པ་མང་པོ་ལྟར་དུ་མུའི་སྒྲ་ཡིས་ཉེ་
བར་བླངས་ཏེ་བསྟན་ཀྱང་། དོན་གཅིག་སྤྲིན་ཆེས་ཆེར་འཁྲིག་ཤིང་གཏིབས་པའི་བྱ་བ་ཁོ་ན་གསལ་
274

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
བར་བྱེད་པས་ན་དོན་གཅིག་གསལ་བྱེད་། །མཚོ་བྱུང་གུས་པས་བསྙེན་པ་ཡིས། །མི་ཤེས་རྨོངས་
པའི་ཚོགས་རྣམས་བསལ། །གཟུངས་དང་སྤོབས་པའི་བློ་གྲོས་བརྟན། །ཡང་དག་ཡེ་ཤེས་སྣང་བ་
རྒྱས། །
དྲུག་པ་སྦྱར་བའི་གསལ་བྱེད་ནི། དྲི་ཡི་བཞོན་པ་ཡིད་འོང་མཐོ། །སྔོ་བསངས་ཏ་མཱ་ལ་ཡི་
འོད། །སྤྲིན་ནི་མཁའ་ལ་རྒྱུ་བྱེད་དེ། །གླང་ཆེན་འདི་དག་པ་ལའོ །འདིར་ནི་ཆོས་དག་ཐ་དད་མིན།།
སྤྲིན་དང་གླང་པོ་རྣམས་དག་ཀྱང༌། །རྒྱུ་བ་ཉིད་ཀྱིས་འབྲེལ་པའི་ཕྱིར། །སྦྱར་བའི་དོན་གྱི་གསལ་
བྱེད་། །དེ་ཡང་དྲིའི་བཞོན་པ་སྟེ།སྤྲིན་ནི་ཡིད་དུ་འོང་བའི་རླུང་དང་ལྡན་ཅིང་བ་དང༌།གླང་པོ་ནི་
འགྲམ་ཆང་ལས་དྲི་ཞིམ་ལྡང་བའི་ཕྱིར་དྲི་བཞོན་ཏེ་གཉིས་ཀའང་ཡིད་དུ་འོང་བའི་རང་བཞིན་དང་།
སྤྲིན་ནམ་མཁའ་ལ་གནས་ཤིང་གླང་པོ་གཟུགས་དཔང་མཐོ་བས་མཐོ་བ་དང་། དེ་གཉིས་ཀ་ཤིང་ཏ་
མཱ་ལའི་ཁ་དོག་ལྟ་བུ་སྔོ་བསངས་ཀྱི་མདངས་འཛིན་པ་སོགས་ཀྱི་ཁྱད་གཞི་ཕན་ཚུན་གྱི་ཆོས་མཚུངས་
པ་ལས སྤྲིན་ནི་ནམ་མཁའ་ལ་རྒྱུ་བ་དང༌། གླང་ཆེན་ས་གཞི་ལ་རྒྱུ་བ་ནི་ཁྱད་པར་རོ །འདིར་ནི་
ཁྱད་གཞི་དེ་གཉིས་ཀྱི་སྟེང་གི་ཁྱད་ཆོས་དྲིའི་བཞོན་པ་སོགས་ཐ་དད་པ་མིན་པར་སྦྱར་ཞིང༌། སྤྲིན་
དང་གླང་པོའི་ཚོགས་རྣམས་ཀྱང༌། རྒྱུ་བྱེད་དེ་ཞེས་པའི་ཚིག་ཉིད་ཀྱིས་གསལ་བྱེད་དུ་འབྲེལ་བའི་
ཕྱིར་སྦྱར་བའི་དོན་གྱི་གསལ་བྱེད་དོ། །དྲང་པོར་སྲོང་བའི་ཁྲིམས་ཀྱིས་ཉེས་ཚོགས་བསྡམ །ཁྱད་
པར་འཕགས་པའི་ནོར་གྱིས་ཕོངས་མེད་ཕུག །མཁན་ཆེན་ཆོས་ཀྱི་རྒྱལ་ཐབས་ལ་དབང་ཞིང༌། །ས་
སྐྱོངས་རྒྱལ་པོའི་སྲིད་ལ་མངའ་ཡང་མཛད། །གསུམ་པ་བསླབ་ཚུལ་གྱིས་མཇུག་བསྡུ་བ་ནི། རྣམ་པ་
འདི་ཉིད་ཁོ་ན་ཡིས། །གསལ་བྱེད་ལ་ནི་རྣམ་རྟོག་པ། །ལྷག་པ་རྣམས་ཀྱང་རྗེས་འགྲོ་ཡི། །མཁས་པ་
རྣམས་ཀྱིས་རྟོག་པར་བྱ། །བཤད་མ་ཐག་པའི་རྣམ་པ་འདི་ཉིད་ཁོ་ནས་གསལ་བྱེད་ཀྱི་རྒྱན་ལ་རྣམ་
པར་རྟོག་པ་སྟེ། རྣམ་པར་དབྱེ་བ་ལྷག་མ་རྣམས་ཀྱང་འདིར་བསྟན་པ་འདིའི་རྗེས་སུ་འགྲོ་བར་སྙན་
ངག་མཁན་མཁས་པའི་རིག་པས་དཔགས་ཏེ་རྟོགས་པར་བྱའོ །
ལྔ་པ་བསྐོར་བའི་རྒྱན་ལ་གཉིས མཚན་ཉིད་དབྱེ་བ་དང་བཅས་པ་དང༌། ཕྱེ་བ་ལྟར་
དཔེར་བརྗོད་པའོ། །དང་པོ་ནི། གསལ་བྱེད་ཀྱི་ནི་གནས་ཉིད་། །དོན་བསྐོར་དང་ནི་ཚིག་བསྐོར་
275

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དང༌། །གཉིས་ཀ་བསྐོར་བ་གཅེས་པ་ཡི། རྒྱན་གསུམ་པོ་དག་འདོད་དེ་དཔེར། །བརྗོད་མ་ཐག་པའི་
གསལ་བྱེད་ཀྱི་གནས་ཐོག་མ་བར་མཐའ་གང་རུང་ཉིད་དུ་དོན་གཅིག་བཟླས་ཏེ་བསྐོར་ཡང་ཚིག་ཐ་
དད་པ་དང་། ཚིག་བཟླས་ཏེ་བསྐོར་ཡང་དོན་ཐ་དད་པ་དང༌། ཚིག་དོན་གཉིས་ཀ་བཟླས་ཏེ་བསྐོར་
ཡང་སྐྱོན་དུ་མི་འགྱུར་བའི་རྒྱན་གྱི་དབྱེ་བ་གསུམ་པོ་འདི་དག་སྔོན་གྱི་མཁས་པ་རྣམས་འདོད་དེ་
དཔེར་ན་ཅེས་བྱ་བའོ། །
གཉིས་པ་དཔེར་བརྗོད་པ་ལ་གསུམ་ལས་དང་པོ་དོན་བསྐོར་ནི། ཀ་དམྦ་ནི་རྣམ་པར་རྒྱས། །
ཀུ་ཊ་ཛོརྐ་མ་རབ་གསལ། །ཀནྡ་ལྱ་ནི་རབ་ཏུ་བྱེ། །ཀ་ཀུ་བྷ་ཡང་གྱེས་པར་གྱུར། །ཤིང་ཀ་དམྦ་སྟེ་
ཚོགས་ཅན་ཅེས་བྱ་བའི་འདབ་མ་རྣམ་པར་རྒྱལ་ལ།ཀུ་ཊ་ཛ་ཞེས་པ་དུག་མོ་ཉུང་གི་ཤིང་།
ཨུརྐ་མ་ནི་མེ་ཏོག་ཁ་འབུས་པ་སྟེ་དེ་ནི་རབ་ཏུ་གསལ་བ་དང༌། ཀན་ད་ལྱ་ཞེས་པ་ཆུ་ཤིང་ནི་རབ་ཏུ་བྱེ་
ཞིང༌། ཀ་ཀུ་ལྷ་ཞེས་པ་ཤིང་ཨརྫུ་ན་ཡང་འདབ་མ་ཁ་རབ་ཏུ་གྱེས་པ་གྱུར་ཏེ་ཞེས་ཤིང་གི་བྱེ་བྲག་ཐ་
དད་པ་བཞི་སོ་དེ་དག་དོན་རྒྱས་པར་གཅིག་ཀྱང་བརྗོད་ཚུལ་མི་འདྲ་བ་རྣམ་པར་རྒྱས། རབ་ཏུ་
གསལ། རབ་ཏུ་བྱེ། གྱེས་པར་གྱུར་ཅེས་ཐ་དད་པས་བརྗོད་པས་དོན་བསྐོར་བའི་རྒྱན་ནོ། །དབྱངས་
ཅན་ཏམྦུ་ར་ཡི་སྒྲས། །མ་རིག་སྟུག་པོའི་གཉིད་ལས་སློང༌། །གནས་ལུགས་རང་རིག་སད་པར་བྱས། །
ཡང་དག་ངེས་པའི་སྣང་བ་བསྐྱེད། །གཉིས་པ་ཚིག་བསྐོར་ནི།སྤྲིན་གྱི་ཕྲེང་བ་དག་གིས་ནི། །རྨ་བྱའི་
ཚོགས་རྣམས་སྒྲ་སྒྲོགས་བྱེད། །ཆུ་སྲིན་རྒྱལ་མཚན་ཅན་གྱིས་དེང༌། །ན་ཆུང་རྣམས་ཡིད་འདོད་ལྡན་
བྱེད། ཆར་སྤྲིན་གྱི་ཕྲེང་བ་མཛེས་པ་དག་གིས་ནི་རྨ་བྱའི་ཚོགས་རྣམས་དགའ་བས་སྒྲ་སྒྲོགས་པར་
བྱེད་ལ། །ཆུ་སྲིན་གྱི་རྒྱལ་མཚན་འཆང་བ་ཅན་གྱི་འདོད་པའི་ལྷས། དེང་གི་དུས་སུ་ན་ཆུང་གཞོན་ནུ་
མ་རྣམས་ཀྱི་ཡིད་འདོད་ཆགས་དང་ལྡན་པར་བྱེད་ཅེས་པ་སྟེ། འདིའི་དོན་ནི་རྒྱ་དཔེར་ཨུརྐཎྛ་ཡ་ཏེ་
ཞེས་ལན་གཉིས་བཟླས་པ་སྒྲ་ཚིག་གམ་སྨྲ་གཟུགས་གཅིག་ཀྱང༌།དོན་འཇུག་ཡུལ་མི་འདྲ་བ།སྔ་མ་
ནི་རྨ་བྱ་རྣམས་སྒྲ་སྒྲོགས་པའི་དོན་དང༌། ཕྱི་མ་ནི་ན་ཆུང་རྣམས་ཡིད་འདོད་ཆགས་དང་ལྡན་པར་བྱེད་
ཅེས་པའོ། །འདི་འདྲའི་བརྡ་འམ་ཐ་སྙད་དངོས་སུ་ནི་བོད་ཀྱི་སྐད་ལ་སྔོན་གྱི་མཁས་པ་རྣམས་ལའང་
འོ་བརྒྱལ་ཆེ་བར་བྱུང་སྣང་ངོ་། །འདོད་ལྡན་མཛེས་མའི་གཟུགས་ཕུང་། །འདོད་པས་རྗེས་སུ་
276

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ཆགས་པར་བྱེད། །རྒྱལ་སྲས་གདུལ་བྱའི་འགྲོ་བ་ལ། །བརྩེ་བས་རྗེས་སུ་ཆགས་པར་བྱེད། །གསུམ་
པ་གཉིས་ཀ་བསྐོར་བ་ནི། ཀུན་ལས་རྒྱལ་བས་དེ་རིང་ཁྱོད། །བཙུན་མོ་རྣམས་དང་བརྩེ་བར་བྱེད། །
ཁྱོད་ཀྱིས་དགྲ་སྡེ་མཐོ་རིས་སོང༌། །ལྷ་མོ་རྣམས་དང་བརྩེ་བར་བྱེད། །ཕྱོགས་ཀྱི་དགྲ་ཟླ་ཀུན་ལས་
རྒྱལ་བ་ཐོབ་ནས་དེ་རིང་མིའི་དབང་ཕྱུག་ཁྱོད། རང་གི་བཙུན་མོའི་ཚོགས་རྣམས་རྩེ་དགའ་རོལ་བར་
བྱེད་ལ།ཁྱོད་ཀྱི་དགྲ་ཟླ་གཞན་སྡེ་རྣམས་ནི་གཡུལ་ངོར་ཤི་བས་མཐོ་རིས་སུ་སོང་སྟེ།ལྷ་མོའི་ཚོགས་
རྣམས་དང་ལྷན་ཅིག་དང་རོལ་མོས་རྩེ་བར་བྱེད་དོ། །རྩེ་བར་བྱེད་ཅེས་པས་ཚིག་དོན་གཉིས་ཀ་
བསྐོར་བ་རྒྱ་འགྲེལ་གྱི་དགོངས་པ་ཡིན་ལ།འགྲེལ་པ་གཞན་ལས་འཆད་ཚུལ་གཞན་ཡང་ཡོད་དོ། །
དེད་དཔོན་རིན་ཆེན་གླིང་མཆོག་རུ །ནོར་འདོད་ཕྱིར་དུ་འཇུག་པར་བྱེད། །རྣམ་འདྲེན་གདུལ་བྱའི་
ཞིང་ས་རུ །ཐར་འདོད་ཕྱིར་དུ་འཇུག་པར་བྱེད།།
དྲུག་པ་འགོག་པའི་རྒྱན་ལ་གསུམ། མཚན་ཉིད་དང་དབྱེ་བས་མདོར་བསྟན། དཔེ་སྦྱོར་
དང་མིང་གིས་རྒྱས་པར་བཤད། བསླབ་ཚུལ་གྱི་དོན་བསྡུ་བའོ། །དང་པོ་ནི། དགག་པ་བརྗོད་པ་
འགོག་པ་སྟེ། དུས་གསུམ་ལ་ལྟོས་རྣམས་པ་གསུམ། །ཅེ་སྟེ་དེ་ཡང་དགག་བྱ་ཡི། །དབྱེ་བ་མཐའ་
ཡས་ཕྱིར་མཐའ་ཡས། །དགག་བྱའི་ཡུལ་གང་ཡང་རུང་བ་ལ། དེ་འགོག་བྱེད་ཀྱི་ཚིག་མ་ཡིན་ཅེས་
སམ། མེད་མ་འགྲོ་ཅེས་པ་ལ་སོགས་པའི་དགག་ཚིག་བརྗོད་པས་དགག་པ་ནི། འགོག་རྒྱན་སྤྱིའི་
མཚན་ཉིད་ཏེ། དེ་ལ་ཡང་དགག་བྱ་འདས་པ་དང་། ད་ལྟར་བ་དང་། མ་འོངས་པ་གསུམ་ལ་ལྟོས་
ནས་རྣམ་པ་གསུམ་དང༌། དེ་ལ་ཡང་དབྱེ་ན་དགག་བྱའི་དབྱེ་བ་མཐའ་ཡས་པའི་རྗེས་སུ་འགྲོ་བའི་
ཕྱིར་འགོག་པའི་རྒྱན་ཡང་མཐའ་ཡས་པར་སྟོན་པའོ། །
གཉིས་པ་རྒྱས་པར་བཤད་པ་ལ་ཉི་རྩ་གསུམ་ལས། དང་པོ་བྱུང་བ་འགོག་པ་ནི ལུས་
མེད་ཀྱིས་ནི་མེ་ཏོག་གི། །མདའ་ལྔས་ཀུན་ལས་རྒྱལ་བར་གྱུར། །ཅེས་པ་མི་སྲིད་ཡང་ན་། །དངོས་
པོ་ནུས་པ་རྣམ་པར་བཀྲ། །ལུས་མེད་དེ་འདོད་པའི་དབང་ཕྱུག་གི་མདའ་ཤིན་ཏུ་འཇམ་ཞིང་གྲངས་
ཉུང་བ་མེ་ཏོག་གི་མདའ་ལྔས་འགྲོ་བ་ཀུན་ལས་རྒྱལ་བར་གྱུར་ཏོ །ཅེས་པ་འདི་ནི་སྲིད་ཅིང་མི་
བདེན་། །ཡང་ན་ནི་དེ་འདྲ་སྲིད་དུ་རུང་སྟེ་དཔེར་ན་ཡིད་བཞིན་གྱི་ནོར་བུ་རིན་པོ་ཆེ་བཞིན་དུ་
277

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དངོས་པོ་རྣམས་ཀྱི་ནུས་པ་རྣམ་པར་བཀྲ་ཞིང་བསམ་གྱིས་མི་ཁྱབ་པ་ཡོད་པའི་ཕྱིར་།དེ་བཤད་
པ་ནི།ཞེས་པ་འདིར་ནི་རྒྱུ་སྟོབས་ཀྱི། །ལུས་མེད་རྒྱལ་བར་མི་རིགས་བློ། །དེ་ལྟར་གྱུར་བཀག་གང་
གི་ཕྱིར། །བྱུང་བ་འགོག་པ་དེ་འདི་འདྲ། །ཅེས་བརྗོད་མ་ཐག་པ་འདིར་ནི་གང་གི་ཕྱིར་ཏུ་མེ་ཏོག་གི་
མདའ་ལྔ་ལས་མེད་ཅིང་འཇམ་པ་ལ་སོགས་པའི་སྟོབས་ལས་ལུས་མེད་འགྲོ་བ་ཀུན་ལས་རྒྱལ་བར་
མི་རིགས་སོ་སྙམ་པའི་བློ། སྔར་དེ་ལྟར་གྱུར་པ་དེ་བཀག་པས། དེའི་ཕྱིར་འདི་འདྲ་བ་ནི་བྱུང་བ་
འགོག་པ་རྒྱན་ནོ། །ཆུ་དང་ལྡུམ་བུའི་བཟའ་བཏུང་གིས། །རྗེ་མཙུན་མཚོ་ཞེས་ཇི་ལྟར་བདེན། །འོན་
ཀྱང་ཏིང་འཛིན་མཐུ་ཆེ་བས། །ཆོས་ཉིད་རྟེན་འབྲེལ་བསླུ་བ་མེད།།
གཉིས་པ་མངོན་གྱུར་འགོག་པ་ནི། སྙན་སྒྲོགས་མ་དག་ཅི་ཡི་ཕྱིར། །རྣ་བ་ལ་ནི་ཨུཏྤལ་
འཇུག །ལས་འདི་ལ་ནི་ཟུར་མིག་དག །ཡོངས་རྫོགས་མིན་པར་སེམས་སམ་། །ཀྱེ་སྙན་པར་
སྒྲོགས་མ་དག་ཅེས་བོད་ནས་ཁྱོད་ཅིའི་ཕྱིར་རྣ་བ་ལ་མེ་ཏོག་ཨུཏྤལའི་ཕོན་པོ་རྣ་རྒྱན་དུ་འཇུག་སྟེ།རྣ་
རྒྱན་གྱི་ལས་མཛེས་ཤིང་ཡིད་འཕྲོག་པའི་བྱ་བ་ཟུར་མིག་གི་མཛེས་པ་འདི་ལ་ཨུཏྤལ་གྱི་མཛེས་པ་
མིག་རང་ཉིད་ལ་མ་ཚང་ཞིང་ཡོངས་སུ་མ་རྫོགས་པར་སེམས་སམ་ཅི་ཞེས་པའོ །དེ་བཤད་པ་ནི།
འགའ་ཞིག་དཀར་མིན་ཨུཏྤལ། །རྣ་བར་འཇུག་ལ་མཛའ་ཡི། །དེ་ལྟར་བསྟོད་པས་མཛེས་བྱེད་པ། །
འདི་ནི་མངོན་གྱུར་འགོག་པའོ། །འདིར་དགའ་མ་འགའ་ཞིག་མེ་ཏོག་གི་བྱེ་བྲག་ཨུཏྤལ་དཀར་མིན་
མངན་གྱུར་འགག་པའ
ཏེ་སྔོན་པོ་རྣ་བའི་རྒྱན་དུ་བྱེད་པ་ལ། མཛའ་བོས་དེ་ལྟར་ངོ་བསྟོད་ཀྱིས་མ་བྱེད་ཅེས་འགོག་པར་བྱེད་
པ་སྟེ། འདིར་དགག་བྱ་རྣ་བར་ཨུཏྤལ་འཇུག་པ། འགོག་བྱེད་དགོས་པ་མེད་པར་བསྟན་པའི་ཚིག་
གིས་མངོན་དུ་འགོག་པས་མངོན་གྱུར་འགོག་པ་ཞེས་བྱའོ། །འཕགས་མ་མཉེན་ལྕུག་འཇམ་པའི་ཕྱག །
གདུབ་བུའི་ཁུར་གྱིས་རབ་ཏུ་སྒྲིབ།།མཚན་དཔེ་སྒྲིབ་པར་བྱེད་པ་ཡི།།རབ་ཏུ་མང་བའི་རྒྱན་གྱིས་ཅི།།
གསུམ་པ་འབྱུང་འགྱུར་འགོག་པ་ནི། ཇོ་བོ་བདེན་པར་སྨྲའོ་བདག །གཞན་དང་ཙུམ་པ་
ནས་འཕོས་པའི །རྒྱ་སྐྱེགས་ཀྱིས་དམར་མིག་གིས་ནི། །ཁྱོད་ཀྱིས་མཐོང་བར་འགྱུར་མ་ལགས། །
ཀྱེ་ཇོ་བོ་ཞེས་བོད་ནས བདག་བདེན་པར་སྨྲ་བའོ། ཇི་ལྟར་ན་ཁྱོད་བུད་མེད་གཞན་དང་ཙུམ་པ་ན་
ཏེ་ཁ་སྤྲད་ནས་བྱས་པ་ལས་འཕོས་པའི་ཆགས་པའི་རྣམ་འགྱུར་རྒྱ་སྐྱེགས་ལྟར་དམར་བའི་མིག་
278

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
གིས་བལྟ་བྱར་གྱུར་པ་བདག་བྱེད་པ་པོ་ཁྱོད་ཀྱིས་མཐོང་བར་འགྱུར་བ་མ་ལགས་ཏེ།དེ་ལྟར་ཁོ་མོས་
མི་བཟོད་པས་དེ་མ་ཐག་འཆི་ཞིང་བལྟ་བྱ་མེད་པར་འགྱུར་བས་ནའོ། །དེ་བཤད་པ་ནི། སྔར་ཉིད་
ཤིན་ཏུ་སེམས་ལྡན་མས། །ནམ་ཞིག་འདི་ཡི་གནོད་པ་དག །འབྱུང་བ་དེ་ལྟར་འགོག་བྱེད་པ། །འདི་
ནི་འབྱུང་འགྱུར་འགོག་པའོ། །དགག་བྱའི་སྔར་ཉིད་དུ་རང་གི་མཛའ་བོ་ལ་ཤིན་ཏུ་བརྩེ་བའི་སེམས་
དང་ལྡན་པའི་དགའ་མས། ནམ་ཞིག་རང་གི་མཛའ་བོ་བུད་མེད་གཞན་དང་འགྲོགས་པའི་གནོད་པ་
འབྱུང་བར་དགོས་པའི་དགག་བྱ་དེ། འགོག་བྱེད་རང་ཉིད་འཆི་བས་ཕྱིན་ཆད་མཐོང་བ་མིན་པར་
བཀོད་དེ་འགོག་པར་བྱེད་པས་ན་འདི་ནི་འབྱུང་འགྱུར་འགོག་པའི་རྒྱན་ནོ། །འཕགས་མས་གདུལ་བྱ་
བདག་ཅག་ལ། །ཐུགས་རྗེ་སྟེམ་རྐྱང་འདི་འདྲ་ན། །བདག་ནི་ལས་ཉོན་སྒྲིབ་པ་ཡིས། །ངན་འགྲོའི་
དུཿཁས་མནར་བར་འགྱུར། །
བཞི་པ་ཆོས་འགོག་པ་ནི། ལུས་ཕྲ་ཁྱོད་ཀྱི་ཡན་ལག་རྣམས། །འཇམ་པ་ཉིད་དུ་གནས་པ་
རྫུན། །གལ་ཏེ་བདེན་པར་འཇམ་པ་ན། །གློག་བུར་དུ་བདག་ཅི་ལ་གདུང༌། །ལུས་ཕྲ་མ་ཁྱོད་ཀྱི་ཡན་
ལག་རེག་བྱ་འཇམ་པ་ཉིད་དུ་གནས་ཞེས་པ་ནི་རྫུན་།གལ་ཏེ་བདེན་པས་ཉིད་དུ་འཇམ་པ་ཞིག་
ན་གློག་བུར་དུ་བདག་འདོད་མྱོས་ཀྱི་གདུང་བ་རྩུབ་མོས་ལ་གདུང་བར་བྱེད་ཅེས་པའོ །དེ་བཤད་པ་ནི
གང་ཕྱིར་དེ་ལྟར་འདོད་ལྡན་གྱིས། །དེ་དང་འགལ་བའི་ལས་ཀྱིས་ནི། །བུད་མེད་ལུས་འདི་འཇམ་པ་
དག །འགོག་པ་འདི་ནི་ཆོས་འགོག་པའོ། །གང་གི་ཕྱིར་འདོད་ལྡན་གྱིས་འཇམ་པའི་ཆོས་དེ་དང་
འགལ་བ་རྩུབ་ཅིང་གདུང་བར་བྱེད་པའི་འགོག་བྱེད་དཔེ། དགག་བྱ་བུད་མེད་ཀྱི་ལུས་ཀྱི་ཆོས་རེག་
བྱ་འཇམ་པ་འགོག་པ་འདི་ནི་ཆོས་འགོག་པའི་རྒྱན་། །འཕགས་རྣམས་མཁྱེན་རབ་སྣང་བ་ཡིས། །
འགྲོ་བློའི་མུན་པ་བསལ་ཞེས་རྫུན། །ངེས་པར་སེལ་ན་ལུས་མེད་བློར། །གནག་པའི་མུན་སྟུག་ཅི་
ཕྱིར་སྦྱིན། །
ལྔ་པ་ཆོས་ཅན་འགོག་པ་ནི། དེ་ནི་མཛེས་མའམ་མ་ཡིན་ཞེས། །རྣམ་རིག་འདི་ནི་ཅི་ལས་
སྐྱེས། །དེར་ནི་འོད་ཙམ་གཡོ་བ་ཉིད། །མཐོང་བར་དུ་གྱུར་གྱི་རྟེན་མ་ཡིན། །བརྗོད་འདོད་ལུས་ཅན་
མ་ནི་མཛེས་མའམ། མི་མཛེས་པ་གང་ཡིན་ཅེས་པའི་རྣམ་རིག་གམ་རྟོག་དཔྱོད་འདི་རྒྱུ་ཅི་ལས་
279

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
སྐྱེས་ཏེ་སྐྱེ་བར་མི་རིགས་སོ། །ཅིའི་ཕྱིར་ན། དེ་ལ་འོད་གཡོ་བ་ཙམ་ཞིག་མཐོང་གི །འོད་དེ་གང་ལ་
མངའ་བའི་ལུས་རྟེན་དངོས་མ་མཐོང་བས་ཁྱད་གཞི་མེད་པའི་ཁྱད་ཆོས་དཔྱོད་པ་མི་འཐད་པའི་ཕྱིར་། །
ཅེས་སོ །དེ་བཤད་པ་ནི།གང་འདིར་གཟུགས་ཅན་མ་ངོ་མཚར། །བརྗོད་པར་འདོད་པས་འོད་ཅེས་
པའི། །ཆོས་འདི་ཁས་བླངས་ཆོས་ཅན་དག །འགོག་འདི་ཆོས་ཅན་འགོག་པའོ། །གང་གི་ཕྱིར་འདིར་
གཟུགས་ཅན་མ་དེའི་ངོ་མཚར་བརྗོད་པར་འདོད་པས།འོད་ཙམ་གཡོ་བའི་ཆོས་མཐོང་བས་ཁས་
བླངས་ལ ཆོས་ཅན་མཛེས་མའི་ལུས་རྟེན་དེ་མ་མཐོང་བའི་ཚུལ་གྱིས་འགོག་པ་འདི་ནི་ཆོས་ཅན་
འགོག་པ་ཞེས་བྱའོ། །འཇམ་དཔལ་ཕྱག་གི་འབར་བའི་མཚོན། །རྣོ་དང་མི་གང་གིས་རྟོགས། །
ནམ་ཡང་བལྟ་བར་མི་བཟོད་པས།།རེག་བྱའི་ཡུལ་དུ་ཇི་ལྟར་རུང༌། །1
དྲུག་པ་རྒྱུ་འགོག་པ་ནི། ཁྱོད་ཀྱི་མིག་ནི་དམར་གྱུར་ཅིང་། །མཆུ་ཡི་ཡལ་འདབ་གཡོ་བ་
དང་། །སྨིན་མ་འཁྱོག་སྟེ་དེ་ལྟ་ནའང༌། །ཉེས་པ་མེད་པས་བདག་མི་འཇིགས། །ཀྱེ་གཏུམ་མོ་ཁྱོད་ཞེ་
སྡང་དྲག་པོའི་ཁོང་ཁྲོ་བ་དང་རྗེས་སུ་མཐུན་པའི་རྣམ་འགྱུར་མིག་དམར་བ་དང༌།མཆུ་ཡི་ཡལ་འདབ་
གཡོ་བ་དང་། སྨིན་མ་འཁྱོག་པོར་ལྟ་བ་སོགས་ཁྲོས་པའི་རྣམ་པ་གསལ་བ་དེ་ལྟ་ནའང༌། བུད་མེད་
གཞན་དང་འགྲོགས་པ་སོགས་ཉེས་པ་གང་ཡང་མེད་པས་བདག་མི་འཇིགས་སོ །དེ་བཤད་པ་ནི།
གང་ཕྱིར་མཛའ་བོ་མཁས་པ་ཡི། །འཇིགས་པ་ཡི་ནི་རྒྱུ་ཡི་གཙོ། །རང་གི་ཉེས་པ་འགོག་བྱེད་པ། །
འདི་དག་འདིར་ནི་རྒྱུ་འགོག་པའོ། །གང་གི་ཕྱིར་མཛའ་བོ་སྐྱོན་སྤོང་བ་ལ་མཁས་པས། བུད་མེད་
ཁྲོས་པའི་རྣམ་འགྱུར་ཅན་ལ། འཇིགས་པའི་རྒྱུ་རང་ཉིད་བུད་མེད་གཞན་དང་འགྲོགས་པའི་ཉེས་པ
སོགས་ཡོད་ན་སྐྲག་མེད་ཀྱང་རང་ལ་ཉེས་པ་དེ་མེད་ཅེས་པའི་དགག་ཚིག་གིས་འགོག་པར་བྱེད་པ་
འདི་དག་རྒྱུ་འགོག་པའོ། །གཤིན་རྗེའི་སྐྱེས་བུ་གདོང་ཅན་འཇིགས་འཇིགས་ལྟའི །ལག་ན་ཟང་
ཡག་འབར་བའི་མཚོན་ཁྱད་པར་ཀྱང༌། །ཡུལ་ཀུན་རང་སྣང་འཁྲུལ་བར་ཐག་ཆོད་པའི། །བདེན་
མེད་རྟོགས་པའི་རྣལ་འབྱོར་ག་ལ་འཇིགས།།
བདུན་པ་འབྲས་བུ་འགོག་པ་ནི། མཛའ་བོ་དག་ནི་རིང་ན་གནས། །ཆུ་འཛིན་བགྲོད་ལྡན་
འདི་ནི་འོང༌། །ནི་ཙུ་ལ་ཡང་རྒྱས་པར་མཐོང་། །བདག་ཤི་མིན་པ་འདི་ཅི་ག །མཛའ་བོ་སྟེ་རང་གི་
280

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
བདག་པོ་འདོད་པའི་གྲོགས་ནི་ཐག་རིང་པོར་སོང་ཞིང་གནས་པ་དང༌། ཆུ་འཛིན་ཏེ་སྤྲིན་ཕན་ཚུན་དུ་
གཡོ་ཞིང་འོང་བ་དང༌།ཤིང་ནི་ཙུ་ལ་ཏེ་རྒྱ་ལྕང་ཡང་རྒྱས་པར་མཐོང་བས་བྲལ་བས་ཉེན་པ་བདག་
ཆགས་པ་དྲག་པོས་གདུང་སྟེ་འཆི་བའི་རྒྱུ་ཐམས་ཅད་ཚོགས་ཀྱང༌། སྡུག་བསྔལ་གྱི་ཡུན་རིང་གདུང་
བ་ལས་འབྲས་བུ་བདག་ད་དུང་མི་འཆི་བ་འདི་ཅི་ཡིན་ནམ་ཅེས་པའོ། །དེ་བཤད་པ་ནི དེ་རྒྱུ་ཆུ་
འཛིན་བགྲོད་པ་ནི། །མི་བཟོད་པ་དག་ཉེར་བཀོད་ནས། །འབྲས་བུ་འཆི་བ་བཟློག་པའི་ཕྱིར། །དེ་ནི་
འབྲས་བུ་འགོག་པའོ །བྲལ་བས་ཉེན་པ་མོ་དེ་ཉིད་འཆི་བའི་རྒྱུ་ཆུ་འཛིན་བགྲོད་པ་སོགས་མི་བཟོད་
པ་དག་ཉེ་བར་བཀོད་ནས་རྒྱུ་ཐམས་ཅད་ཚང་ཡང༌། འབྲས་བུ་འཆི་བ་མིན་པ་ཞེས་པའི་དགག་ཚིག་
གིས་བཟློག་པའི་ཕྱིར།དེ་ནི་འབྲས་བུ་འགོག་པའི་རྒྱན་ནོ། །བཤེས་གཉེན་དམ་པ་མང་པོས་རྗེས་སུ་
བཟུང༌། །ཟབ་རྒྱས་སྨིན་གྲོལ་བདུད་རྩིའི་དགའ་སྟོན་ཐོབ། །ཤེས་རབ་གསུམ་ལ་སྦྱངས་ཀྱང་སྐལ་
དམན་བདག །ཉམས་རྟོགས་རྡུལ་ཙམ་མེད་པ་འདི་འདྲ་ཅི།།
བརྒྱད་པ་རྗེས་གནང་འགོག་པ་ནི། གལ་ཏེ་གཤེགས་ན་གཤེགས་པར་མཛོད། །ཁྱོད་ཀྱི་
བགྲོད་པས་བདག་ལ་ནི། །གདུང་བ་ཡུན་རིང་འབྱུང་མི་འགྱུར། །འདི་ལ་ཁྱོད་ནི་དོག་མེད་འཚལ། །
བདག་པོ་ཁྱོད་གལ་ཏེ་ཡུལ་གཞན་དུ་གཤེགས་བཞེད་ན་གཤེགས་པར་མཛོད་ཅིག །ཁྱོད་ཀྱི་ཡུལ་
གཞན་དུ་བགྲོད་པས་བདག་ལ་གདུང་བ་ཡུན་རིང་འབྱུང་བར་མི་འགྱུར་ཏེ་བྲལ་མ་ཐག་འཆི་བ་འདི་
ལ་ཁྱོད་ནི་མི་འཆི་བ་སྲིད་དམ་སྙམ་པའི་ཐེ་ཚོམ་མི་དོགས་པ་མི་འཚལ་ལོ། །དེ་བཤད་པ་ནི། ཞེས་པ་
འཆི་བ་གསལ་བྱེད་པས།རྗེས་གནང་ཉིད་ཀྱི་སྒོ་ནས་ནི། །མཛའ་བོའི་བགྲོད་པ་འགོག་བྱེད་པ། །
འདི་ནི་རྗེས་གནང་འགོག་པར་བརྗོད། །ཅེས་པ་འདི་དགའ་མ་རང་ཉིད་འཆི་བ་གསལ་བར་བྱེད་
པའི་ཚིག་དང༌། བདག་པོ་གཞན་དུ་འགྲོ་བར་རྗེས་སུ་གནང་བ་ཉིད་ཀྱི་སྒོ་ནས་མཛའ་བོའི་བགྲོད་པ་
འགོག་པར་བྱེད་པ་དེ་ནི། རྗེས་གནང་འགོག་པའི་རྒྱན་དུ་བརྗོད། །རྒྱལ་སྲས་ཞི་ལ་དགྱེས་ན་གཞོལ་
བར་མཛོད། །བདག་ཅག་སྲིད་པར་དུབ་པའི་ཉམ་ཐག་འགྲོ། །སྡུག་བསྔལ་གསུམ་གྱིས་མནར་བས་
ག་སྲད་པར་དབ་པའི་ཉམ་
བདེ་བའི་སྐབས།།ཡོད་དམ་སྙམ་པའི་སོམ་ཉི་མི་འཚལ་ལགས། །
དགུ་པ་དབང་གིས་འགོག་པ་ནི།ནོར་ནི་མང་པོ་རྙེད་འགྱུར་ཞིང་། །ལམ་དུ་ཡང་ནི་བདེ་
281

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཞིང་དགེ །བདག་སྲོག་ལ་ཡང་ཐེ་ཚོམ་མེད། །འོན་ཀྱང་མཛའ་བོ་འགྲོ་མི་བྱ། །མཛའ་བོ་ཁྱོད་བྱིས་སུ་
ཕྱིན་ན་ནོར་མང་རྙེད་པར་འགྱུར་ཞིང་། ལམ་དུ་ཡང་བགྲོད་པར་བདེ་ལ་དགྲ་མེད་པས་དགེ་བ་དང༌།
བདག་ཉིད་ཀྱང་མི་འཆི་བ་སྲོག་ལ་ཐེ་ཚོམ་དུ་འགྱུར་བའང་མེད་མོད།འོན་ཀྱང་མཛའ་བོ་ཁྱོད་ནི་
ཡུལ་གཞན་དུ་འགྲོ་བར་མི་བྱའོ། །དེ་བཤད་པ་ནི། མཛའ་བོ་འགྲོ་བར་སྦྱོར་བ་ཡི། །རྒྱུ་རྣམས་དག་
ནི་རབ་བཤད་ནས། །དབང་ཉིད་ཀྱིས་ནི་དེ་འགོག་པ། །འདི་འདྲ་དབང་གིས་འགོག་པའོ །མཛའ་
བོ་འགྲོ་བ་ལ་སྦྱོར་བའི་རྒྱུ་རྣམས་བཤད་ཅིང༌།བགྲོད་པ་འགོག་པའི་རྒྱུ་འགྲོ་བར་མི་བྱ་ཞེས་དབང་ཆེ་
བའི་ངག་གིས་འགོག་པའི་ཚུལ་འདི་འདྲ་བ་དབང་གིས་འགོག་པའོ །ཉོན་མོངས་ཚ་གདུང་བསིལ་
བའི་རང་བཞིན་ཐོབ། །སྲིད་པའི་སྡུག་བསྔལ་མཐའ་དག་ཞི་བར་འགྱུར། །ཀུན་གྱིས་ཡོན་གནས་
དམ་པ་གནས་བརྟན་ཁྱོད། །ནམ་ཡང་གཅིག་པུར་ཞི་ལ་གཞོལ་མི་འཚལ།།
བཅུ་པ་མ་གུས་པས་འགོག་པ་ནི། བདག་ནི་གསོན་རེ་སྟོབས་དང་ལྡན། །ནོར་གྱི་བསམ་
པ་སྟོབས་ལྡན་མིན། །མཛའ་བོ་གཤེགས་སམ་བཞུགས་ལགས་སམ། །རང་གི་གནས་སྐབས་སྨོས་
པ་ལགས། །བདག་ནི་ཁྱོད་དང་འགྲོགས་ཏེ་གསོན་པའི་རེ་བ་སྟོབས་དང་ལྡན་ཞེས། ཁྱོད་སོང་བ་ན་
བདག་འཆི་བར་འགྱུར་ཞེས་ཤུགས་ཀྱིས་གོ་བར་བྱས་ཏེ།ནོར་སྒྲུབ་པའི་བསམ་པ་སྟོབས་དང་ལྡན
པ་མིན་ནོ་ཞེས། མཛའ་གཤེགས་སམ་བཞུགས་ལགས་པ་ཅི་ལྟར་རུང་། འདིར་ནི་རང་གི་བསམ་
པའི་གནས་སྐབས་ཙམ་སྨོས་པ་ལགས་སོ།།དེ་བཤད་པ་ནི།གང་ཕྱིར་འདིར་ནི་ཆགས་ལྡན་མས། །
མཛའ་བོའི་བགྲོད་པ་འགོག་བྱེད་ཅིང༌། །མ་གུས་བཞིན་དུ་ཚིག་སྦྱར་བས། །འདི་ནི་མ་གུས་པས་
འགོག་པའོ། །གང་གི་ཕྱིར་འདི་ནི་ཆགས་ལྡན་མས་དགག་བྱ་མཛའ་བོའི་བགྲོད་པ། འགོག་བྱེད་
འགྲོའམ་སྡོད་ཁྱོད་རང་གིས་ཤེས་སོ་ཞེས་མ་གུས་པ་ལྟར་བརྗོད་པའི་ཚིག་གིས་འགོག་པ་འདི་ནི་མ་
གུས་པས་འགོག་པའི་རྒྱན་། །བདག་འདྲ་དཔུང་གཉེན་མེད་པའི་རྣམ་མང་འགྲོ། །མགོན་པོ་ཁྱོད་
ལས་སྐྱབས་གཞན་སུ་ཡང་མེད། །ཁྱོད་ནི་ཞི་བར་གཞོལ་ལམ་བཞུགས་ལགས་སམ། །བདག་ཅག་
གདུལ་བྱའི་ཚུལ་འདི་ཇི་བཞིན་ལགས། །བཅུ་གཅིག་པ་ཤིས་བརྗོད་ཀྱིས་འགོག་པ་ནི། མཛའ་བོ་
གལ་ཏེ་གཤེགས་ན་བཞུད། །ཁྱོད་ཀྱི་ལམ་ནི་ཤིས་གྱུར་ཅིག །གང་དུ་ཁྱོད་ནི་གཤེགས་པ་དེར། །
282

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
བདག་ཀྱང་སྐྱེ་བ་ཉིད་གྱུར་ཅིག །མཛའ་བོ་ཁྱོད་གལ་ཏེ་གཤེགས་པར་བཞེད་ན་མྱུར་དུ་བཞུད་ཅིག །
ཁྱོད་ཀྱི་ལམ་ནི་ཤིས་པ་སྟེ་བདེ་ལེགས་དང་ལྡན་པར་གྱུར་ཅིག །ཁོ་མོ་ཁྱོད་དང་བྲལ་བས་སྲོག་
འཕྲོག་སྟེ་ཤི་མ་ཐག་ཁྱོད་གང་དུ་གཤེགས་པའི་ཡུལ་དེར་བདག་ཀྱང་བར་གྱུར་ཅིག །དེ་བཤད་པ་ནི།
དེ་ལྟར་ཤིས་བརྗོད་ལམ་གྱིས་གང༌། །རང་གི་གནས་སྐབས་གསལ་བྱེད་ལས །མཛའ་བོའི་བགྲོད་
པ་འགོག་བྱེད་པ། །འདི་ནི་ཤིས་བརྗོད་ཀྱི་འགོག་པའོ། །དེ་ལྟར་ཤིས་པ་བརྗོད་པ་ལ་སྨོན་པའི་ལམ་
་ནས་རང་གི་གནས་སྐབས་འཆི་བ་གསལ་བར་བྱས་པའི་འགོག་བྱེད་ཀྱི་དགག་བྱ་མཛའ་བོའི་
བགྲོད་པ་འགོག་པ་ཡིན་ཀྱང་རྣམ་པ་ཤིས་བརྗོད་ལྟར་བྱས་པས་ཤིས་བརྗོད་ཀྱི་འགོག་པའི་རྒྱན་། །
རྒྱལ་སྲས་ཞི་བདེའི་དོན་དུ་གཉེར་མཛད་ན། །སྲིད་པའི་སྡུག་བསྔལ་མིང་མཐར་མཛད་གྱུར་ཅིག །
བདག་ཀང་སིང་འགོ་ཉམ་ངའི་ག་
བདག་ཀྱང་སྲིད་འགྲོ་ཉམ་ངའི་གནས་སྤོང་བའི། །ཞི་བ་འགོག་པའི་སྙོམས་འཇུག་ཐོབ་པར་ཤོག །
བཅུ་གཉིས་པ་རྩུབ་མོས་འགོག་པ་ནི། གལ་ཏེ་ཁྱོད་འགྲོ་བདེན་ཉིད་ན། །ཁྱོད་ཀྱི་གཞན་
པ་འགའ་ཞིག་ཚོལ། །བདག་ནི་གླགས་འཚོལ་འཆི་བ་ཡི། །དེ་རིང་ཉིད་དུ་འགོག་པར་འགྱུར༌། །
གལ་ཏེ་ཁྱེད་ཡུལ་གནན་དུ་འགྲོ་བ་བདེན་པ་ཉིད་ཡིན་ན། ཁྱོད་ཀྱི་དགའ་མ་གཞན་པ་འགའ་ཞིག་
ཚོལ་ཅིག་བདག་ནི་བྲལ་བའི་གདུང་བས་གླགས་བའི་འདིས་འཆི་བའི་གདུང་བས་དེ་རིང་ཉིད་དུ་
འཚོ་བ་འགོག་པར་འགྱུར་རོ །དེ་བཤད་པ་ནི།གང་ཕྱིར་མཛའ་བའི་དབང་གྱུར་མས། །མཛའ་བོའི་
བགྲོད་པ་འགོག་བྱེད་པ། །ཚིག་རྩུབ་ཡི་གེ་སྔོན་འགྲོ་ཅན། །འདི་ནི་རྩུབ་མོས་འགོག་པའོ། །གང་གི་
ཕྱིར་མཛའ་བོ་ལ་ཆགས་པའི་དབང་དུ་གྱུར་མས། དགག་བྱ་མཛའ་བོ་འགྲོ་བ་འགོག་བྱེད་ཁྱོད་འགྲོ་
བ་བདེན་ན་ཞེས་དང༌། གཞན་པ་འགའ་ཞིག་ཚོལ་ཅིག་པའི་ཚིག་རྩུབ་མོ་སྔོན་དུ་འགྲོ་བ་ཅན་གྱིས་
འགོག་པ་འདི་ནི་རྩུབ་མོས་འགོག་པའོ །མགོན་པོས་བདག་ལ་གཟུངས་སྤོབས་མི་རྩོལ་ན །ཕྱིར་
རོལ་ས་ལ་འདོད་པའི་ཤེས་རབ་སྟེར། །ཤེས་རབ་གསུམ་གྱི་འདྲེན་བྱེད་མདོང་པ་ན། །རྒྱལ་བསྟན་
རིན་ཆེན་གསལ་བར་ག་ལ་ནུས།།
བཅུ་གསུམ་པ་གྲོས་ཀྱིས་འགོག་ནི། གལ་ཏེ་གཤེགས་གན་མྱུར་དུ་བཞུད། །ཕྱིས་ན་
གཉེན་འདུན་འཁྲུགས་པའི་ཁས །བསྒྲགས་པའི་ཆོ་ངེས་འགྲོ་བ་ཡི། །གེགས་གྱུར་ཁྱོད་ཀྱི་རྣ་བར་
283

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འོང༌། །གལ་ཏེ་གཤེགས་པར་བཞེད་ན་མྱུར་དུ་བཞུད་ཅིག །འགྲོ་ཕྱིས་ན་བྲལ་བས་གདུང་བས་ཁོ་མོ་
ཤི་བ་ལ་གཉེན་འདུན་རྣམས་མྱ་ངན་གྱིས་འཁྲུགས་པའི་བསྒྲགས་པའི་ཆོ་ངེ་དྲག་པོ་ཁྱོད་འགྲོ་བའི་
གེགས་སུ་གྱུར་པ་དག་རྣ་བར་འོང་བས་དེ་མ་བྱུང་བ་ལ་སོངས་ཤིག་ཅེས་པའོ། །དེ་བཤད་པ་ནི། གང་
ཕྱིར་འདིར་ནི་མཐའ་གཅིག་ཏུ། །ཆགས་མས་གྲོས་ཉིད་བྱེད་པ་ཡིས། །མཛའ་བོའི་བགྲོད་པ་འགོག་
པ་འདི། །གྲོས་ཉིད་ཀྱི་ནི་འགོག་པའོ །གང་གི་ཕྱིར་མཐའ་གཅིག་ཏུ་ཆགས་ལྡན་མས་མཛའ་བོ་འགྲོ་
བ་ལ་གྲོས་བྱེད་པའི་ཟོལ་གྱིས་མཛའ་བོའི་བགྲོད་པ་འགོག་པའི་ཚུལ་འདི་ནི་གྲོས་ཀྱིས་འགོག་པའོ། །
རྒྱལ་སྲས་ཞི་ལ་དགྱེས་ཚེ་ལ་འུར་གཤེགས། །ཕྱིན་ཆད་མཁའ་མཐས་གཏུག་པའི་མ་རྒན་འགྲོ། །
སྡུག་བསྔལ་གསུམ་གྱིས་མནར་བ་གཟིགས་གྱུར་ཚེ། །མགོན་པོའི་ཐུགས་ལ་ངལ་བ་ཐོབ་པར་
འགྱུར།།
བཅུ་བཞི་པ་འབད་པས་འགོག་པ་ནི།བཞུད་ཅེས་ཁྱོད་དགྱེས་བརྗོད་འདོད་ཀྱང༌།།བདག་
ཉིད་དགའ་བར་བྱེད་པའི་ཚིག །མ་གཤེགས་ཅེས་པ་ཁ་ནས་ནི། །བྱུང་བར་གྱུར་ལ་བདག་ཅི་བྱེད། །
མཛའ་བོ་ཁྱོད་ལ་བཞུད་ཅིག་ཅེས་ཁྱོད་དགྱེས་པའི་སླད་དུ་བརྗོད་པར་འདོད་ཀྱང་།ཁོ་མོ་བདག་ཉིད་
དག་བར་བྱེད་པའི་ཚིག་མ་གཤེགས་ཞེས་པ་ཞིག་རང་དབང་མེད་པར་ཁ་ནས་བྱུང་བར་གྱུར་པ་ལ།
བདག་ཅི་ཞིག་བྱེད་དེ་ཐབས་མེད་།དེ་བཤད་པ་ནི།མི་འདོད་དངོས་ལ་འབད་བྱས་པས། །འབྲས་
བུ་ཕྱིན་ཅི་ལོག་བསྐྱེད་པས། །དོན་མེད་བར་བསྟན་པའི་ཕྱིར།།དེ་ནི་འབད་པས་འགོག་པའོ། །མི་
འདོད་པའི་དངོས་པོ་མཛའ་བོ་འགྲོ་བ་ལ་སྦྱོར་བ་དེ་ལ་འབད་པ་བྱས་པ་ན།འབྲས་བུ་ཕྱིན་ཅི་ལོག་
འགྲོ་བ་འགོག་པ་མ་གཤེགས་ཞེས་པ་བསྐྱེད་པས་འབད་པ་དོན་མེད་ཉེ་བར་བསྟན་པའི་ཕྱིར། དེ་ནི་
འབད་པས་འགོག་པ་ཞེས་བྱའོ། །ཡིད་འབྱུང་གྲོགས་ལ་བསྟོད་དགྱེས་པའི་ཚིག །འདི་རུ་ཕེབས་
ཞེས་བྱ་བར་བརྗོད་འདོད་ཀྱང༌། །ཁ་ནས་མ་འོང་ཞེས་པ་ཐལ་བྱུང་དུ། །སོང་བ་འདི་ལ་ནན་གྱིས་
བྱར་ཡོད། །
བཅོ་ལྔ་པ་གཞན་དབང་གིས་འགོག་པ་ནི། སྐད་ཅིག་ལྟ་བའི་གེགས་བྱེད་པའི །རྫི་མ་
བསྐྱོད་པ་ལ་ཁྲོ་བ། །ཁྱོད་ཀྱིས་མཛའ་བར་འགྲོ་བ་སྨོས། །བདག་ནི་དེ་ཡི་འདོད་པ་འདོད། །མཛའ་
284

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
བོ་ཁྱོད་ལ་རྒྱུན་མི་འཆད་པར་བལྟ་བ་ལ་སྐད་ཅིག་ཙམ་ལྟ་བའི་གེགས་བྱེད་པའི་རྫི་མ་བསྐྱོད་པ་ཙམ་
ལའང་ཁྲོ་བར་བྱེད་པའི་སེམས་འཛའ་བཤུགས་ཆེན་འདི་ལ་ཁྱོད་འགྲོ་བ་སྨོས་ཤིག །བདག་ནི་དེའི་
གཞན་དབང་ཡིན་པས་དེའི་ཇི་ལྟར་འདོད་པ་བཞིན་དུ་ཁོ་མོས་ཀྱང་འདོད་པའི་ཕྱིར་དེའི་བཏང་ན་
བདག་གིས་ཀྱང་དེའི་རྗེས་སུ་འགྲོའོ། །དེ་བཤད་པ་ནི། གང་ཕྱིར་མཛའ་བའི་གཞན་དབང་ལས། །
དེ་ཡི་བགྲོད་པ་འགོག་བྱེད་ཅིང༌། །དོན་འདི་ཉེ་བར་གསལ་བྱེད་ཕྱིར། །འདི་ནི་གཞན་དབང་འགོག་
པའོ །གང་གི་ཕྱིར་མཛའ་བ་ཤུགས་ཆེན་པོའི་གཞན་གྱི་དབང་དུ་གྱུར་མས་མཛའ་བ་དེའི་གཞན་
དབང་ཁོ་ནས་བགྲོད་པ་འགོག་པར་བྱེད་པའི་དོན་འདི་ཉིད་ཉེ་བར་གསལ་བར་བྱེད་པའི་ཕྱིར།
སེམས་མཛའ་བའི་གཞན་དབང་གིས་འགོག་པ་འདི་ནི་གཞན་དབང་འགོག་པའོ །སྲིད་པའི་སྡུག་
བསྔལ་སྤངས་པའི་ཞི་བདེ་དེར། །དགྱེས་ཀྱང་བཟོད་མེད་སྙིང་རྗེ་དཔུང་ཤུགས་ཅན། །འདི་ལ་ཞི་
བར་གཞོལ་བའི་བགྲོད་པ་འཚལ།།རྒྱལ་སྲས་བདག་ནི་འདི་ཡི་བྲན་དུ་བྱས། །
བཅུ་དྲུག་པ་ཐབས་ཀྱིས་འགོག་པ་ནི མགོན་པོ་འབྲལ་བ་བཟོད་པར་བགྱི། །གང་གི་
མིག་བགོས་བདག་ལ་ནི། །འདོད་པས་བསྣུན་དུ་མི་མཐོང་བའི། །མཐོང་མིན་མིག་སྣམ་བདག་ལ་
སྩོལ། །ཀྱེ་མགོན་པོ་ཞེས་རང་གི་བདག་པོ་ལ་བོད་ནས་ཁྱོད་དང་བྲལ་བའི་གདུང་བ་ནི་བདག་གིས་
བཟོད་པར་བགྱི་མོད་ཀྱང༌། ཁྱོད་སོང་བའི་འོག་ཏུ་མིག་སྨན་གང་གིས་ཁོ་མོའི་མིག་ལ་བསྒོས་པ་
གྱིས་འདོད་པའི་ཆགས་པས་བདག་ལ་བསྣུན་དུ་མི་མཐོང་བའི་མིག་སྨན་ཏེ་མི་སྣང་བའི་རྫས་ཞིག་
ཁྱོད་ཀྱིས་བདག་ལ་སྩོལ་ཅིག་ཅེས་པའོ། །དེ་བཤད་པ་ནི། འཚོ་བའི་ཐབས་ནི་དཀའ་བ་དག །ཉེ་
བར་བཀོད་ནས་བདག་པོ་ནི། །འགྲོ་བ་འགོག་པར་བྱེད་པའི་ཕྱིར། །འདི་འདྲ་ཐབས་ཀྱིས་འགོག་
པར་བརྗོད །མཛའ་བོ་སོང་བས་བྲལ་བས་གདུང་བའི་འཆི་བ་བསྟན་པའི་མི་འཆི་བར་འཚོ་བའི་
ཐབས་རྙེད་དཀའ་བ། འདོད་ཆགས་མི་མཐོང་བའི་མིག་སྨན་སྔོན་མེད་སློང་བའི་ཐབས་ཉེ་བར་
བཀོད་ནས། བདག་པོས་གཞན་དུ་འགྲོ་བ་འགོག་པར་བྱེད་པའི་ཕྱིར། འདི་འདྲ་བ་ཐབས་ཀྱིས་
འགོག་པའི་རྒྱན་ཞེས་པར་བརྗོད་། །མགོན་པོ་སྲིད་འགྲོ་སྤངས་པའི་ཞིར་དགྱེས་ན། །གཤེགས་པ་
བཟོད་ཀྱང་བདག་ཅག་འཁོར་བའི་འགྲོ། །སྡུག་བསྔལ་གསུམ་གྱི་ནད་གྱི་ཟུག་རྔུ་ཡིས། །ནམ་ཡང་
285

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གདུང་དུ་མེད་པའི་སྨན་མཆོག་སྩོལ།།
བཅུ་བདུན་པ་ཁྲོ་བས་འགོག་པ་ནི།ཇོ་བོ་ཁྱོད་ཀྱི་ཞལ་ནས་ཚིག།བདག་འགྲོ་ཞེས་པ་ངེས་
པར་བྱུང་། །མཛའ་བ་དམན་པ་ཁྱོད་ཀྱིས་། །མ་ཕྱིན་ན་ཡང་བདག་ལ་ཅི། །ཀྱེ་ཇོ་བོ་ཞེས་བོད་
ནས་ཁྱོད་ཀྱི་ཞལ་ནས་བརྗོད་མི་འོས་པའི་ཚིག །བདག་གཞན་དུ་འགྲོའོ་ཞེས་པ་ཞིག་ངེས་པར་བྱུང་
ཟིན་མོད། བདག་ལ་གདུང་སེམས་མེད་པར་དེ་འདྲ་སྨྲ་ནུས་པའི་མཛའ་བོ་དམན་པ་སྙིང་ཐག་རིང་པོ་
ཅན་ཁྱོད་ཀྱི་ད་མ་ཕྱིན་པར་བསྡད་ན་ཡང་དག་ལ་དགོས་པ་ཅི་ཡོད།སོང་བ་དང་བསྡད་པ་ལ་ཁྱད་
པར་མེད་ཅེས་པའོ། །མཛའ་བ་རྒྱས་པས་མ་བསྡམ་པའི། །བདག་ཉིད་ཁྲོ་བས་མཛའ་བོ་ཡི། །འགྲོ་
བ་རྩོམ་པ་བཟློག་པ་གང༌། །འདི་ནི་བས་འགོག་པའོ། །མཛའ་བ་རྒྱས་ཆེས་པས་བདག་པོ་འགྲོ་བ་
མ་བཟོད་ནས་ཁྲོས་པའི་དབང་གིས་ངག་མ་བསྡམ་པར་བདག་པོ་ལ་ཚིག་རྩུབ་སྨྲ་བའི་བདག་ཉིད་
ཅན་གྱི་དགའ་མས་ཁྲོས་པའི་རྣམ་འགྱུར་གྱི་སྒོ་ནས་མཛའ་བོ་འགྲོ་བར་རྩོམ་པ་བཟློག་པ་གང་ཡིན་
པ་དེ་ནི་ཁྲོ་བས་འགོག་པ་ཞེས་བྱའོ །རྒྱལ་སྲས་ཁྱོད་ཀྱིས་སྲིད་པའི་འགྲོ །བརྩེ་བས་འདོར་བར་
དགོངས་རིགས་ན། །ད་ནི་ཞི་བར་གཤེགས་ཀྱང་རུང༌། །ལས་ངན་རྣམས་ལ་ཁྱད་པར་ཅི། །
བཅོ་བརྒྱད་པ་སྙིང་རྗེས་འགོག་པ་ནི། མ་བསྣོམས་བུ་མོའི་རྣ་བ་ལ། །མ་བྱས་ཆང་ལ་མ་
བཏབ་པར། །ཁྱོད་ཀྱི་དགྲ་ཡི་རྫིང་ཉིད་། །ཨུཏྤལ་སྔོན་པོ་ཟེགས་པར་གྱུར། །ཨུཏྤལའི་བྱ་བ་
ཞིམ་པོ་ལ་སུས་ཀྱང་མ་བསྣམས་པ་དང༌།བུ་མོ་རྣམས་ཀྱི་རྣ་རྒྱན་དུ་ཡང་མ་བྱས ཆང་ལ་ཡང་མ་
བཏབ་པར་རྒྱལ་པོ་ཁྱོད་ཀྱི་དགྲ་ཁྱོད་ཀྱི་དཔུང་གིས་བཅོམ་པས་ཐམས་ཅད་ཤི་ཤིང་ཡུལ་སྟོང་པའི་
རྫིང་བུར་ཨུཏྤལ་སྔོན་པོ་རྣམས་རང་བཞིན་གྱིས་རྙིང་ཞིང་བདག་པོ་མེད་པར་ཟེགས་པར་གྱུར་། །
ཞེས་རྒྱལ་པོ་དགྲ་ལས་རྒྱལ་བ་ལ་ངོ་བསྟོད་ཀྱི་ཚིག་གོ།དེ་བཤད་པ་ནི། སྙིང་རྗེར་བཅས་བཞིན་
ཨུཏྤ་། །དེ་འོས་ལས་ནི་བཟློགས་བྱས་ནས། །མྱ་ངན་འོས་པའི་སྐབས་སྟོན་ཕྱིར། །འདི་ནི་སྙིང་
རྗེའི་འགོག་པའོ། །སྙིང་རྗེའི་འཇུག་ཡུལ་དངོས་པོ་ནི་སྡུག་བསྔལ་དང་བཅས་པ་རྣམས་ལ་འབྱུང་བ་
བཞིན་དུ། འདིར་ཡང་ཨུཏྤལའི་དགོས་པ་བསྣོམས་པ་སོགས་འོས་པའི་ལས་རྣམས་ལ། མ་བསྣོམས་
ཞེས་སོགས་བཟློགས་པ་སྟེ་དགག་ཚིག་གིས་འགོག་པར་བྱས་ནས། དངོས་སུ་རང་བཞིན་གྱིས་རྙིང་
286

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ཞིང་ཟེགས་པ་དེ་ལྟ་བུ་མྱ་ངན་འོས་པའི་གནས་སྐབས་སྟོན་པ་སྟེ། དགྲ་ཟླའི་གནས་སྐབས་ཤུགས
ཀྱིས་གསལ་བའི་ཕྱིར་རྣམས་པ་སྙིང་རྗེ་བ་ལྟར་བརྗོད་པ་འདི་ནི་སྙིང་རྗེའི་འགོག་པའོ། །མཚར་སྡུག་
ལང་ཚོ་བཀྲ་བའི་ཆུ་སྐྱེས་ཀུན། །མཆོད་འོས་མདུན་དུ་མ་ཕུལ་ཞིང༌། །བུང་བ་རྣམས་ཀྱི་གསོས་སུ་མ་
གྱུར་པར། །འབྱུང་པོས་བསྐུལ་བའི་སེར་བས་བཅོམ་པར་གྱུར །
བཅུ་དགུ་པ་འགྱོད་པས་འགོག་པ་ནི། དོན་ནི་འགའ་ཡང་ཚོགས་མ་བྱས །རིགས་པ་
འགའ་ཡང་མ་སྒྲུབས་ཤིང༌། །དཀའ་ཐུབ་འགའ་ཡང་མ་བསགས་པར། །ན་ཚོད་མཐའ་དག་སོང་
བར་གྱུར། །དོན་ཏེ་ནོར་ལོངས་སྤྱོད་འགའ་ཡང་མ་བསགས་པས་ཚོགས་པར་མ་བྱས་ལ་རྟོག་གེ་དང་
བརྡ་སྤྲོད་སོགས་རིག་པའི་གནས་སམ་རིག་བྱེད་ཡན་ལག་དང་བཅས་པ་འགའ་ཡང་མ་བསྒྲུབས་པ་སྟེ།
གའ་ཡང་མ་སད་པའི་ངང་ན
སྦྱང་བ་མ་བྱས་པ་དང་། དཀའ་ཐུབ་དང་བརྟུལ་ཞུགས་འགའ་ཡང་མ་སྤྱད་པའི་ངང་ནས་ན་ཚོད་ཀྱི་
རིམ་པ་མཐའ་དག་སོང་སྟེ་འཆི་བས་གཏུག་པར་གྱུར་ཏོ། །དེ་བཤད་པ་ནི། གང་ཕྱིར་འདིར་ནི་ཚེ་
སོང་བས། །དོན་སྒྲུབ་པ་སོགས་འགོག་པ་ནི། །འགྱོད་པ་གཙོ་བོར་སྟོན་བྱེད་པ། །འདི་ནི་འགྱེད་པས་
འགོག་པའོ། །གང་གི་ཕྱིར་ན་ཚེ་སྟོང་ལོག་ཏུ་སོང་བས་དོན་བསྒྲུབ་པ་ལ་སོགས་གཞོན་དུས་བྱ་འོས་
པའི་བྱ་བ་རྣམས་དགག་བྱ། དེ་རྣམས་ལ་བྱས་པ་འགོག་བྱེད་དུ་བྱས་ནས བསྟན་བྱ་འགྱོད་པའི་
གདུང་བ་གཙོ་བོར་སྟོན་པར་བྱེད་པ་འདི་ནི་འགྱོད་པས་འགོག་པའོ། །འཇིག་རྟེན་ཆོས་བརྒྱད་ལྟར་
སྣང་འདིས་བསླུས་ཏེ། །རྣམ་གཡེང་སྤངས་བའི་དབེན་པ་མ་བརྟེན་ཅིང༌། །རིམ་གཉིས་ཟབ་མོའི་
རྣལ་འབྱོར་མ་བསྒོམ་པར། །སྐྲ་དཀར་ལྕགས་ཀྱུ་རྣོན་པོས་བཏབ་འདི་འཕང༌། །
ཉི་པ་ཐེ་ཚོམ་འགོག་པ་ནི། ཅི་འདི་སྟོན་གྱི་ཆུ་འཛིན་ནམ། །ཡང་ན་ངང་པའི་ཚོགས་
སམ་། །སྒྲ་ནི་རྐང་གདུབ་ཀྱི་འདྲ་བ། །ཐོས་པས་དེ་ནི་ཆུ་འཛིན་མིན། །ཅི་ནམ་མཁའ་ལ་བའི་ཁ་
དོག་དཀར་ཞིང་མཛེས་པ་ཅན་འདི་སྟོན་དུས་ཀྱི་ཆུ་འཛིན་དཀར་པོ་ལང་ལོང་དུ་གཡོ་བ་ཡིན་ནམ་
ཡང་ན་ངང་པ་དཀར་པོའི་ཁྱུ་ཚོགས་འཕུར་ཞིང་བགྲོད་པ་ཡིན་ནམ་ཅི་ཞེས་ཐེ་ཚོམ་ཟ་བ་ནི་དགའ་བྱ
དེ་འགོག་བྱེད་ལེགས་པར་ཉན་ཅིང་སྐད་གདངས་ཀྱི་ཟུར་ལ་བརྟགས་ནས་སྒྲ་རྐང་གདུབ་ཀྱི་སྒྲ་འདྲ་
བ་སིལ་སྒྲ་ཅུང་ཟད་དང་བཅས་པ་ཐོས་པས་ཆུ་འཛིན་མ་ཡིན་ཅིང་ངང་པ་ཡིན་པ་ངེས་པ་རྙེད་དོ་ཅེས་
287

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པའོ། །དེ་བཤད་པ་ནི།ཆོས་འདི་ངང་པ་ལ་ཡོད་ཅིང༌།།སྤྲིན་གྱི་རིགས་ལ་མི་རིག་པས །གང་ཞིག་
ཐེ་ཚོམ་བཟློག་བྱེད་པ། །འདི་ནི་ཐེ་ཚོམ་འགོག་པའོ། །གང་གི་ཕྱིར་རྐང་གདུབ་ཀྱི་སྒྲ་འདྲ་བར་
གྲགས་པའི་ཆོས་ངང་པའི་སྐད་གདངས་ལ་ཡོད་ཅིང་སྤྲིན་གྱི་རིགས་ལ་མ་རེག་པ་སྟེ་མི་སྲིད་པས དེ་
ལྟ་བུའི་རྒྱུ་མཚན་ལ་བརྟེན་ནས་དགག་བྱ་ཐེ་ཚོམ་འགོག་པའི་ཚིག་གི་སྦྱོར་བ་འདི་ལ་ཐེ་ཚོམ་འགོག་
པ་ཞེས་བྱའོ །ཁ་བའི་རྡུལ་རྩེགས་ཉི་འོད་ཀྱིས་འཁྱུད་དམ། །ཡང་ན་ལོ་ཀ་ན་ཐའི་ཡེ་ཤེས་སྐུ། ། རབ་
མཛེས་གདུབ་བུའི་སྤྲས་པའི་འཇམ་མཉེན་ཕྱག །པད་དཀར་ཅན་འདི་སྤྱན་རང་གཟིགས་སུ་ངེས། །
ཉེར་གཅིག་པ་སྦྱར་བའི་འགོག་པ་ནི། བདུད་རྩིའི་བདག་ཉིད་པདྨ་ལ། །ལྡང་ཞིང་སྣུམ་
པའི་ཏཱ་ར་ཀེ །ཁྱོད་གདོང་ཟླ་བ་འདི་ཡོད་བཞིན། །ཟླ་བ་གཞན་གྱི་ཅི་ཞིག་བྱ།།འདིར་ཁྱད་གཞི་ནམ་
མཁའྀ་ཟླ་བ་དང་། གདོང་གི་ཟླ་བ་གཉིས་མཚུངས་ཆོས་སྦྱར་བ་སྟེ།དེ་ཡང་མཛེས་མའི་གདོང་ནི་
བལྟས་པ་ཙམ་གྱི་དགའ་བར་བྱེད་པ་དང་། ཟླ་བ་ནི་བསིལ་ཟེར་ལྡན་པ་བདུད་རྩིའི་རང་བཞིན་ཅན་
ཡིན་པས་གཉིས་ཀ་ཡང་བདུད་རྩིའི་བདག་ཉིད་ཅན་དུ་གྲགས་ཤིང༌། གདོང་གི་མཛེས་པས་པད་མའི་
མཛེས་པ་ལ་འགྲན་པས་སྡང་བ་དང༌། ཟླ་བས་པདྨ་ཟུམ་པར་བྱེད་པས་སྡང་བའོ །སྣུམ་པའི་ཏཱ་ར་ཀེ །
ཞེས་པ་སྒྲ་གཅིག་གིས་ཕྱོགས་གཉིས་ཀ་འཇུག་སྟེ། གདོང་གི་སྐབས་སུ་མིག་འབྲས་ལ་འཇུག །ཟླ
བའི་སྐབས་སུ་རྒྱུ་སྐར་ལ་འཇུག་པས མཚུངས་ཆོས་དེ་གསུམ་སྒོ་ནས་ཁྱོད་གདོང་ཟླ་བ་ཅེས་གདོང་
ཟླ་བའི་གཟུགས་སུ་བཀོད་ནས། དེ་ལྟར་བུའི་གདོང་གི་ཟླ་བ་ཁྱད་པར་དུ་འཕགས་པ་འདི་ཡོད་
བཞིན་དུ་དེ་ལས་གཞན་པའི་ཟླ་བ་བར་སྣང་ལ་ཡོད་པ་འདིས་ཅི་བྱ་སྟེ་དགོས་པ་མེད་། །དེ་བཤད་
པ་ནི།ཕལ་པའི་ཟླ་བ་ལ་བརྟེན་པ།།དེ་མཚུངས་ཡོན་ཏན་བསྟན་བྱས་ནས།།གཙོ་བོའི་ཟླ་བ་འགོག་
བྱེད་པ།།རྣམ་པ་དེ་ལྟར་སྦྱར་བས་འགོག།རྟེན་ཕལ་པའི་ཟླ་བ་ལ་བརྟེན་པའམ་ཡོད་ཅིང་། གཙོ་བོ་
ནམ་མཁའི་ཟླ་བ་དང་ཆོས་མཚུངས་པའི་ཡོན་ཏན་གསུམ་བསྟན་པར་བྱས་ནས། དགག་བྱ་གཙོ་བོའི་
ཟླ་བ། འགོག་བྱེད་ཕལ་པ་གདོང་གི་ཟླ་བས་བཀག་པའི་ཚིག་གི་རྣམ་པ་ཆོས་མཚུངས་སྦྱར་བའི་སྒོ་
ནས་བརྗོད་པ་འདི་ལ་སྦྱར་བའི་འགོག་པ་ཞེས་བྱའོ། །ཡན་ལག་དང་ལྡན་དྲི་མ་འཁྲུ་བྱེད་པ།།གསུམ་
གྱི་ལམ་དུ་འཇུག་པའི་བདག་ཉིད་ཅན། །བྱང་ཆུབ་ཡན་ལག་དམ་པ་འདི་ཡོད་བཞིན། །ཡན་ལག་
288

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ལྡན་གཞན་ཐར་འདོད་སུ་ཡིས་ལྟོས།།
ཉེར་གཉིས་པ་དོན་གཞན་འགོག་པ་ནི།ཐམས་ཅད་མནན་ཡང་ཁྱོད་ཀྱིས་ནི། །རྣམ་གནོན་
ཚིམ་པ་མེད་པར་མཚར། །འོན་ཀྱང་བསྲེག་བྱ་འབར་བ་ལ། །ཚིམས་པ་དག་ནི་ནམ་ཞིག་མཐོང༌། །
རྒྱལ་པོ་ཁྱོད་ཀྱི་བསོད་ནམས་དང་དཔའ་བ་ལ་སོགས་པས་གཞན་སྡེ་རྒྱལ་ཕྲན་ཐམས་ཅད་ཟིལ་གྱིས་
མནན་ཟིན་ཀྱང༌། ད་དུང་ཟིལ་གྱིས་གནོན་བྱ་སྲིད་ན་དེ་ཡང་གནོན་པར་འགྱུར་བའི་རྣམ་གནོན་ཚིམ་
པ་མེད་པ་འདི་ལྟ་བུ་ཤིན་ཏུ་མཚར་རོ་སྙམ་པ་དགག་བྱ། འགོག་བྱེད་ཡང་ན་མཚར་བ་ཅི་ཡོད་དེ་
བསྲེག་བྱ་ཟ་བ་མེ་འབར་བ་ལ་ཚིམ་པ་ནམ་ཞིག་མཐོང་སྟེ་ནམ་ཡང་མ་མཐོང་བས་བུད་ཤིང་ཇི་ཙམ་
བསྣན་པ་དེ་ཙམ་དུ་འབར་བས་སོ། །དེ་བཤད་པ་ནི། གང་ཕྱིར་འདིར་ནི་དོན་གཞན་དག །དེ་ཡི་
ཆོས་མཚུངས་བསྟན་བྱས་ནས། །ཡ་མཚན་རྩོམ་པ་འགོག་བྱེད་པ། །འདི་ནི་དོན་གཞན་འགོག་པའོ། །
གང་གི་ཕྱིར་ཚིག་གི་སྦྱོར་བ་འདིར་ནི་དོན་གཞན་མེ་འབར་བ་ལ་རྣམ་པར་གནོན་པ་དེའི་ཆོས
མཚུངས་པ་བསྟན་ནས་འགོག་བྱེད་དེས།དགག་བྱ་ཡ་མཚན་གྱི་སྐབས་སམ།རྩོམ་པ་འགོག་པ་འདི་
ནི་དགག་བྱ་དང་འདྲ་བའི་དོན་གཞན་གྱིས་འགོག་པའི་ཕྱིར་དོན་གཞན་འགོག་པ་ཞེས་བྱའོ།ཚེ་ནོར་
གྱུར་ཀྱང་རྣམ་གཡེང་གིས། །དལ་བའི་གོ་སྐབས་འཕྲོག་འདི་མཚར། །འོན་ཀྱང་མི་ཁོམ་གནས
རིགས་བློ། །རྣལ་དུ་འཇོག་པ་ནམ་ཞིག་སྲིད། །
ཉེར་གསུམ་པ་རྒྱུས་འགོག་པ་ནི། སྦྱིན་པ་པོ་ཞེས་ནམ་ཡང་ནི། །མི་དབང་ཁྱོད་ལ་མི་
བསྟོད་དེ། །གང་ཕྱིར་སློང་བས་ཁྱོད་ཀྱི་ནོར། །རང་གི་ཉིད་དུ་བསམ་ནས་ལེན།།སློང་བ་པོས་བདག་
ཅག་རྣམས་དུས་རྟག་ཏུ་ཚིམ་པར་བྱེད་པའི་སྦྱིན་པ་ཡིན་ནོ་ཞེས་ནམ་ཡང་མིའི་དབང་ཕྱུག་ཁྱོད་ལ་མི་
བསྟོད་དེ། །རྒྱུ་གང་གིས་ན་ཁྱོད་ཀྱི་ནོར་ནི་སྦྱིན་པ་སོ་ཁོ་ནར་གཏོང་བ་ཡིན་པའི་ཕྱིར། སློང་བ་པོ་
རྣམས་ཀྱིས་རང་གི་ནོར་ཉིད་དུ་བསམ་ནས་ལེན་པའི་ཕྱིར་། །དེ་བཤད་པ་ནི།ཅེས་པ་ལ་སོགས་
འགོག་པ་ནི། རྒྱུས་འགོག་པ་ཞེས་བཤད་པ་སྟེ། བཤད་མ་ཐག་པའི་དེ་ལྟ་བུ་ལ་སོགས་པའི་རྒྱུ་
བཀོད་པས་འགོག་པའི་ཕྱིར་རྒྱུས་འགོག་པ་ཞེས་མཁས་པ་རྣམས་ཀྱིས་བཤད་དོ། །
གསུམ་པ་མ་བཤད་པ་དཔག་པར་ནུས་པ་ནི། ཕྱོགས་འདི་ཉིད་ཀྱི་རྣམ་པར་རྟོག །
289

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གཞན་པ་རྣམས་ཀྱང་དཔག་པར་ནུས། །དེ་ལྟར་བཤད་ཟིན་པའི་ཕྱོགས་འདི་ཉིད་ཀྱིས་ཉེ་བར་མཚོན་
ནས་འགོག་རྒྱན་གྱི་དབྱེ་བའི་རྣམ་པར་རྟོག་པ་གཞན་མ་བཤད་པ་རྣམས་ཀྱང་རྗེས་སུ་དཔག་སྟེ་རྟོག་
པར་ནུས་སོ་ཞེས་པའོ །བདག་ཅག་སྡུག་བསྔལ་གནས་ལས་སྒྲོལ་ལོ་ཞེས །འགྲོ་ཀུན་རྒྱལ་སྲས་
ཁྱེད་ལ་མི་བསྔགས་ཏེ། །བདེ་བའི་གནས་ལ་འགོད་ཅེས་དམ་བཅས་པའོ །དམ་པའི་ཞལ་བཞེས་
ཉམས་པར་མི་རིང་སྙམ། །
བདུན་པ་དོན་གཞན་བཀོད་པའི་རྒྱན་ལ་གསུམ། མཚན་ཉིད་སྤྱིར་བཤད། དབྱེ་བ་མིང་
གིས་བསྟན། སྦྱོར་བ་དཔེས་མཚོན་པའོ། །དང་པོ་མཚན་ཉིད་སྤྱིར་བཤད་པ་ནི། གང་ཞིག་དངོས་
འགའ་རབ་བཀོད་ནས། །དེ་ཡི་སྒྲུབ་བྱེད་ནུས་པ་ཅན། །དངོས་པོ་གཞན་དག་འགོད་པ་དེ། །དོན་
གཞན་བཀོར་པར་ཤེས་པར་བྱ། །ཚིག་སྦྱོར་གང་དུ་བརྗོད་པར་འདོད་པའི་དངོས་པོ་འགའ་ཞིག་སྔོན་
ལ་རབ་ཏུ་བཀོད་པ་དེ་དམ་བཅའ་ལྟར་བྱས་ནས། དེའི་སྒྲུབ་བྱེད་ནུས་པ་ཅན་གྱི་དངོས་པོ་གཞན་
ཞིག་སསྤྱི་ལ་ཁྱབ་པར་སྟོན་པ་ལྟ་བུའི་ཚུལ་གྱིས་སྔ་མ་ལས་རྒྱ་ཆེ་བར་བཀོད་པའི་རྒྱན་དུ་ཤེས་ཤིང་
རྟོགས་པར་བྱའོ།།
གཉིས་པ་དབྱེ་བ་མིང་གིས་བསྟན་པ་ནི། ཀུན་ཁྱབ་ཁྱད་པར་ལ་གནས་དང༌། །སྦྱར་བ་
ཅན་དང་འགལ་བ་ཅན། །མི་འོས་བྱེད་དང་འོས་པའི་བདག །འོས་དང་མི་འོས་བཟློག་པའོ །འདི་
ཡི་དབྱེ་བ་དེ་ལྟར་སོགས། །སྦྱོར་བ་རྣམས་ལ་རབ་ཏུ་མཚོན། །འགྲོ་བ་ཐམས་ཅད་སྲིད་པས་ཀུན་
ཁྱབ་དང་། ཁྱད་པར་འགའ་ཞིག་ཁོ་ན་ལ་གནས་པ་དང༌། སྒྲ་གཅིག་ཉིད་དོན་ཐ་དད་པ་ལ་སྦྱར་བའི་
འབྲེལ་བ་ཅན་དང༌། ཕན་ཚུན་འགལ་བ་ཅན་དང༌།དོན་དེ་བྱ་བར་མི་འོས་པ་བྱེད་པ་དང༌།དེ་ལས་
ལྡོག་པ་འོས་པའི་བདག་ཉིད། ཆ་གཅིག་ནས་འོས་ཤིང་གཅིག་ནས་མི་འོས་པ་ཡང་ཡིན་པ་དང་། དེ་ལས་
བཟློགས་པ་མི་འོས་ཤིང་འོས་པ་སྟེ་རེ་ཞིག་བརྒྱད་དོ། །དོན་གཞན་བཀོད་པ་དང་འབྲེལ་བ་འདིའི་
དབྱེ་བ་བརྒྱད་པོ་དེ་ལྟ་བུ་ལ་སོགས་པ་ནི་སྦྱོར་བ་སྙན་ངག་རྣམས་ལ་རབ་ཏུ་མཚོན་ཅིང་མཐོང་།
གསུམ་པ་སྦྱོར་བ་དཔེས་མཚོན་པ་ནི། འདི་རྣམས་རང་བཞིན་གསལ་བའི་ཕྱིར། །དཔེ་
བརྗོད་ཕྲེང་བ་བསྟན་པར་བྱ། །དེ་ལྟར་མིང་གི་དབྱེ་བས་ཕྱི་བ་དེ་རྣམས་ཀྱི་རང་བཞིན་གསལ་བར་
290

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
རྟོགས་པར་བྱ་བའི་ཕྱིར་སོ་སོའི་དཔེ་ལ་བརྗོད་པ་ཕྲེང་བ་བཞིན་དུ་རིམ་པ་ལྟར་བསྟན་པར་བྱའོ་ཞེས་
དམ་བཅས་ནས། དཔེར་བརྗོད་པ་དངོས་ཀྱི་དང་པོ་ཀུན་ཁྱབ་ཀྱི་དོན་གཞན་བཀོད་པ་ནི། །ལེགས་
ལྡན་འགྲོ་བ་རྣམས་ཀྱི་མིག །ཉི་མ་དང་ནི་ཟླ་བ་ཡང༌། །ནུབ་པར་གྱུར་པ་ཉིད་ལ་ལྟོས །ངེས་པ་ལ་
ནི་སུ་ཡིས་འགོང༌། །ལེགས་ལྡན་ཏེ་ཡོན་ཏན་གྱི་ཕུང་པོ་འགྲོ་བ་རྣམས་ཀྱི་མིག་སྟེ་གསལ་བར་བྱེད་པ་
པོ་འདི་ལྟར་ནུས་སྟོབས་ལྡན་པ་ཉི་མ་དང་ཟླ་བ་ཡང་ནུབ་པར་གྱུར་པ་ཉིད་ལ་ལྟོས་ཞེས་པ་ནི།དངོས་
པོ་འགའ་ཞིག་བཀོད་པ་སྟེ་བསྒྲུབ་བྱ་ཡང་གི་སྒྲ་ནི་དངོས་པོ་གཞན་ལྟ་ཅི་སྨོས་ཞེས་སྟོན་པའོ །དེའི་
སྒྲུབ་བྱེད་བརྟན་གཡོ་འདུས་བྱས་ཀྱི་དངོས་པོ་སྐྱེ་བ་ཅན་ཐམས་ཅད་འཇིགས་པའི་མཐའ་ཅན་ནོ། །
ཅེས་པའི་ངེས་པ་ལ་སུ་ཡིས་འགོང་སྟེ་དེ་ལ་སུས་ཀྱང་འདའ་བར་མི་ནུས་པ་འདི་ནི་དངོས་པོ་ཐམས་
ཅད་ལ་དེ་ལྟར་ཁྱབ་པའི་ཕྱིར་ཀུན་ཁྱབ་ཀྱི་དོན་གཞན་བཀོད་པའོ། །བརྟན་བརྗིད་རིན་ཆེན་ལྷུན་པོ་
ཡང༌། །ནམ་ཞིག་རྡུལ་ཙམ་ལྷག་མིན་ན། །རྟོགས་པས་བརྟག་པའི་འཇིག་རྟེན་འདིར། །ཡིད་བརྟན་
རུང་བ་ཅི་ཞིག་ཡོད།།
གཉིས་པ་ཁྱད་པར་ལ་གནས་པའི་དོན་གཞན་བཀོད་པ་ནི། ཆུ་འཛིན་འདི་དག་ལུས་
ཅན་གྱི། །ཡོངས་སུ་གདུང་བ་འཕྲོག་པར་བྱེད། །ཆེན་པོ་རྣམས་ཀྱི་བདག་ཐོབ་གྲགས། །གཞན་གྱི་
སྡུག་བསྔལ་ཞི་སླད་དུའོ། །ཆུ་འཛིན་སྤྲིན་འདི་རྣམས་ནི་ལུས་ཅན་བརྟན་གཡོ་ཀུན་གྱི་ཡོངས་སུ་
གདུང་བ་འཕྲོག་ཅིང་ཞི་བར་བྱེད་དོ་ཞེས་བསྒྲུབ་བྱ་ཉིད་སྔོན་དུ་བཀོད་ནས།དེ་སྒྲུབ་བྱེད་སྤྱིར་ཆེན་པོ་
རྣམས་རང་དོན་ལ་མ་ལྟོས་པར་གཞན་འགྲོ་བ་ཀུན་གྱི་སྡུག་བསྔལ་ཞི་བར་བྱེད་པའི་ཆེད་དུ བདག་
ཉིད་ཆེན་པོའི་གོ་འཕང་མངོན་དུ་བྱས་ཤིང་རང་གི་ཐོབ་པར་ཡོངས་སུ་གྲགས་པ་དེ། གཞན་གྱི་སྡུག་
བསྔལ་ཞི་བའི་སླད་དུའོ། །གཞན་གྱི་དོན་དུ་ཐོབ་པ་ཡིན་ཅེས་སྒྲུབ་བྱེད་རྒྱ་ཆེ་བར་བཀོད་པས་བསྒྲུབ་
ཞར་ལ་འགྲུབ་པ་སྤྲིན་དང་ཆེན་པོ་ལ་ཡོད་པའི་ཁྱད་ཆོས་བརྗོད་པས་ཁྱད་པར་གྱི་དོན་གཞན་བཀོད་
པའོ །ལུས་ཅན་ཀུན་ལས་མ་ཡི་བུ། །ཤིན་ཏུ་བརྩེ་བས་སྐྱོང་བར་བྱེད། །སྐྱེད་བྱེད་མིན་ཀྱང་རྒྱལ་
སྲས་རྣམས། །འགྲོ་བ་ཀུན་ལ་ཐུག་རབ་བརྩེ།།
གསུམ་པ་སྦྱར་བ་ཅན་གྱི་དོན་གཞན་བཀོད་པ་ནི། མ་ལ་ཡ་ཡི་རླུང་གིས་ནི། །འཇིག་རྟེན་
291

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དགའ་བ་བསྐྱེད་པར་བྱེད། །དཱཀྵི་ཎྱ་དང་ཡང་དག་ལྡན། །ཀུན་གྱི་སྙིང་སྡུག་མ་ཡིན་ནམ། །མ་ལ་ཡ་
སྟེ་ལྷོ་ཕྱོགས་ཀྱི་རླུང་གིས་ནི་འཇིག་རྟེན་འགྲོ་བ་ཀུན་གྱི་དགའ་བ་བསྐྱེད་པར་བྱེད་ཅིང་ཀུན་གྱི་ཡིད་
དང་རྗེས་སུ་མཐུན་པར་འཇུག་གོ་ཅེས་བསྒྲུབ་བྱ་དེ་སྒྲུབ་པར་བྱེད་པ་དཱཀྵི་ཎྱ་ཞེས་པའི་སྒྲ་གཅིག་དོན་
གཉིས་ལ་སྦྱར་བ་སྟེ་ཕྱོགས་གཅིག་ལ་ལྷོ་ཕྱོགས་མ་ལ་ཡའི་རླུང་དང་། གཅིག་པར་བྱེད་ཅིང་ཀུན་གྱི
ཡིད་དང་རྗེས་སུ་མཐུན་པར་འཇུག་པས་དེ་གཉིས་ཀ་དཱཀྵི་ཎྱ་སྟེ་ཡིད་དུ་འོང་བ་དང་ལྡན་པའི་ཕྱིར།
དགའ་བ་བསྐྱེད་པས་ཀུན་གྱི་སྙིང་དུ་སྡུག་པ་མ་ཡིན་ནམ་ཏེ་ཡིན་། །ཞེས་སྒྲུབ་བྱེད་ནུས་པ་ཅན་ཅུང་
ཟད་རྒྱ་ཆེ་བས བསྒྲུབ་བྱ་མ་ལ་ཡའི་རླུང་གིས་འཇིག་རྟེན་དགའ་བ་སྐྱེད་པ་ཉིད་དུ་སྒྲུབ་པའོ། །
དབྱར་སྐྱེས་མྱུ་གུ་གསར་པའི་ཚོགས། །འགྲོ་ལ་དགའ་བ་སྟེར་བར་བྱེད། །མདོག་མཛེས་སྦྲང་རྩི་
འཛིན་པ་འདིས།།ཀུན་ལ་སེམས་པ་མི་སྐྱེད་དམ
བཞི་པ་འགལ་བའི་དོན་གཞན་བཀོད་པ་།མཚན་མོར་བྱེད་འདི་དྲི་མ་དང༌།།ལྡན་ཡང་འགྲོ་
བ་དགའ་བ་སྐྱེད། །གཉིས་སྐྱེས་དབང་པོ་སྐྱོན་ལྡན་ཡང༌། །གཞན་དག་རྗེས་སུ་འཛིན་པར་ནུས། །
མཚན་མོར་བྱེད་པ་ཟླ་བ་འདི་རི་བོང་གི་གཟུགས་ནག་པོ་ར་རི་དང་ལྡན་པས་མ་དག་ཀྱང་འགྲོ་བའི་
དགའ་བ་སྐྱེད་པར་བྱེད་ཅེས་པ། མ་དག་པ་དང༌། དགའ་བ་སྐྱེད་པ་གཉིས་འགལ་བ་སྟེ་བསྒྲུབ་བྱ་
དེ་སྒྲུབ་བྱེད། གཉིས་སྐྱེས་དབང་པོ་སྟེ་བྲམ་ཟེ་འདོད་ཆགས་སོགས་དུག་གསུམ་གྱི་སྐྱོན་དང་ལྡན་
MA-
ཡང༌།རིག་བྱེད་ལ་སོགས་པའི་ཆོས་ཀྱིས་གཞན་རྗེས་སུ་འཛིན་པར་ནུས་སོ་ཞེས།སྐྱོན་དང་ལྡན་པ་
རྗེས་སུ་འཛིན་པ་གཉིས་འགལ་བ་ཅན་བཀོད་པས་འགལ་བའི་དོན་གཞན་བཀོད་པའོ། །སྲེག་དང་
འབུག་པའི་ཟུག་རྔུ་ཡིས། །ནད་རིགས་ཕལ་གྱི་དུཿཁ་གཞིལ། །དཀའ་ཐུབ་གདུང་བ་ཆེན་པོས་ཀྱང་། །
ངན་འགྲོའི་སྡུག་བསྔལ་ཕ་མཐར་བྱེད།།
ལྔ་པ་མི་འོས་པའི་དོན་གཞན་བཀོད་པ་ནི།སྦྲང་རྩི་འཐུང་བའི་མགྲིན་སྙན་ལས། །བྱུང་བ་
བུང་བའི་སྒྲ་དག་ཀྱང་། །རྣ་བར་རྩུབ་པ་ཉིད་འགྱུར་བ། །འདོད་ལྡན་རྣམས་ཀྱི་སྡིག་འདི་འདྲ། །སྦྲང་
རྩི་འཐུང་སྟེ་མྱོས་པའི་མགྲིན་པ་སྙན་པོ་ལས་བྱུང་བ། བུང་བ་གཞོན་ནུའི་སྒྲ་འཇམ་པོ་དག་ཀྱང་རྣ་
བའི་ལམ་དུ་རྩུབ་པོར་བྱེད་མི་འོས་པ་བྱེད་པ་བསྒྲུབ་བྱ་དེ་སྒྲུབ་པ་བྱེད་པ འཇམ་པ་རྩུབ་པར་མ་
292

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ཟད།བསིལ་བས་གདུང་བར་བྱེད་པ་སོགས་འདོད་ལྡན་རྣམས་ཀྱི་སྡིག་པའམ།མྱོང་བྱའི་རང་བཞིན་
ཕྱིན་ཅི་ལོག་འདི་འདྲ་བའོ་ཞེས། འཇམ་པའི་དངོས་པོ་རྩུབ་པར་བྱེད་པར་མི་འོས་པས་མི་འོས་པའི་
དོན་གཞན་བཀོད་པའོ། །རོ་བརྒྱ་ལྡན་པའི་བཟང་བཏུང་གིས། །གཅོང་ཅན་ཕལ་གྱི་ཡི་ག་ལྡོག །
འཇམ་ཞིང་བསིལ་བའི་ཆར་རྒྱུན་གྱིས། །ལས་ངན་འགའ་ལ་མེས་བཞིན་བསྲེགས།།
དྲུག་པ་འོས་པའི་དོན་གཞན་བཀོད་པ་ནི།ཆུ་སྐྱེས་འདབ་མའི་ཡལ་སྟན་འདིས། །བདག་
གི་ལུས་འདི་གདུང་བར་བྱེད། །བསྲེགས་པའི་བདག་ཉིད་བསྲེག་ཟ་དང་། །འདྲ་བས་རིགས་པ་མ་
ཡིན་ནམ། །ཆུ་སྐྱེས་པདྨའི་འདབ་མའི་མལ་སྟན་འདིས་འཇམ་པའི་རང་བཞིན་གྱིས་འདོད་པ་སྐྱེད་དེ་
བདག་གི་ལུས་གདུང་ཤིང་སྲེག་པར་བྱེད་དོ་ཅེས་པ་བསྒྲུབ་བྱ སྒྲུབ་བྱེད་དེ་ལྟ་བུ་རིགས་པ་ཡིན་།
པའི་བདག་ཉི
པདྨ་དམར་པོ་འདིའི་ཁ་དོག་གི་དམར་བ་སྲེག་པའི་བདག་ཉིད་སྲེག་ཟ་མེ་དང་འདྲ་བས་ན་གདུང་བ་
སྐྱེད་པར་བྱེད་རིགས་པ་སྟེ་འོས་པ་མ་ཡིན་ནམ་སྟེ་ཡིན་། །དེས་ན་འདིར་འོས་པར་བསྟན་པའི་ཕྱིར་
འོས་པའི་དོན་གཞན་བཀོད་པའོ །ས་ཡི་སྙིང་པོ་སུ་ཝཎྞ །རིན་ཐང་ཆེ་ཞེས་སྲིད་འདིར་གྲགས། །
སྟོན་མཆོག་སྐུ་ཡི་ཁ་དོག་དང༌།།མཚུངས་པས་རཏྣ་གདགས་པར་འོས། །
བདུན་པ་འོས་ཤིང་མི་འོས་པའི་དོན་གཞན་བཀོད་པ་ནི།བསིལ་ཟེར་ཅན་གྱིས་ཉམས་
བྱེད་མེད། །དཔྱིད་ཀྱིས་བདག་ནི་ཅི་ལ་གདུང༌། །དྲི་མ་ཅན་གྱི་སྤྱོད་པའི་ལས། །དག་པས་མི་འོས་པ་
མིན་ནམ། །བསིལ་ཟེར་ཅན་ཟླ་བ་ནག་པོ་ར་རིའི་དྲི་མ་དང་ལྡན་པས་བདག་ཉམས་པ་སྟེ་གདུང་བར་
བྱེད་པ་འོས་མོད དཔྱིད་ཀྱི་དུས་ས་གཞི་ལྗན་ལྗིན་སོགས་མེད་པར་བྱེད་པ་དག་པའི་རང་བཞིན་
ཅན་འདིས་བདག་ཅི་ལ་གདུང་སྟེ་གདུང་བར་མི་འོས་སོ་ཞེས་བསྒྲུབ་བྱ།དེ་སྒྲུབ་པར་བྱེད་པ། སྤྱིར་
དྲི་མ་ཅན་གྱི་སྤྱོད་པའི་ལས་གང་ཡིན་པ་དེ། དག་པ་རྣམས་ཀྱིས་སྤྱོད་པར་མི་འོས་པ་མ་ཡིན་སྟེ་
ཡིན་ནོ། །ཐོག་མར་ཟླ་བས་གདུང་འོས་པ་དང༌། དཔྱིད་ཀྱིས་གདུང་བར་མི་འོས་པའི་བསྒྲུབ་བྱ་
བཀོད་ནས ཕྱི་མང་སྤྱི་ཁྱབ་ཀྱིས་བསྒྲུབས་པས་འོས་ཤིང་མི་འོས་པའི་དོན་གཞནབཀོད་པའོ །
ཚིག་རྩུབ་རྣ་བར་གཟན་འགྱུར་མོད། །གླུ་དབྱངས་སྙན་པོས་ཅིའི་ཕྱིར་གནོད། །དྲང་སྲོང་བརྟུལ་
ཞུགས་གནས་པའི་བློ། །བཟང་པོ་འཕྲོག་པར་རིགས་ལགས་སམ། །བརྒྱད་པ་མི་འོས་ཤིང་འོས་པའི་
293

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དོན་གཞན་བཀོད་ནི།ཀུ་མུད་ལྡན་ཡང་སྲེག་བྱེད་ན། །པདྨའི་འབྱུང་གནས་ཅིས་མི་བྱེད། །ཟླ་བས་
བཟུང་རྣམས་རྩུབ་པ་ན། །ཉི་མས་བཟུང་བ་འཇམ་མི་འགྱུར། །ཀུ་མུད་ལྡན་པའི་ཚལ་ན་ཡོད་པའི་མེ་
ཏོག་ཀུ་མུ་ད་རྣམས་ཀྱིས་ཀྱང་འདོད་ལྡན་གྱི་ལུས་པོའི་སྲེག་པས་གདུང་བར་བྱེད་མི་འོས་པ་དང༌།
པདྨའི་འབྱུང་གནས་ཏེ་པདྨའི་ཚལ་ན་ཡོད་པའི་མེ་ཏོག་པདྨ་ཉི་མའི་ཕྱོགས་སུ་གྱུར་པ་རྣམས་ཀྱིས་
གདུང་བར་ཅིས་མི་བྱེད་དེ་བྱེད་འོས་སོ་ཞེས་པ་བསྒྲུབ་བྱ།དེ་དག་སྒྲུབ་བྱེད།མཐའ་གཅིག་ཏུ་བསིལ་
བ་ཟླ་བ་བཟུང་བའི་ཕྱོགས་ཀུ་མུ་ད་རྣམས་ཀྱང་རྩུབ་ཅིང་གདུང་བར་བྱེད་ན། ཉི་མ་ཚ་བས་བཟུང་བ་
པདྨ་རྣམས་འཇམ་ཞིང་བསིལ་བར་མི་འགྱུར་རོ །ཞེས་སྔ་མས་གདུང་བར་མི་འོས་པ་དང༌།ཕྱི་མས་
སོས་པར་སྟོན་པས་ན་མི་འོས་ཤིང་འོས་པའི་དོན་གཞན་བཀོད་པའོ། འབྱོར་ལྡན་ནོར་ལ་ཆས་རྣམ་
བཞག་ན། །དབུལ་ཕོངས་འདོད་པ་ཅིས་མི་སྐྱེད།།མིག་ལྡན་དོང་དུ་མཆོང་སྲིད་ན། །ལོང་བ་གཡང་
སར་ཅིས་མི་འཕྱན། །
བརྒྱད་པ་ལྡོག་པ་ཅན་གྱི་རྒྱན་ལ་གཉིས། མཚན་ཉིད་སྤྱིར་བསྟན། བྱེ་བྲག་དཔེར་བརྗོད་
ཅིང་བཤད་པའོ། །དང་པོ་ན། སྒྲ་འཇུག་པའམ་རྟོགས་པ་ཡིས །དངོས་པོ་གཉིས་ནི་མཚུངས་
གྱུར་པ། །དེ་ཡི་དབྱེ་བ་བརྗོད་པ་གང༌། །དེ་ནི་ལྡོག་པ་ཅན་ཞེས་བརྗོད། །མཚུངས་སྒྲས་དངོས་སུ་
ཟིན་པའམ །དོན་གྱི་ཤུགས་ལས་རྟོགས་པའི་སྒོ་ནས། བརྗོད་འདོད་ཀྱི་དངོས་པོ་གཉིས་མཚུངས་
པར་གྱུར་པ་བསྒྲུབ་ཟིན་པ་ལ། དེ་ནི་ཁྱད་པར་གྱི་དབྱེ་བ་འགས་སླར་མི་མཚུངས་པར་བརྗོད་པ་གང་
གིས་འབྱེད་ཅིང་ལྡོག་པས་ན་ལྡོག་པ་ཅན་ནི་འབྱེད་ཀྱི་རྒྱན་དུ་ཡང་བརྗོད་དོ། །
གཉིས་པ་བྱེ་བྲག་དཔེར་བརྗོད་པ་ལ་བཞི སྒྲས་ཟིན་མཚུངས་པའི་ལྡོག་པ་ཅན།རྟོགས་
པས་མཚུངས་པའི་ལྡོག་པ་ཅན། འབྱེད་བྱེད་མཚུངས་པའི་ལྡོག་པ་ཅན། རིགས་མཐུན་འབྱེད་པའི་
ལྡོག་པ་ཅན་ནོ། །དང་པོ་ལའང་ལྔ་ལས། གཅིག་གི་ལྡོག་པ་ཅན་ནི། བརྟན་དང་ཆེ་བའི་བདག་ཉིད་
དང༌། །ལཱ་བ་ཎྱ་སོགས་ཡོན་ཏན་གྱིས། །ཁྱོད་དང་རྒྱ་མཚོ་མཚུངས་ཐ་དད། །ཁྱོད་ལུས་འདི་འདྲ་ཉིད་
ཀྱིས་། །གཞན་རྐྱེན་གྱིས་གཡོ་བར་མི་ནུས་པ་བརྟན་པ་དང༌། ཁོངས་ཡངས་ཤིང་རྒྱ་ཆེ་བའི་བདག་
ཉིད་ཅན་དང༌།ལཱ་བ་ཎྱའི་སྒྲ།རྒྱ་མཚོའི་སྐབས་ལན་ཚྭའི་རོ་བྲོ་བའི་ཡོན་ཏན་དང༌།རྒྱལ་པོའི་སྐབས་
294

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
སུ་མཛེས་པའི་ཡོན་ཏན་ལ་འཇུག་པ་སྟེ དེས་ན་བརྟན་པ་སོགས་ཡོན་ཏན་གསུམ་གྱིས་འདྲ་བར་
བརྗོད་ཟིན་ནས།སླར་མི་མཚུངས་པའི་འབྱེད་བྱེད་ཀྱི་ཁྱད་པར།རྒྱལ་པོ་ཁྱོད་སྐྱེས་བུའི་ལུས་སུ་སྣང་
བའི་རྣམ་པ་འདི་འདྲ་བ་གཅིག་པུས་ཐ་དད་ཞེས་སོ །དེ་བཤད་པ་ནི། གཅིག་ལ་གནས་པའི་ཆོས་
ཀྱིས་ནི། །གཉི་ག་ལ་གནས་ཐ་དད་དག །རྟོགས་པའི་ཡུལ་དུ་གྱུར་པའི་ཕྱིར། །འདི་ནི་གཅིག་གི་
ལྡོག་པ་ཅན།ཕྱོགས་གཅིག་ལ་གནས་པ་སྐྱེས་བུའི་ལུས་ཀྱི་རྣམ་པ་བརྗོད་པས གཉི་ག་ལ་གནས་
པའི་ཆོས་ཐ་དད་པ་ཚེགས་མེད་དུ་རྟོག་པའི་ཡུལ་དུ་གྱུར་པ་དེའི་ཕྱིར་འདི་ནི་གཅིག་གི་ལྡོག་པ་
ཅན་ནོ། །རབ་ཏུ་དཀར་ཞིང་བརྗིད་པའི་དཔལ། །ཚ་གདུང་སེལ་བའི་བདག་ཉིད་ཅན། །ཁ་བའི་
རྡུལ་བརྩེགས་མཚོ་བྱུང་སྐུ། །འཕང་འགྲོས་མཛེས་པའི་ཁྱད་པར་ཅན།།
གཉིས་པ་གཉིས་ཀྱི་ལྡོག་པ་ཅན་ནི།ཆུ་ཡི་ཕུང་དག་དང་ཁྱོད།།མཚམས་ལས་མེ་འདའ་
ཟབ་པ་སྟེ། །འདི་ནི་མིག་སྨན་དང་མཚུངས་ལ། །ཁྱོད་ནི་གསེར་གྱི་མདོག་ཅན་ནོ། །ཆུ་ཡི་ཕུང་པོ་རྒྱ་
མཚོ་དང་རྒྱལ་པོ་ཁྱོད་དང་གཉིས་པོ་མཚམས་ལས་མི་འདའ་བ་སྟེ་རྒྱ་མཚོ་ཆེན་པོ་དུས་རླབས་དུས་ཀྱི་
མཚམས་ལས་མི་འདའ་བ་དང༌། རྒྱལ་པོ་ཁྲིམས་ལུགས་བཟང་པོ་ལས་མི་འདའ་བ་དང༌།ཟབ་པ་ནི་
རྒྱ་མཚོ་གཏིང་དང༌། རྒྱལ་པོ་བློ་གྲོས་ཀྱི་མཐའ་གཉིས་ཀ་དཔག་པར་དཀའ་བས་ཟབ་པ་སྟེ་དེ་དག
གིས་མཚུངས་པར་བསྟན་ལ སླར་ཡང་འབྱེད་བྱེད་ཀྱི་ཆོས་རྒྱ་མཚོ་འདི་ནི་མིག་སྨན་གྱི་ཁ་དོག་སྟེ་
ནག་པོ་དང་། ཁྱོད་ནི་སྐྱེས་བུ་ཆེན་པོའི་ལུས་གསེར་བཟང་པོའི་འོད་ཅན་དུ་གྱུར་པས་ཐ་དད་དོ། །དེ་
བཤད་པ་ནི། གང་ཕྱིར་འདིར་ནི་གཉི་ག་ཡི། །འབྱེད་བྱེད་ཡོན་ཏན་ནག་པོ་དང༌། །སེར་པོ་དག་ནི་ཐ་
དད་བསྟན། །འདི་ནི་གཉིས་ཀའི་ལྡོག་པ་ཅན། །གང་གི་ཕྱིར་ཚིག་སྦྱོར་འདིར་ནི་རྒྱ་མཚོ་རྒྱལ་པོ་
གཉིས་ཀའི་ཡུལ་ལ་གནས་པའི་འབྱེད་བྱེད་ཁ་དོག་གི་ཡོན་ཏན་ནག་པོ་དང༌།སེར་པོ་གཉིས་ཀས་ཐ་
དད་དུ་བསྟན་པ་འདི་ནི་གཉིས་ཀའི་ལྡོག་པ་ཅན་ནོ། །མུན་པ་སེལ་ཞིང་གཟི་འོད་འཕྲོ། །པདྨའི་
གཉེན་དང་འཇམ་དཔལ་དབྱངས། །ཉི་བྱེད་མི་ཤེས་རང་བཞིན་ལ། །ཁྱོད་ནི་མཚན་དཔེའི་ཕུང་པོ་
ཅན། །
གསུམ་པ་སྦྱར་བའི་ལྡོག་པ་ཅན་ནི། ཁྱོད་དང་རྒྱ་མཚོ་དུརྦཱ་རཽ། །མ་ཧཱ་ས་རྭ་ཏེ་ཛ་བཅས། །
295

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འདི་ཡིས་ཁྱེད་གཅིག་ཐ་དད་དེ། །དེ་ནི་ཆུ་བདག་ཁྱོད་མཁས་སོ། །རྒྱལ་པོ་ཁྱོད་དང་རྒྱ་མཚོ་གཉིས་
ཆོས་མཚུངས་སྦྱར་བ་སྟེ། །དེ་ཡང་དུམྦཱ་རཽ་ཞེས་པ་རྒྱལ་པོ་ལ་འཇུག་པའི་སྐབས་བཟློག་དཀའ་བའི་
དོན་དང༌། རྒྱ་མཚོའི་སྐབས་སུ་ཆུའི་ཀློང་འཁོར་དང་མ་ཧཱ་ས་རཱ་རྒྱལ་པོ་ལ་སྙིང་སྟོབས་ཆེན་པོ་དང༌།
རྒྱ་མཚོ་ལ་ཆུ་སྲིན་སོགས་སེམས་ཅན་ཆེན་པོ་ཡོད་པ་དང་ཏེ་ཛས་རྒྱལ་པོ་ལ་གཟི་བརྗིད་དང༌། རྒྱ་
མཚོ་ལ་རྟ་གདོང་གི་མེར་གྲགས་པ་ཡོད་པས་དེ་རྣམས་ལ་འཇུག་ཅིང་། དེས་ན་སྒྲ་སྦྱར་བའི་མཚུངས་
ཆོས་དེ་གསུམ་གྱིས་རྒྱལ་པོ་དང་རྒྱ་མཚོ་གཉིས་མཚུངས་པར་བསྒྲུབས་ནས།སླར་ཡང་འབྱེད་བྱེད་ཀྱི་
ཆོས་འདི་ཡིས་ཁྱད་གཉིས་ཐ་དད་དེ། རྒྱ་མཚོ་དེ་ནི་ཆུའི་བདག་ཉིད་བེམ་པོའི་རང་བཞིན་བླུན་པ་
ཡིན་ལ། རྒྱལ་པོ་ཁྱོད་ནི་ཤེས་རིག་དང་ལྡན་པའི་མཁས་པ་ཡིན་པས་སོ །དེ་བཤད་པ་ནི། འདི་ནི་
སྦྱར་བའི་ཚུལ་ལྡན་ཕྱིར། །སྦྱར་བ་ཅན་ཞེས་གཟུང་བར་མཛོད། །ཚིག་གི་སྦྱོར་བ་འདི་འདྲ་བ་ནི་སྒྲ
བའི་ཚུལ་ལྡོག་པ་ཅན་གྱི་རྒྱན་དང་ལྷན་ཅིག་ཏུ་ལྡན་པས་ན་སྦྱར་བའི་ལྡོག་པ་ཅན་ཞེས་གཟུང་བར
མཛོད་ཅིག་ཅེས་པའོ། །ཀུན་གྱི་གཙོ་བོ་ཀུན་ལ་ཁྱབ་པར་འཇུག །སྟོབས་བཅུའི་ཡོན་ཏན་ཁྱད་
འཕགས་དང་ལྡན་པ། །ཁྱབ་འཇུག་སྲིད་ན་ཆེ་བར་གྲགས་པ་ཙམ། །ཁྱོད་ནི་མཐའ་གཉིས་སྤངས་
པའི་རྫོགས་སངས་རྒྱས། །
གཞན་ཡང་འགོག་པ་ཅན་དང་གཏན་ཚིགས་ཅན། གཉིས་པོ་དེ་ཡང་བསྟན་པར་བྱ།ཞེས་
དམ་བཅས་ནས། དེ་གཉིས་ལས་དང་པོར་གྱུར་པ།བཞི་པ་འགོག་པའི་ལྡོག་པ་ཅན་ནི། ལུང་དང་
ལྡན་ཞིང་བརྟན་པ་དང༌། །རིན་ཆེན་འབྱུང་གནས་མིན་མོད་ཀྱང་། །དྲི་མ་ལྡན་པ་ཆུ་སྲིན་གནས། །
ཁྱོད་ཀྱི་འགྲན་ཟླར་འགྱུར་མ་ཡིན། །རྒྱལ་པོ་དམ་པའི་ཀུན་སྤྱོད་ལས་མི་འདའ་བས་ལུགས་དང་ལྡན་
ཞིང༌།རྒྱ་མཚོ་དུས་རླབས་དུས་ལས་མི་འདའ་བས་ལུགས་དང་ལྡན་པ་དང་། རྒྱལ་པོ་ཕྲ་མ་སོགས་
གཞན་རྐྱེན་གྱིས་བསྐྱོད་མི་ནུས་པས་བརྟན་ལ། རྒྱ་མཚོ་གཏིང་གཡོ་བའི་རྣམ་འགྱུར་མེད་པས་བརྟན་
པ་དང༌།རྒྱལ་པོའི་བང་མཛོད་རིན་པོ་ཆེ་དུ་མའི་འབྱུང་གནས་དང་།རྒྱ་མཚོ་མུ་ཏིག་སོགས་རིན་ཆེན་
ལ་པའ་བང་མཛད་རན་པ་ཆ་དུ་མའ་
དུ་མའི་འབྱུང་གནས་ཡིན་པ་སྟེ མཚུངས་ཆོས་དེ་གསུམ་གྱིས་རྒྱ་མཚོ་ཆེན་པོ་འདི་རྒྱལ་པོ་དང་
མཚུངས་པ་ཡིན་མོད་ཀྱང༌། འབྱེད་བྱེད་ཀྱི་ཆོས་བ་ཚྭ་ལ་སོགས་པའི་དྲི་མ་ལྡན་ཞིང༌།ཆུ་སྲིན་
296

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
གདུགས་པའི་གནས་སུ་གྱུར་པའི་རྒྱལ་མཚོ་འདིས། དག་པའི་བདག་ཉིད་སྐྱེས་བུ་དམ་པ་ཁྱོད་ཀྱི
འགྲན་ཟླར་འགྱུར་བ་མ་ཡིན་། །ཞེས་རྒྱ་མཚོས་རྒྱལ་པོ་ལ་འགྲན་ནུས་བཀག་པའི་ཕྱིར་འགོག་
པའི་ལྡོག་པ་ཅན་ནོ །རབ་མཛེས་ནུ་འབུར་རྒྱས་ཤིང་སྐེད་སྐབས་ཕྲ། །རིན་ཆེན་དུ་མའི་རྒྱན་གྱིས་
སྤྲས་མོད་ཀྱང༌། །མཻ་ན་ཀ་འདོད་ལྷའི་ཟག་བཅས་ལུས། །དབྱངས་ཅན་ཡེ་ཤེས་སྐུ་ལ་འགྲན་ནུས་
མེད། །
ལྔ་པ་གཏན་ཚིགས་ཀྱི་ལྡོག་པ་ཅན་ནི། རི་གླིང་རྒྱ་མཚོར་བཅས་པ་ཡི། །ས་གཞི་མཐའ་
དག་འཛིན་མོད་ཀྱང༌། །ལག་འགྲོ་རྣམས་ཀྱི་རྗེར་གྱུར་ཕྱིར། །ལྷག་མ་ཅན་ནི་ཁྱོད་བས་དམན། །རི་
དང༌། གླིང་དང༌། རྒྱ་མཚོར་བཅས་པའི་ས་གཞིའི་ཁྱོན་མཐའ་དག་ཀླུ་ཡི་རྒྱལ་པོ་ལྷག་མ་ཅན་གྱི་
གདོང་ཀ་ལ་པ་ཆེན་པོ་འདི་བསྟན་ཡོད་པར་གྲགས་ཤིང་། འཁོར་ལོས་སྒྱུར་རྒྱལ་གྱིས་དཔུང་པས་
འཛིན་པའི་བདག་པོར་གྱུར་པའི་ཕྱིར། གཉིས་ཀ་ས་གཞི་འཛིན་པར་མཚུངས་མོད་ཀྱང༌། འོན་ཀྱང་
ལག་འགྲོ་སྟེ་ཀླུ་རྣམས་ཀྱི་རྗེ་བོར་གྱུར་པའི་ཕྱིར། དུད་འགྲོའི་སྡེ་ཚན་དུ་གཏོགས་པ་བླུན་པ་ལྷག་མ་
ཅན་ནི་རྒྱལ་པོ་མཁས་པ་ཁྱོད་ལས་དམན་ཞེས་རྒྱུ་མཚན་རྟགས་སུ་བཀོད་ནས་ཆ་ཤས་མཚུངས་པ་
ལྡོག་པས་གཏན་ཚིགས་ཀྱི་ལྡོག་པ་ཅན་ནོ། །མཚོ་ལས་བྱུང་བ་བདུད་རྩིའི་བདག་ཉིད་ཅན། རབ་
མཛེས་འོད་དཀར་སྤྲོ་བ་ཡིན་མོད་ཀྱང་། །ཟླ་བ་བླུན་པོ་ར་རིའི་དྲི་མ་ཅན། །ཚངས་སྲས་མཁྱེན་རབ་
ཡད་དཀར་སྤྲ
ལྡན་པ་ཁྱོད་ལས་དམན། །སྒྲ་ཡི་འཇུག་པའི་དོན་བསྡུ་བ་ནི། སྒྲ་དག་འཇུག་པར་མཚུངས་པ་ཡི། །
ལྡོག་པ་ཅན་ནི་འདི་འདྲ་སྟེ། །སྒྲ་དག་འཇུག་པའམ། སྒྲས་ཟིན་པའི་མཚུངས་པ་ལས་ལྡོག་པ་ཅན་ནི་
བཤད་ཟིན་པ་འདི་འདྲ་བའོ། །སྟེ་ཞེས་ལྷག་མ་འདྲེན་པའོ །
གཉིས་པ་རྟོགས་པས་མཚུངས་པའི་ལྡོག་པ་ཅན་ལ་གཉིས།མཚམས་སྦྱར་བ་དང༌།དཔེར་
བརྗོད་པའོ། དང་པོ་ནི།རྟོགས་པར་གྱུར་པས་མཚུངས་པ་ཡང༌། །ཡོད་པ་དེ་ནི་རྗེས་སུ་སྒྲུབ། །ད་ནི་
དོན་གྱི་ཤུགས་ལས་རྫོགས་པར་གྱུར་པས་མཚུངས་པ་ལྡོག་པ་ཡང་ཡོད་པས དེ་ནི་རྗེས་སུ་བསྒྲུབ་
ཅིང་བསྟན་པར་བྱའོ་ཞེས་སོ །གཉིས་པ་ལ་ལྔ་ལས དང་པོ་རྟེན་གྱི་དབྱེ་བའི་ལྡོག་པ་ཅན་ནི་ཁྱོད་
ཀྱི་གདོང་དང་པདྨ་སྟེ། །འདི་གཉིས་ཀྱི་ནི་ཁྱད་པར་ཡང༌། །པདྨ་ཆུ་ལས་སྐྱེས་པ་དང༌། །ཁྱོད་གདོང་
297

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཁྱོད་ལ་བརྟན་པའོ། །མཛེས་མ་ཁྱོད་ཀྱི་གདོང་དང་པདྨ་འདི་གཉིས་ཀྱི་ཁྱད་པར་ནི་པདྨ་ཆུ་ལས་སྐྱེས་
པ་དང༌། ཁྱོད་གདོང་ཁྱོད་རང་གི་ལུས་ལ་བརྟན་པའོ་ཞེས་ཁྱད་པར་སྨོས་པས་མཛེས་པ་སོགས་ཀྱི་
མཚུངས་ཆོས་ཤུགས་ལས་རྟོགས་པར་བྱས་ནས། དེ་ལྟར་མཚུངས་པ་དེ་འབྱེད་བྱེད་ཆུ་དང་ལུས་ཀྱི་
རྟེན་ཐ་དད་པར་སྟོན་པས་རྟེན་གྱི་ལྡོག་པ་ཅན་། །ཚངས་པའི་གསུང་དང་རྒྱུད་མང་སྒྲ། །འདི་དག་
གི་ནི་རྣམ་དབྱེ་ཡང༌། །ཚངས་དབྱངས་མོས་པོའི་མགྲིན་ལས་སྐྱེས །རྒྱུད་མང་ཚངས་སྲས་ཕྱག་གི་
འཁྱུད།།གཉིས་པ་དཔེ་ཅན་ལྷག་པའི་ལྡོག་པ་ཅན་ནི། རི་དྭགས་མིག་ལ་སྨིན་སྒེག་དང༌། །མྱོས་པའི་
དམར་བས་རེག་པ་མེད། །ཁྱོད་ཀྱི་མིག་ནི་གཉིས་པོ་འདི། །ཡོན་ཏན་དེ་དག་ཉིད་ཀྱིས་བརྒྱན། །རི་
དྭགས་ཀྱི་མིག་མཛེས་པའི་དཔེར་བྱེད་པ་དེ་ལ་ཡང་སྨིན་མ་རྣམ་པར་གཡོ་བའི་རོལ་སྒེག་དང་ཆགས་
མྱོས་ཀྱི་དམར་བས་རེག་པ་མེད་ལ། མཛེས་མ་ཁྱོད་ཀྱི་མིག་གཉིས་པོ་འདི་ནི་ཡོན་ཏན་དེ་དག་གིས་
བརྒྱན་ནོ་ཞེས་མཚུངས་པ་ཤུགས་ལས་རྟོགས་པར་བྱས་སོ །དེ་བཤད་པ། སྔ་མར་དབྱེ་བ་ཙམ་ཞིག་
བསྟན། འདིར་ནི་ལྷག་པ་ཉིད་བསྟན་ཏོ། །དཔེར་བརྗོད་སྔ་མར་རྟེན་ཐ་དད་པའི་དབྱེ་བ་ཙམ་ཞིག་
བསྟན་ལ་ཕྱི་མ་འདིར་ནི་དཔེ་བས་དཔེ་ཅན་གྱི་ཡོན་ཏན་ལྷག་པར་བསྟན་པའི་ཁྱད་པར་ཡོད་དོ། །ཆུ་
ཤེལ་དབང་པོའི་དཀྱིལ་འཁོར་ལ། །སྨིན་མས་སྒེག་པའི་དཀྱུས་རིང་སྤྱན། །ཚེམས་དཀར་ཕྲེང་བས
མཛེས་པ་མེད།།ཁྱོད་ཞལ་འདི་དག་དཔལ་ཡང་འཛིན།།
ཅད་ཞལ་འད་དག་དཔལ་
གསུམ་པ་འབྱེད་བྱེད་མཚུངས་པའི་ལྡོག་པ་ཅན་ལ་བཤད་པར་དམ་བཅའ་བ་ནི། སླར་
ཡང་མཚུངས་པའི་ལྡོག་པ་ཅན། །གཞན་དག་རབ་ཏུ་བསྟན་པར་བྱ། །སླར་ཡང་འབྱེད་ཀྱི་མཚུངས་
པའི་ལྡོག་པ་ཅན་གྱི་དབྱེ་བ་གཞན་དག་རབ་ཏུ་བསྟན་པར་བྱའོ་ཞེས་པའི་དཔེར་བརྗོད་པ་ནི། ཁྱོད་
ཀྱི་གདོང་དང་པདྨ་དཀར། །རྒྱས་ཤིང་དྲི་བཟང་ལྡན་པ་སྟེ། །པདྨ་ལ་ནི་བུང་བ་འཁོར། །ཁྱོད་ཀྱི་
གདོང་ལ་མིག་དབང་གཡོ། །བརྗོད་པར་འདོད་པའི་ཁྱོད་ཀྱི་གདོང་པ་དང་པདྨ་དཀར་པོ་གཉིས་
མཚུངས་པའི་ཆོས་རབ་ཏུ་རྒྱས་པ་དང༌། ཡིད་དུ་འོང་བའི་དྲི་བཟང་ལྡན་པ་སྟེ་ཞེས་སྒྲས་དངོས་སུ་
པ་དང་། ཡད་དུ་ར་བའི་བཟ
ཟིན་པ་དང༌། འབྱེད་བྱེད་ནི་པདྨ་ལ་ནི་བུང་བ་འཁོར་ཞིང་ལྡིང་ལ། ཁྱོད་ཀྱི་གདོང་ལ་མིག་རབ་ཏུ་
གཡོ་བ་ཙམ་ཁྱད་པར་རོ །དེས་ན་མཚུངས་ཆོས་དང་འབྱེད་བྱེད་གཉིས་ཀ་སྒྲས་ཟིན་མཚུངས་པའི་
298

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ལྡོག་པ་ཅན་ནོ། །བསིལ་ཟེར་བྱེད་དང་མཚོ་བྱུང་ལྷ་མོའི་ཞལ། །དཀར་བའི་མདངས་ལྡན་བདུད་
རྩིའི་བདག་ཉིད་ཅན། །ཆུ་ཤེལ་དབང་པོ་རི་དྭགས་གཟུགས་ཀྱི་མཚན། །འཕགས་མའི་ཞལ་བཟང་
དཀྱུས་རིང་སྤྱན་གྱིས་མཛེས །གཉིས་པ་མཚུངས་ཆོས་ཤུགས་དང་འབྱེད་བྱེད་སྒྲས་ཟིན་པའི་ལྡོག་པ་
ཅན་ནི། ཟླ་བ་འདི་ནི་ནམ་མཁའི་རྒྱན། །ངང་པ་འདི་ནི་ཆུ་ཡི་རྒྱན། །མཁའ་འདི་རྒྱུ་སྐར་ཕྲེང་བ་ཅན་
དང༌། །ཆུ་འདི་ཀུ་མུཏ་རྒྱས་པ་ཅན། །ཟླ་བ་འདི་ནི་ནམ་མཁའ་མཛེས་པའི་རྒྱན་ཡིན་ལ། ངང་པ་འདི་
ནི་ཆུ་ཡི་རྒྱན་ཡིན་། །དབེན་པའི་ནམ་མཁའ་འདི་རྒྱུ་སྐར་གྱི་ཕྲེང་བ་ཅན།ཆུ་འདི་ནི་མེ་ཏོག་ཀུ་མུཏ་
རྒྱས་པ་ཅན་ནོ། །དེ་བཤད་པ། འདིར་ནི་ཟླ་བ་ངང་པ་དག །དཀར་བ་ཉིད་སོགས་རྟོགས་པ་དང༌། །
མཁའ་དང་ཆུ་ནི་དག་པར་ཡང༌། །རྟོགས་པར་མཚུངས་པའི་དབྱེ་བ་བྱས། །ཚིག་སྦྱོར་འདིར་ནི། ཟླ་
བ་དང་ངང་པ་དག་དཀར་བ་དང་མཛེས་པ་ཤུགས་ལས་རྟོགས་པ་དང་། འབྱེད་བྱེད་མཁའ་དང་ཆུ་ཡི་
རྒྱན་དུ་གྱུར་པ་དངོས་སུ་བསྟན། དཔེ་ནི་ནམ་མཁའ་དང་ཆུ་ཡང་དག་ཅིང་སྔོ་བ་མཚུངས་པ་ཤུགགས་
ལས་དང༌།རྒྱུ་སྐར་ཕྲེང་བ་དང་ཀུ་མུཏ་རྒྱས་པ་དངོས་སུ་ཟིན་པ་ཁྱད་པར་གྱི་དབྱེ་བ་ཡང་བྱས་སོ། །
ལྷ་ལམ་གནས་ནས་བཅུ་དྲུག་ཆ་ལྡན་དང༌། །ཆོས་དབྱིངས་ངང་ལས་སྙིང་རྗེའི་རང་གཟུགས་ཤར། །
རྒྱུ་སྐར་བདག་པོ་རི་དྭགས་གཟུགས་བརྙན་བཀྲ། །འཇིག་རྟེན་མགོན་པོ་རི་དྭགས་པགས་པས་
བརྒྱན། །ངག་སྦྱོར་དེ་དག་གཏན་ལ་འབེབས་པ། སྔ་མ་ལ་ནི་སྒྲ་ལྡན་མཚུངས །གཉིས་ཀ་ལ་ཡང་
ཐ་དད་དབྱེ། །བུང་བ་མིག་ལ་སོགས་པ་མཚུངས། །དེ་ཕྱིར་མཚུངས་པའི་ལྡོག་པ་ཅན། །དཔེར་
བརྗོད་སྔ་མ་རྒྱས་ཤིང་དྲི་བཟང་ལྡན་པ་ཞེས་སྒྲ་ལྡན་ཏེ་མཚུངས་པ་སྒྲས་ཟིན་པ་དང༌།ཕྱི་མ་ཟླ་བ་འདི་
ནི་སོགས་མཚུངས་ཆོས་ཤུགས་ཀྱིས་རྟོགས་པ་ཅན་ཡིན་ལ།དཔེར་བརྗོད་སྔ་ཕྱི་གཉིས་ཀ་ལ་ཡང་ཐ་
དད་དུ་བྱེད་པའི་འབྱེད་ཆོས་བུང་བ་དང་། མིག་དག་དང༌། ལ་སོགས་པས་ཟླ་བ་དང༌། ངང་པ་དག་
དང་། རྒྱུ་སྐར་དང་ཀུ་མུཏ་ཀྱི་ཕྲེང་བ་སྟེ།ཟུང་གསུམ་པོའི་འབྱེད་བྱེད་ཀྱང་མཚུངས་ཤིང་།དེ་རྣམས་
ཀྱིས་མཚུངས་ཆོས་ལས་ལྡོག་པའི་ཕྱིར་མཚུངས་པའི་ལྡོག་པ་ཅན་། །
བཞི་པ་རིགས་མཐུན་ལས་འབྱེད་པའི་ལྡོག་པ་ཅན་ནི། རིན་ཆེན་སྣང་བས་མི་འཕྲོག་ཅིང༌། །
ཉི་མའི་འོད་ཀྱིས་མི་བཟློག་པ།།ལང་ཚོ་ལས་བྱུང་ན་ཆུང་གི།མུན་པས་ལྟ་བ་འགོག་པར་བྱེད།།ནོར་
299

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བུ་རིན་ཆེའི་སྣང་བས་མི་འཕྲོག་པ་སྟེ་མི་སེལ་ཞིང་ཉི་མའི་འོད་ཀྱིས་ཀྱང་བཟློག་ཅིང་གསལ་བར་
བྱེད་མི་ནུས་པ། ལང་ཚོ་དར་བ་ལས་བྱུང་བའི་ན་ཆུང་ཆགས་མྱོས་ཀྱི་མུན་པ་འདིས་ནི་བླང་དོར་གྱི་
གཟུགས་ལ་ལྟ་བ་འགོག་པ་སྟེ་སྒྲིབ་པར་བྱེད་དོ། །དེ་བཤད་པ་ནི། མུན་པའི་རིགས་ལས་མིན་པ་
འདི། །ལྟ་བ་འགོག་པ་ཉིད་ཀྱིས་མཚུངས། །གཞན་དག་གིས་ནི་ཐ་དད་བསྟན། །འདི་ནི་རིགས་
མཐུན་ལྡོག་པ་ཅན། །འཇིག་རྟེན་ལ་རབ་ཏུ་གྲགས་པའི་མུན་པའི་རིགས་དག་ལས །ན་ཆུང་ལས་
བྱུང་བའི་མུན་པ་འདི་ལྟ་བ་འགོགས་པ་ཉིད་ཀྱིས་མཚུངས་ཀྱང་།གཞན་ནོར་བུ་དང་ཉི་མའི་འོད་ཀྱིས་
མི་སེལ་བ་དག་གིས། ཕྱིའི་མུན་པ་དང་མཚན་ཉིད་ཐ་དད་པར་བསྟན་པས་འདི་ནི་རིགས་མཐུན་
འབྱེད་པའི་ལྡོག་པ་ཅན་། །གཟུགས་དང་ཡན་ལག་ཆ་ཤས་མ་རྫོགས་ཤིང༌། །ཕུན་ཚོགས་འཁྱུད་
པའི་རེག་བྱ་མི་ལྡན་ཀྱང༌། །རབ་གཏུམ་ནང་གི་རྡོ་རྗེའི་བཙུན་མོ་འདིས། །བཅུ་དྲུག་དགའ་བའི་
ཉམས་འགྱུར་ཅི་ཡང་སྟེར། །
དགུ་པ་སྲིད་པ་ཅན་གྱི་རྒྱན་ལ་གཉིས།མཚན་ཉིད་ཀྱིས་མདོར་བསྟན།དཔེར་བརྗོད་ནས་
རྒྱས་པར་བཤད་པའོ། །དང་པོ་ནི། རབ་ཏུ་གྲགས་པའི་རྒྱུ་བཟློག་ནས། །གང་ཞིག་རྒྱུ་གཞན་ཅུང་
ཟད་དམ། །གང་དུ་རང་གི་ངོ་བོ་ཉིད། །སྟོན་པ་ཅན་ནི་སྲིད་པ་ཅན། །འདིར་བསྟན་བྱའི་འབྲས་བུ་
འགའ་ཞིག་གི་འཇིག་རྟེན་ན་རབ་ཏུ་གྲགས་པའི་རྒྱུ་བཟློག་ཅིང་བཀག་ནས དེ་ལས་གཞན་པའི་
འཟླག་ཅང་བཀག་ནས
ཅུང་ཟདཤུགས་ཀྱིས་རྟོགས་པར་བྱེད་པའམ། ཡང་ན་རབ་ཏུ་གྲགས་པའི་རྒྱུ་གཞན་གང་དུའང་མི་
ལྟོས་པར་རང་གི་ངོ་བོའི་དངོས་པོའི་ཆོས་འབྲས་བུར་གྲུབ་པ་ཉིད་ཙམ་སྟོན་པ་དེ་དག་གང་ཡང་རུང་
བ་ནི་སྲིད་པ་ཅན་གྱི་རྒྱན་ཞེས་བྱའོ།།
གཉིས་པ་དཔེར་བརྗོད་པ་ལ་གཉིས།རྒྱུ་གཞན་ཅུང་ཟད་སྟོན་པ་དང༌། རང་གི་ངོ་བོ་ཙམ་
དུ་སྟོན་པའོ། །དང་པོ་ནི།མ་འཐུང་མྱོས་པའི་ཀ་དམྤ། །མ་ཕྱིས་དྲི་མ་མེད་པའི་མཁའ། །གྲུང་པར་མ་
བྱས་དྭངས་པའི་ཆུ། །འགྲོ་བའི་ཡིད་ནི་འཕྲོག་པར་བྱེད། །སྨན་མ་བཀུས་པར་དཀར་མིན་མིག །
མནན་པ་མེད་པར་སྨིན་མ་དམའ། །ཚོན་མ་བསྐུས་པར་དམར་བ་ནི། །མཛེས་མ་ཁྱོད་ཀྱི་མཆུ་འདིའོ །
རྒྱུ་མྱོས་འགྱུར་མ་འཐུང་པར་མྱོས་པའི་ཚུལ་ཅན་ཀ་དམྦ་སྟེ་ཆུ་བྱ་མཐིང་རིལ་དང༌། མ་ཕྱིས་ཀྱང་དྲི་མ་
300

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
མེད་པ་ནམ་མཁའ་དང༌། །ནོར་བུ་ཀེ་ཏ་ཀ་སོགས་གྲུང་པར་མ་བྱས་ཀྱང་དྭངས་པའི་ཆུ་དང་ལྡན་པས་
འགྲོ་བའི་ཡིད་ནི་རབ་ཏུ་འཕྲོག་པར་བྱེད་།ཡང་ན་རྒྱུན་གྱི་སྦྱོར་བ་དེ་ཉིད་ལུས་ལ་དཔེར་བརྗོད་ན།
མིག་སྨན་གྱི་མ་བསྐུས་པར་དཀར་མིན་ཏེ་གནག་པའི་མིག་དང༌། མནན་པ་མིན་པར་སྨིན་མ་དག་
དམའ་བ་དང༌། ཚོན་གྱིས་མ་བསྒོས་པར་དམར་བ་ནི་མཛེས་མ་ཁྱོད་ཀྱི་མཆུ་འདིའོ། །དེ་དག་བཤད་
པ་ནི། གང་ཕྱིར་མ་འཐུང་ལ་སོགས་སྐྱེས། །མྱོས་པ་ཉིད་སོགས་གཞན་ཅན། །རྒྱུ་མེད་དག་ཀྱང་
བརྗོད་འོས་པ། །དེ་ལ་འདིར་ནི་འགལ་བ་མེད། །གང་ཕྱིར་ན་དཔེར་བརྗོད་པ་གཉིས་པོ་འདིར།མ་
འཐུང་པ་དང༌། སྨན་མ་བསྐུས་པར་སོགས་ལས་སྐྱེས་པའི་འབྲས་བུ་མྱོས་པ་དང༌། དཀར་མིན་མིག་
སོགས་རིམ་པར་སྦྱར་བ་འདི་དག་གིས་སྦྱོར་བ་སྔ་མ་ལྔ་རྒྱུ་གཞན་སྟོན་གྱི་དུས་དང༌། ཕྱི་མ་ལ་ལང་ཚོ་
དང་ཞུགས་ལས་ཚོགས་པའི་ཆ་གཞན་
དར་བ་དོན་དང་ཤུགས་ལས་རྟོགས་པའི་གཞན་དང་བཅས་པའང་ཡིན་ལ། འཐུང་བ་སོགས་རབ་
ཏུ་གྲགས་པའི་རྒྱུ་བཀག་པས་རྒྱུ་མེད་པ་དག་ཡིན་ཞེས་ཀྱང་བརྗོད་པར་འདོད་པ།དེའི་ཕྱིར་འདིར་ནི
འགལ་བ་མེད་དོ། །མ་བསྡུས་སྤྲིན་སྔོན་ལྷ་ལམ་ཁྱབ་པར་འདུས། །མ་བརྡུང་དབྱར་གྱི་རྔ་གསང་དར་
དིར་ལྡིར། །མ་བཙག་སྙོམས་པའི་སྦྲང་ཆར་ཟིམ་བུར་འབབས། །མ་ཤུགས་མ་རྒད་མདངས་ལྡན་
འཛིན་མའི་གཞི། །
གཉིས་པ་འབྲས་བུ་རང་གི་ངོ་བོ་ཙམ་སྟོན་པའི་སྲིད་པ་ཅན་ནི། རང་བཞིན་གྱིས་ནི་ཁ་དྲི་
ཞིམ། །ཟོལ་མེད་པར་ཡང་ལུས་པོ་མཛེས། །རྒྱུ་མེད་དག་ཏུ་ཟླ་བ་དགྲ། །རྒྱུ་མཚན་མེད་པར་འདོད་
པ་གྲོགས །དྲི་བཟང་གི་ཆེད་དུ་བསྒོས་པ་མེད་པར་རང་བཞིན་གྱིས་ཁྱོད་ཀྱི་ཁ་ནས་ཞིམ་པའི་ངད་
ལྡང་ཞིང་།ཟོལ་གྱིས་བཅོས་པ་མིན་པར་ལུས་བཟང་པོའི་ཆ་ཀུན་མཛེས་ལ། འཁོན་པའི་རྒྱུ་མེད་
པར་གདུང་ཞིང་གནོད་པའི་ཕྱིར་ཟླ་བ་འདི་ནི་དགྲར་གྱུར་པ་དང་། མཐུན་པའི་རྒྱུ་མཚན་མེད་ཀྱང་
འདོད་པས་ཆགས་པ་འདི་ནི་ནམ་ཡང་མི་འདོར་བ་རྟག་ཏུ་འགྲོག་པའི་གྲོགས་སུ་གྱུར་ཏོ། །དེ་བཤད་
པ་ནི། རང་བཞིན་གྱི་སོགས་ཚིག་གིས་འདིར། །རྒྱུ་ནི་དངོས་སུ་རབ་བཟློག་ཅིང་། །དྲི་ཞིམ་ཉིད་
སོགས་འབྲས་བུ་བརྗོད། །དེ་ཕྱིར་དེ་ནི་སྲིད་པ་ཅན་རང་བཞིན་གྱིས་ནས།རྒྱུ་མཚན་མེད་པའི་བར་
གྱིས་འཇིག་རྟེན་ན་རབ་ཏུ་གྲགས་པ་དང༌། རྒྱུ་གཞན་རྣམས་ཀྱང་དངོས་སུ་རབ་ཏུ་རྒྱུ་བཟློག་ཅིང་
301

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བཀག་ནས། ཁ་དྲི་ཞིམ་པ་ནས། འདོད་པ་གྲོགས་སུ་གྱུར་པའི་བར་གྱི་འབྲས་བུ་རྣམས་དངོས་སུ་
བརྗོད་པ་དེའི་ཕྱིར་འབྲས་བུ་རང་གི་ངོ་བོ་ཉིད་སྟོན་པའི་སྲིད་པ་ཅན་ནོ། །མ་བཀབ་དབང་པོའི་བྱེད་
ལས་མི་གསལ་ཞིང་། །མ་བཀུགས་དྲང་པོའི་ལུས་སོ་གཞུ་བཞིན་རྒུར། །མ་བསྒུར་མགོ་སྐྱེས་སྨ་ར་
དུང་ལྟར་དཀར། །མ་སྐྲག་རྐང་ལག་འདར་བའི་རྣམ་འགྱུར་སྟོན།།
བཅུ་པ་བསྡུས་པ་བརྗོད་པའི་རྒྱན་ལ་གཉིས། མཚན་ཉིད་ཀྱིས་མདོར་བསྟན། དཔེར་
བརྗོད་ནས་རྒྱས་པར་བཤད་པའོ།།དང་པོ་མཚན་ཉིད་ནི།དངོས་པོ་འགའ་ལ་བསམ་བྱས་ནས།།དེ་
དང་མཚུངས་པའི་དངོས་པོ་གཞན། །བསྡུས་པའི་ཚུལ་གྱིས་བརྗོད་བྱེད་པ། །དེ་ནི་བསྡུས་པ་བརྗོད་
པར་འདོད །བརྗོད་འདོད་ཀྱི་དངོས་པོ་ཆགས་ལྡན་ལ་སོགས་པ་འགའ་ཞིག་ཡིད་ལ་བསམ་པར་
བྱས། དེ་དང་ཆོས་མཚུངས་པའི་དངོས་པོ་གཞན་ཞིག་བརྗོད་དོན་བསྡུས་པའི་ཚུལ་གྱིས་བརྗོད་པར་
བྱེད་པ་དེ་ནི་བསྡུས་པ་བརྗོད་པའི་རྒྱན་དུ་འདོད་དོ།།
གཉིས་པ་དཔེར་བརྗོད་ནས་རྒྱས་པར་བཤད་པ་ལ། སྤྱི་དང་བྱེ་བྲག་གཉིས་ལས དང་པོ་
སྤྱིའི་བསྡུས་བརྗོད་ནི། བུང་བ་ཇི་ལྟར་འདོད་པ་བཞིན། །པདྨ་རྒྱས་ལ་སྦྲང་རྩི་འཐུངས །ཞིམ་
རྒྱས་པ་མ་ཡིན་ཡང༌། །མེ་ཏོག་ཁ་མ་བྱེ་སྦྱོར་ལྟོས། །བུང་བ་འགའ་ཞིག་རང་ཇི་ལྟར་འདོད་པ་བཞིན་དུ།
པདྨ་རྒྱས་པ་ལ་སྦྲང་རྩིའི་བཅུད་འཐུངས་བཞིན་པ་དེས་ཀྱང་མ་ཚིམ་པར། དྲི་ཞིམ་རྒྱས་པ་མ་ཡིན་
པའི་མེ་ཏོག་ཁ་མ་བྱེ་བ་ལ་ཡང་མཆུ་སྦྱོར་བ་ལྟོས་ཤིག་ཅེས་དངོས་སུ་བརྗོད་པའི་དངོས་དོན་ཁོ་
ནའོ། །དེའི་བསམ་བྱའམ་དགོངས་པའི་དོན་དངོས་ནི། ཆགས་ལྡན་བུད་མེད་དར་མ་ལ། །དགའ་
བས་རྩེ་དགས་བཅིངས་པ་དག །བུ་མོ་འགའ་ཞིག་དག་ལ་ཡང༌། །འདོད་པ་འཕེལ་བར་སྟོན་པར་
བྱེད། །ཚིག་སྦྱོར་སྔ་མ་དེ་ཡི་བསམ་དོན་དངོས་ནི།ཆགས་ལྡན་འགའ་ཞིག་བུད་མེད་ལང་དར་མ་ལ།
རབ་ཏུ་དགའ་བའི་རྩེད་དགའི་བྱ་བས་བཅིངས་པ་སྟེ་འདོད་པ་བསྟེན་བཞིན་པ་འདིས་ཀྱང་མ་ཚིམ་
པར་འདོད་པ་བསྟེན་མ་རན་པའི་བུ་མོ་ཆུང་ངུ་འགའ་ཞིག་ལ་ཡང༌། འདིར་འདོད་པ་ཕལ་བའི་རྣམ་
འགྱུར་སྟོན་པར་བྱེད་དོ་ཞེས་པའོ །ཕྱོགས་ཀུན་ཏུ་རྒྱུ་བའི་འདབ་ལྡན་རུས་པ་འདིས། །དབྱར་དུས་
རྒྱས་པའི་མཚོ་ལ་རོལ་བཞིན་དུ །སྙིང་པོས་དབེན་པའི་ཅ་ཅོའི་སྒྲ་འབྱིན་ནས། །ཁྲོན་པ་ཆུང་ངུའི་
302

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ནང་དུའང་འཛུགས་པར་བརྩམ།།
གཉིས་པ་བྱེ་བྲག་དཔེར་བརྗོད་པ་ལ། ཁྱད་པར་ཅན་ཙམ་ཐ་དད་ཅིང་། །ཁྱད་པར་རྣམ་
པར་མཚུངས་པའང་ཡོད། །ཁྱད་པར་ཐ་དད་ཐ་དད་མིན། །འདི་ནི་གཞན་པ་དག་ཀྱང་ཡོད། །ཁྱད་
པར་ཅན་ཏེ་ཁྱད་གཞི་ཙམ་ཐ་དད་ལ་ཁྱད་ཆོས་ཀྱི་རྣམ་པ་མཚུངས་པའང་ཡོད། ཁྱད་ཆོས་ཀྱང་འགའ་
ཞིག་ཐ་དད་ལ། འགའ་ཞིག་ཐ་མི་དད་པ་དང་། འདི་དག་ལས་གཞན་པ་སྔོན་མེད་པའི་བསྡུས་
བརྗོད་ཀྱང་ཡོད་དོ་ཅེས་མིང་གིས་མདོར་བསྟན་ནས། དཔེར་བརྗོད་དང་པོ་ཁྱད་གཞི་ཐ་དད་ཁྱད་
ཆོས་གཅིག་པའི་བསྡུས་བརྗོད་ནི།རྩ་བརྟན་འབྲས་བུའི་ཁུར་གྱིས་ནི། །སློང་རྣམས་རྟག་ཏུ་རྒྱས་པར་
བྱེད། །གྲིབ་མ་སྣུམ་པའི་ལྗོན་པ་ཆེ། །ཤིང་འདི་བདག་གིས་ཡང་དག་ཐོབ། །དངོས་དོན་དཔག་
བསམ་གྱི་ལྗོན་པ་ཙམ་བརྟན་པ་དང་། འབྲས་བུ་རྒྱས་པའི་ཁུར་གྱིས་སློང་བ་རྣམས་དུས་ཚིགས་མེད་
པར་རྟག་ཏུ་དགའ་ཞིང་འབྱོར་པ་རྒྱས་པར་བྱེད་པ་གྲིབ་མ་སེང་སེང་མེད་པར་གཅིག་ཏུ་སྣུམ་པའི་
ལྗོན་ཤིང་ཆེན་པོ་འདི་ནི་བདག་གིས་ཡང་དག་པ་ཉིད་ཐོབ་བོ་ཅེས་པ་སྟེ། བསམ་དོན་རྒྱལ་པོ་སྐྱེས་
བུ་ཆེན་པོ་རང་བཞིན་བརྟན་པ། ལོངས་སྤྱོད་ཕུན་སུམ་ཚོགས་པའི་འབྲས་བུའི་ཁུར་གྱིས་ལྕི་བའི་
སྦྱིན་པས་སློང་བ་རྣམས་རྟག་ཏུ་འབྱོར་ཞིང་དགའ་བ་རྒྱས་པར་བྱེད་པ། དེའི་འབངས་རྣམས་སྐྱོབས་
པའི་སྐྱབས་ཀྱི་གྲིབ་མ་སྣུམ་པའི་སྐྱེས་བུ་མཆོག་འདི་བསོད་ནམས་དང་ལྡན་པ་བདག་གི་མགོན་དུ་
ཡང་དག་པར་ཐོབ་བོ་ཞེས། །ཁྱད་གཞི་ལྗོན་པ་དང༌། སྐྱེས་བུ་ཐ་དད་ཀྱང་ཁྱད་ཆོས་གཅིག་པར་
བསྡུས་པའོ །ཟབ་དང་ཆེའི་གཏིང་མཐའ་མི་མངོན་ཞིང༌། །འགྲོ་ལ་འདོད་དགུ་ཡིད་བཞིན་འབྱུང་
བའི་གཞི །རྣམ་མང་རླབས་ཕྲེང་དུས་ལས་མི་འདའ་བའི། །ཆུ་གཏེར་ཆེན་པོ་འདི་ནི་བདག་གི་
དཔལ། །
གཉིས་པ་ཁྱད་ཆོས་ཐ་དད་དང་ཐ་དད་མིན་པའི་བསྡུས་བརྗོད་ནི། ཡལ་གའི་ཁྱོན་ནི་མི
ཆུང་ཞིང༌། །མེ་ཏོག་འབྲས་བུ་ཕུན་སུམ་ཚོགས། །དམ་པའི་གྲུབ་བསིལ་བརྟན་ལྡན་པའི། །ཤིང་འདི་
བདག་གི་སྐལ་བས་རྙེད། །གང་ལ་ཡལ་གའི་ཁྱོན་མི་ཆུང་ཕར་ཆེ་ཞིང༌། །མེ་ཏོག་དང་འབྲས་བུ་ཕུན་
སུམ་ཚོགས་པ་ཅན། །ཞེས་པ་དངོས་དོན་ལྗོན་ཤིང་ཁོ་ནའི་ཁྱད་པར་གྱི་ཆོས་ཡིན་པས་ཁྱད་ཆོས་ཐ་
303

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དད་པ་དང༌། ཡུལ་དམ་པ་རྒྱལ་པོ་ལ་གཞན་ཕན་བཀའ་དྲིན་གྱིས་སྐྱོབས་པའི་གྲིབ་བསིལ་དང༌།
ལྗོན་ཤིང་ལ་ཉི་འོད་ཀྱི་ཚ་གདུང་སྐྱོབས་པའི་གྲིབ་མ་ཡོད་པ་དང༌། རྒྱལ་པོ་མི་མཐུན་ཕྱོགས་ཀྱིས་
ཐུབ་པར་དཀའ་བས་བརྟན་པ་དང་། ལྗོན་ཤིང་རླུང་སོགས་ཀྱིས་བསྐྱོད་པར་དཀའ་བས་རྩ་བ་བརྟན་
པ་དང་ལྡན་པའི་ཤིང་འདི་དག་གི་མགོན་དུ་སྐལ་བས་རྙེད་ཅེས་ཁྱད་ཆོས་མི་དད་པས་ཐ་དད་དང་ཐ་
དད་མིན་པའི་བསྡུས་བརྗོད་དོ། །བསིལ་ལྡན་ཁ་བའི་རྡུལ་མང་བརྩེགས་པ་ལས། །རབ་ཏུ་དཀར་
བའི་མདངས་ལྡན་དཔང་ཡང་མཐོ། །རྒྱུན་ལྡན་ཆུ་བོ་བཞི་ཡི་འབྱུང་ས་སྟེ། །ལྷུན་པོ་འདི་ནི་ཚ་གདུང་
སེལ་བའི་མགོན། །དེ་དག་གི་དོན་བཤད་པ་ནི། གཉིས་ཀ་ལ་ཡང་སྐྱེ་བུ་འགའ །ལྗོན་པ་ཉིད་ཀྱིས་
ཉེ་བར་བསྔགས། །ཆོས་རྣམས་ཐམས་ཅད་སྔ་མ་ལ། །ཐུན་མོང་གཞན་ལ་རྣམ་པ་གཉིས །བྱེ་བྲག་
བཤད་ཟིན་གྱི་དཔེར་བརྗོད་གཉིས་ཀ་ལ་ཡང་བསམ་དོན་སྐྱེས་བུ་མཆོག་འགའ་ཞིག །བརྗོད་ཚུལ་
ལྗོན་པའི་ཚུལ་ཉིད་ཀྱིས་ཉེ་བར་བསྔགས་ལ། དེ་ཡང་ཁྱད་ཆོས་རྣམས་ཐམས་ཅད་སྔ་མ་ལ་ཐུན་མོང་
དང༌།ཕྱི་མའི་ཕྱེད་སྔ་མ་ཆོས་ཐ་དད་དང་།ཕྱི་མ་ཐ་དད་མིན་པར་བྱས་པ་རྣམ་པ་གཉིས་སོ། །
གསུམ་པ་སྔོན་མེད་ཀྱི་བསྡུས་བརྗོད་ནི། སྦྲུལ་ངན་འགྲོགས་པ་དང་བྲལ་ཞིང༌། །རང་
བཞིན་གྱིས་ནི་མངར་བའི་གཞི། །ཀྱེ་མ་ཆུ་ཡི་གཏེར་འདི་། །དུས་ཀྱིས་ཡོངས་སུ་བསྐམ་པར་གྱུར། །11
དངོས་དོན་རྒྱ་མཚོའི་སྐབས་བྱས་ལ་ཞེས་པའི་སྒྲ་སྦྲུལ་ལ་འཇུག་པས་དེ་འགྲོགས་པ་དང་བྲལ་ཞིང་།
དང་ས་དན་རྒྱ་
བ་ཚ་སོགས་མེད་པར་རང་བཞིན་གྱིས་མངར་བའི་གནས་སམ་གཞིར་གྱུར་བ་དེ་འདྲ་བ་སྔོན་མེད་
པའི་རྒྱ་མཚོ་ཡིན་ལ ཀྱེ་མ་ཞེས་ཡིད་སྐྱོ་བའི་ཚིག་སྟེ་སྔོན་མེད་པའི་ཆུ་ཡི་གཏེར་འདི་བསྐམ་པ
འཇིག་དུས་ཀྱི་མེས་ཡོངས་སུ་བསྐམ་པར་གྱུར་ཏོ། །ཞེས་པ།བསམ་དོན་ན་རྒྱལ་པོའི་སྐབས་བྱཱ་ལའི་
སྒྲ་སྐྱེ་བོ་ངན་པ་ལ་འཇུག་པས་དེ་འགྲོགས་པ་དང་བྲལ་ཞིང༌། རང་བཞིན་གྱིས་བསམ་པ་བཟང་པོ་
མངར་བའི་བདག་ཉིད་ཅན།ཤུགས་ཀྱིས་བསྟན་པའི་ཡོན་ཏན་ཟབ་དང་། རྒྱ་ཆེ་བ་ལ་སོགས་རྒྱ་
མཚོ་ཆེན་པོ་དང་ཆོས་མཚུངས་པའི་རྒྱལ་པོ་བཟང་པོ་དེ།དུས་ཀྱི་ཆོས་ཉིད་འཆི་བདག་གིས་ཟིན་ནས་
ཤི་བར་གྱུར་ཏོ་ཞེས་པ་ལ་བསྡུས་ནས་བརྗོད་པའོ །དེ་བཤད་པ་ནི། །རྒྱ་མཚོ་ལ་ནི་དེ་མཚུངས་པ། །
སྐྱེས་བུའི་ལྡོག་པ་གསལ་བྱེད་ཅིང༌། །སྔ་མའི་ཆོས་ནི་བཟློག་པའི་ཕྱིར། །འདི་ནི་སྔོན་མེད་བསྡུས་
304

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
པར་བརྗོད། །རྒྱ་མཚོ་ལ་སྦྲུལ་ཏེ་ཀླུ་དང་། །བ་ཚ་མེད་པ་མི་སྲིད་པས། །དེ་དང་མཚུངས་པའི་རྒྱལ་
པོའི་ཆོས་གཉིས་པོ་ཤུགས་ཀྱིས་གོ་བའི་སྐྱེས་བུའི་ལྡོག་པ་གསལ་བར་བྱས་ཤིང་། སྔ་མ་སྟེ་རྒྱ་མཚོའི་
ཆོས་རྣམས་བཟློག་ཅིང་བཀག་ནས། རྒྱལ་པོའི་ཁྱད་པར་གསལ་བར་བྱེད་པའི་ཕྱིར་ཏེ། སྔོན་མེད་
པའི་རྒྱ་མཚོ་དེ་རྒྱལ་པོ་འདས་པའི་སྐྱོ་བའི་ཚིག་གིས་ཁོངས་སུ་བསྡུས་ནས་བརྗོད་པའི་ཕྱིར་སྔོན་མེད་
ཀྱི་བསྡུས་བརྗོད་ཅེས་བྱའོ །བདེ་བའི་འབྱུང་གནས་གཙུག་གི་རྒྱན་གྱུར་པ། །ར་རིའི་དྲི་མ་དང་བྲལ་
མཁྱེན་རབ་བཀྲ། །རྟག་ཏུ་ཆ་ཤས་རྫོགས་ཤིང་བྲི་གང་མེད། །ཟླ་བར་གྲགས་འདི་འགྲོ་བའི་མུན་
སེལ་མགོན།།
བཅུ་གཅིག་པ་ཕུལ་བྱུང་གི་རྒྱན་ལ་གསུམ།མཚན་ཉིད་སྤྱིར་བསྟན།བྱེ་བྲག་དཔེར་བརྗོད་
བསྔགས་པས་མཇུག་བསྡུ་བའོ། །དང་པོ་ནི། ཁྱད་པར་གྱི་ནི་བརྗོད་འདོད་གང༌། །འཇིག་རྟེན་
མཚམས་ལས་བརྒལ་གྱུར་པ །ཕུལ་དུ་བྱུང་བ་བརྗོད་པ་འདི། །རྒྱན་གྱི་དམ་པ་ཡིན་ཏེ་དཔེར། །
དངོས་པོ་དེ་ཉིད་ཁྱད་པར་མཆོག་ཏུ་གྱུར་པར་བརྗོད་འདོད་ཀྱི་བློ་གང་གིས། འཇིག་རྟེན་ན་འཇིག་
རྟེན་གནས་ཚོད་ཀྱི་མཚམས་ལས་བརྒལ་བར་གྱུར་པའི་ཉམས་ཀྱི་བརྗོད་ཚུལ་ཕུལ་དུ་བྱུང་བ་བརྗོད
པ་འདི་ནི།རྒྱན་གྱི་དམ་པའི་མཆོག་ཏུ་གྱུར་པ་ཡིན་ཏེ་དཔེར་ན་ཞེས་སོ། །
གཉིས་པ་བྱེ་བྲག་དཔེར་བརྗོད་པ་ལས། དང་པོ་ཁྱད་འཕགས་བརྗོད་པའི་ཕུལ་བྱུང་ནི།
མལླི་ཀཱ་ཡི་ཕྲེང་ཚོགས་ཅན། །ལུས་ཀུན་ཁྱབ་པའི་ཙན་དན་གཤེར། །དཀར་བའི་གོས་ཅན་མངོན་
འགྲོ་མ། །ཟླ་བའི་འོད་ལ་མཚོན་མ་ཡིན། །མལླི་ཀཱ་སྟེ་མེ་ཏོག་དཀར་པོའི་ཕྲེང་བའི་ཚོགས་ཀྱིས་
བརྒྱན་པ་ཅན། ལུས་ཀུན་ཁྱད་པར་ཙནྡ་དཀར་པོའི་བྱུགས་པས་གཤེར་བ། ཀ་རས་དཀར་བའི་
གོས་ཅན་ཁྱོད།།མཛའ་བོའི་སར་མཚན་མོ་ཟླ་བའི་འོད་ལ་བའི་་ཤིན་ཏུ་དཀར་བས།ཟླ་འོད་ལ་
འདྲིས་ནས། འདི་ནི་མངོན་པར་འགྲོ་བའི་བུད་མེད་དེ་ཡིན། འདི་ནི་ཟླ་བའི་འོད་ཡིན་ཞེས་སོ་སོར་
འབྱེད་ཅིང་མཚོན་ནུས་པ་མ་ཡིན་ཏེ། དཔེར་ན་མའི་མཚོ་ལ་ངང་མོ་ཞུགས་པ་བཞིན་ནོ། །རིན་
ཆེན་བ་གམ་བཀྲ་བའི་གཞལ་མེད་དབུས། །རྒྱལ་མཆོག་རྒྱལ་སྲས་ཚོགས་ཀྱིས་བསྐོར་བའམ། །ལྷ་
དབང་ཉེ་དབང་ཚོགས་ཀྱིས་བརྗོད་ཞེས། །སྲིད་འདིར་དབྱེ་བར་ནུས་པ་སུ་ཞིག་ཡོད། །དེ་བཤད་
305

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ནས་མཚམས་སྦྱར་བ་ནི། ཟླ་བའི་འོད་ནི་ལྷག་པ་ཉིད། །ཁྱད་འཕགས་ལྡན་བརྗོད་དེ་བཞིན་། །ཐེ་
ཚོམ་ཕུལ་བྱུང་ལ་སོགས་ཀྱང༌། །གསལ་ཕྱིར་ཅུང་ཟད་བསྟན་པར་བྱ། །འཇིག་རྟེན་ན་ཟླ་བའི་འོད་ནི་
ཁང་འཕགས་ལན་པར་བརྗོད་
དཀར་བའི་ཡོན་ཏན་ཆེ་ལྷག་པ་སྟེ། མཛེས་མའི་དཀར་བ་ཁྱད་འཕགས་ལྡན་པར་བརྗོད་པའི་ཚུལ་དེ་
འདྲ་བ་ཁྱད་པར་འཕགས་པའི་ཕུལ་བྱུང་ངོ་། །དེ་ནི་ཐེ་ཚོམ་ཕུལ་བྱུང་ལ་སོགས་པ་གསུམ་ཀྱང་
གསལ་བའི་ཕྱིར་ཅུང་ཟད་བསྟན་པར་བྱའོ །
གཉིས་པ་ཐེ་ཚོམ་ཕུལ་བྱུང་ནི། དགའ་མ་ཁྱོད་ཀྱི་ནུ་མ་དང༌། །དཔྱི་ཡི་བར་ན་རྐེད་པ་ནི། །
ཡོད་ནི་མེད་ཅེས་བདག་གིས་ནི། །ཐེ་ཚོམ་ད་དུང་བཟློག་མ་གྱུར། །དགའ་མ་ཁྱོད་ཅེས་བོད་ནས། །
ཁྱོད་ཀྱི་ནུ་མ་ཟུང་དང༌། །དཔྱིའི་ཚང་རའི་བར་ན་རྐེད་པ་ཞིག་ཡོད་དམ་མེད་ཅེས་བདག་གི་ཐེ་ཚོམ་ནི་
ད་དུང་བཟློག་ནུས་པར་མ་གྱུར་། །ཞེས་པ་འདི་འདྲ་བའི་ཐེ་ཚོམ་སྐྱེ་བ་འཇིག་རྟེན་ན་མ་སྲིད་ཀྱང་
རྐེད་པ་ཤིན་ཏུ་ཕྲ་བ་སྟོན་ཕྱིར་བརྗོད་པ་ནི། ཐེ་ཚོམ་ཕུལ་བྱུང་ངོ༌། །བསྐལ་བའི་མེ་དཔུང་གཅིག་ཏུ་
འཁྱིལ་བའམ། དབང་ཆེན་རྟ་མགྲིན་སྐུ་ཡི་གཟི་བརྗིད་འོད། །བལྟ་བས་བཟོད་དུ་མེད་འདི་བརྒྱར་
བརྟགས་ཀྱང༌།།ཕྱོགས་ཙམ་མ་ངེས་སོམ་ཉིའི་ལམ་དུ་ལུས། །
གསུམ་པ་ངེས་པ་ཕུལ་བྱུང་ནི། ནི་ཏམྦི་ན་ཁྱོད་ལ་། །རྐེད་པ་ཡོད་ཅེས་ངེས་པར་ནུས། །
འོ་མ་འཛིན་པའི་ཁུར་གནས་པ། །རྣམ་པ་གཞན་དུ་སྲིད་མ་ཡིན། །ནི་ཏམྦི་ནི་ཏེ་ཚང་ར་རྒྱས་མ་ཞེས་
བོད་ནས་ཁྱོད་ལ་ནུ་མ་དང་དཔྱི་ཡི་བར་ན་རྐེད་པ་ཡོད་ཅེས་ངེས་པར་ནུས་ཏེ། །འོ་མ་འཛིན་པ་ནུ་
མའི་ཁུར་འདི་ལྟ་བུ་རྟེན་རྐེད་པ་མེད་པར་གནས་པ་ནི་རྣམ་པ་གཞན་དུ་སྲིད་པ་མིན་པས་སོ །ཞེས་
རྐེད་པ་དངོས་སུ་མ་མཐོང་ཡང་། །ཡོད་པར་རྟགས་ཀྱི་བསྒྲུབས་ནས་ངེས་པ་ཕུལ་བྱུང་ངོ་། །གཟི་
བརྗིད་བསྐལ་མེད་ལྟ་བུ་འཇིགས་རུང་དང༌། །རྟ་སྐད་ཐེངས་གསུམ་འཁོར་འདས་ཟིལ་གནོན་སྒྲ། །
དུས་མཐའི་ཞུགས་ལ་འདི་ལྟར་མི་སྲིད་པས། །དབང་ཆེན་གཏུམ་རྔམ་འབར་བའི་སྐུ་རུ་ངེས། །
བཞི་གྲགས་པ་ཕུལ་བྱུང་ནི། ཁྱོད་ཀྱི་གྲགས་པའི་ཕུང་པོ་ནི། །དཔག་ནུས་མིན་ཡང་འདིར་
ཤོང་བ། །ས་སྐྱོང་སྲིད་པ་གསུམ་གྱི་ནི། །ཁོངས་དག་ཨེ་མ་ཤིན་ཏུ་ཡང༌།།མི་བདག་ཁྱོད་ཀྱི་ཡོན་ཏན་
ལས་བྱུང་བ་སྙན་པར་གྲགས་པའི་ཕུང་པོ་ནི་གཞན་གྱིས་ཚད་དཔག་པར་ནུས་མ་ཡིན་ཡང༌། །ས་
306

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
འོག།ས་སྟེང༌། ས་བླའི་ཁོངས་འདི་ཤོང་བ་ནི། ས་གཞི་སྐྱོང་བ་ཞེས་བོད་ནས་སྲིད་པ་གསུམ་གྱི་
ཁོངས་འདི་དག་ནི་ཨེ་མ་ཞིས་མཚར་རོ་ཤིན་ཏུ་ཡངས་པ་ཞིག་གོ་ཞེས་གྲགས་པ་པོ་ཆེ སྣོད་ཀྱི་
འཇིག་རྟེན་ཡངས་པའི་མཚར་བརྗོད་དེ་བསྒྲུབ་པའི་ཕྱིར་གྲགས་པ་ཕུལ་བྱུང་ངོ༌། །འཇམ་མགོན་
བླ་མའི་ཡོན་ཏན་གྲགས་པའི་དཔལ། །རྒྱ་མཚོའི་གོས་ཅན་འདི་ཡིས་ཁུར་བཟོད་པས། །འདེགས་
དཀའི་འཁུན་བུ་ཙམ་རེའང་མི་འབྱུང་བ། །ས་འདི་ཁུར་ཆེན་ལྡན་པ་ཅི་ཕྱིར་མིན། །
གསུམ་པ་བསྔགས་པས་འཇུག་བསྡུ་བ་ནི། ངག་གི་དབང་པོས་མཆོག་གྱུར་པ། །ཕུལ་བྱུང་
ཞེས་ནི་བརྗོད་པ་འདིར། །རྒྱན་ནི་གཞན་པ་རྣམས་ཀྱི་ཡང༌། །གཅིག་པུ་དཔུང་གཉེན་མཆོག་ཏུ་
བརྗོད། །ངག་གི་དབང་པོ་སྙན་ངག་མཁན་རྣམས་ཀྱིས་མཆོད་ཅིང་བསྔགས་པར་གྱུར་པ།ཕུལ་བྱུང་
གི་རྒྱན་ཞེས་མིང་གི་བརྗོད་པ་འདི། རྒྱན་གཞན་རང་བཞིན་བརྗོད་པ་དང༌། འཁྱོགས་པོར་བརྗོད་པ་
ཐམས་ཅད་སྟེ་ལྷག་མ་རྣམས་ཀྱི་ཡང༌། དཔུང་གཉེན་གཅིག་པུ་མཆོག་ཏུ་གྱུར་པ་ཟླ་མེད་པར་མཁས་
པ་རྣམས་ཀྱིས་བརྗོད་། །
བཅུ་གཉིས་པ་རབ་རྟོག་གི་རྒྱན་ལ་བཞི མཚན་ཉིད་སྤྱིར་བསྟན། བྱེ་བྲག་དཔེར་བརྗོད
དཔེར་བརྗོད་ལོག་དགག །རབ་རྟོག་གསལ་བྱེད་ཀྱི་སྒྲ་བཤད་པའོ། །དང་པོ་ནི། སེམས་ལྡན་དག་
གི་ཅིག་ཤོས་ཀྱི། །རྣམ་པ་གཞན་དུ་གནས་པའི་ཚུལ། གང་དུ་རྣམ་གཞན་རབ་རྟོག་པ། །དེ་ནི་རབ་
རྟོག་དུ་རིགས་དཔེར། བརྗོད་པ་གང་དུ་སེམས་ལྡན་སྲོག་ཆགས་སམ། །དེ་ལས་གཞན་ཅིག་ཤོས་
སེམས་མེད་པའི་དངོས་པོའི་རྣམ་པ་གཞན་དུ་སྟེ། གནས་ལུགས་ཇི་ལྟ་བར་གནས་པའི་ཚུལ་དེ་ཉིད
ཚིག་སྦྱོར་གང་དུ་དེ་མ་ཡིན་པའི་རྣམ་པ་གཞན་ཞིག་ཏུ་རབ་ཏུ་རྟོག་ཅིང༌། །སྒྲོ་བཏགས་ནས་བརྗོད་པ་
དེ་ནི་རབ་རྟོག་གི་རྒྱན་དུ་རིགས་པར་བྱ་སྟེ།དཔེར་ན་ཞེས་སོ། །
གཉིས་པ་བྱེ་བྲག་དཔེར་བརྗོད་པ་ལས། དང་པོ་སེམས་ལྡན་རབ་རྟོག་ནི། ཉིན་གུང་ཉི་
མས་གདུང་པ་ཡི། །གླང་པོ་དག་ནི་མཚོར་འཇུག་པ། །ཉི་མའི་ཕྱོགས་གྱུར་པདྨ་རྣམས། །གཞོམ་པར་
འདོད་པ་ཡིན་ནམ་སྙོམ། །ཉིན་མོའི་གུང་ལ་ཉི་མ་ཤིན་ཏུ་ཚ་བས་གདུངས་པའི་གླང་པོ་ཆེ་རྣམས་
པདྨའི་མཚོར་འཇུག་པ་འདི། ཉི་མ་ལ་ལན་བླན་པར་མ་ནུས་ནས། །དེའི་ཕྱོགས་སུ་གྱུར་པའི་པདྨ་
307

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རྣམས་གཞོམ་ཞིང་བརྫི་བར་འདོད་པ་ཡིན་ནམ་སྙམ་མོ་ཞེས་པའོ། །དེ་བཤད་པ་ནི། ཁྲུས་དང་བཏུང་
དང་པད་རྩ་དག །བཟའ་ཕྱིར་ལག་ལྡན་ཆུར་འཇུག་པ། །དེ་ནི་འཁོན་ལན་བླན་ཕྱིར་ཞེས །སྙན་
ངག་མཁན་གྱིས་རབ་བཏགས་བརྗོད། །ཁྲུས་བྱ་བ་དང་། ཆུ་བཏུང་བ་དང་པདྨའི་རྩ་བ་དག་བཟའ་
བའི་ཕྱིར་དུ་ལག་ལྡན་ཏེ་གླང་པོ་ཆེ་ཆུར་འཇུག་པ་ནི། །ཉི་མ་ལ་འཁོན་ལན་བླན་པའི་ཕྱིར་པདྨ་ཚར་
གཅོད་པའོ །ཞེས་སྙན་ངག་མཁན་གྱིས་རབ་སྒྲོ་བཏགས་ནས་བརྗོད་པ་། །སེམས་ལྡན་རབ་
རྟོག་གོ། །སྔོན་ཚེ་སྟོན་པས་མི་འཁྲུག་བདུད་སྡེའི་དཔུང༌། །མིང་གི་ལྷག་མར་བྱས་ཏེ་བཅོམ་མཛད་
པར། །དེངས་དུས་ཆོས་མཛད་ཀུན་ལ་དེ་ཡི་ཕྱོགས། །ཡིན་ཞེས་བདུད་རིགས་གླག་ལྟ་ཡིན་ནམ་
སྙམས། །
གཉིས་པ་སེམས་མེད་རབ་རྟོག་ནི། འདི་ནི་བདག་གི་རིང་བ་དག །འགོག་བྱེད་རྣ་བའི་
རྒྱན་ཞེས་ཏེ། །ཁྱོད་ཀྱིས་མིག་གིས་རྣ་བ་ཡི། །ཨུཏྤལ་དག་ལ་འགོང་པ་འདྲ །ཏྤལ་སྔོན་པའི་ཆུན་
པོ་འདི་ནི།མིག་བདག་གི་དཀྱུས་རིང་བ་དག་འགོག་པར་བྱེད་པའི་ཕྱིར།རྣ་བའི་རྒྱན་གྱི་ཟོལ་བཟུང་
ནས་འོངས་པའོ་ཞེས་བསམ་སྟེ་མཛེས་མ་ཁྱོད་ཀྱི་མིག་ཟུར་གྱིས་བའི་ཨུཏྤལ་དག་ལ་འགོངས་ཤིང་
འཛིངས་བར་བྱེད་པ་ཡིན་པར་འདྲའོ །དེ་བཤད་པ་ནི། མིག་ཟུར་ཆར་ནི་ལྷུང་གྱུར་པ། །མིག་གིས་
འོད་ཀྱིས་ཨུཏྤ་ལ། །རེག་གམ་མིན་ཡང་སྙན་ངག་མཁན། །དེ་ལྟར་རབ་ཏུ་བརྟགས་ནས་བརྗོད། །
མིག་ཟེར་ཕོགས་
མིག་ཟུར་ཕྱོགས་ཀྱི་ཆ་ཤས་སུ་ལྷུང་བར་གྱུར་པ། མིག་གི་འོད་ཀྱིས་ཨུཏྤལ་ལ་རེག་པ་སྟེ་འགྲན་
བཟོད་པ་མཛེས་མ་མཆོག་ལ་ཡོད་པའོ །གཞན་ལ་དེ་ལྟར་སྲིད་པ་མིན་ཡང༌།འོན་ཀྱང་བུད་མེད་ཀྱི་
མིག་མཛེས་པ་ཙམ་རབ་རྟོག་གི་ས་བོན་དུ་བྱས་ནས་སྙན་ངག་མཁན་གྱིས་མིག་གི་དབང་རྟོན་སེམས་
མེད་བེམ་པོ་ཡིན་པ་ལ་རྟོག་པ་ཡོད་པ་ལྟར་སྒྲོ་བཏགས་ནས་བརྗོད་པས་སེམས་མེད་རབ་རྟོག་ཅེས་
བྱའོ། །འབྱོར་པ་ལང་ཚོ་རྒྱས་པའི་གཞོན་ནུ་འགའ། །རྣམ་བཀྲ་ལྷབ་ལྷུབ་རྒྱན་གྱིས་སྒེག་པའི་ཚེ། །
དབྱར་སྐྱེས་ཚོགས་རྣམས་འགྲན་སེམས་ལྡང་བའི་བློས།།དབང་གཞུ་ཚོན་རིས་བཀྲ་འདི་ངོམ་པ་འདྲ།།
གསུམ་པ་རབ་རྟོག་བཞིན་སྒྲ་ཅན་ནི། མུན་པ་ལུས་ལ་འབྱུག་པ་བཞིན། །མཁའ་ནི་མིག་
སྨན་ཆར་འབེབ་བཞིན། །ཅིས་འདི་ཡང་རབ་རྟོག་གི །མཚན་ཉིད་ལྡན་པ་ཤིན་ཏུ་མང་། །དབྱར་
308

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
དུས་ཀྱི་མཚན་མོ་ཆར་མུན་སྟུག་པོ་འཁྲིགས་པས་ཕྱོགས་ཀུན་རབ་ཏུ་གནག་ཅིང་རང་གི་ལུས་ཀྱང་མི་
མཐོང་བའི་གནས་སྐབས་དེ་ལྟ་བུ་ལ་བརྗོད་པ་སྟེ་རབ་རྟོག་གི་ས་བོན་ཡང་དེ་ཡིན། དེ་དེ་ལས་རྣམ་
པ་གཞན་དུ་སྒྲོ་འདོགས་པ་ནི།མུན་པ་འདི་ལུས་ལ་འབྱུག་པ་བཞིན་། །ནམ་མཁའ་ནི་མིག་སྨན་གྱི་
ཆར་འབེབས་པ་བཞིན་། །ཅེས་པ་འདི་ཡང་ངོའི་སྒྲས་སེམས་མེད་རབ་རྟོག་གི་བྱེ་བྲག་ཡིན་ཅིང༌།
གཞན་ཡང་རབ་རྟོག་གི་མཚན་ཉིད་ལྡན་པ་ཤིན་ཏུ་མང་ངོ་། སྒྲིབ་བྲལ་ཆོས་དབྱིངས་གནས་ནས་
འཐོན་པ་དང་། །ཡེ་ཤེས་རྒྱ་མཚོའི་ངང་ལ་འཛུག་པ་བཞིན། །རབ་ཞི་མཁའ་ལྟར་འདུས་མ་བྱས་པ་
ཉིད། །མཐའ་དང་བྲལ་བ་རྣམ་གྲོལ་ཡེ་ཤེས་སྐུ། །གསུམ་པ་དཔེར་བརྗོད་ལ་ལོག་རྟོག་དགག་པ་ནི།
འདིར་ནི་བཞིན་གྱི་སྒྲ་ཡིས་འགའ། །ཏིང་ངེའི་མཐའ་ནི་དཔེ་མ་ཡིན། །ཞེས་པ་ཡིད་ཆེས་གསུངས་
འདས་ནས། དེས་ཉིད་དུ་ནི་འཁྲུལ་པ་སྐྱེ། །དཔེར་བརྗོད་འདིར་ནི་བཞིན་གྱི་སྒྲ་ཡིས་འཁྲུལ་གཞི་
བྱས་ཏེ་རྒོལ་བ་འགའ་ཞིག་དཔེའི་རྒྱན་དུ་འཁྲུལ་པ་སྐྱེ་བར་འགྱུར་མོད། དེ་ལུང་དང་འགལ་ཏེ་ཀ་ལཱ་
པ་ལྟར་ན་ཏི་སོགས་བྱ་བའི་མཐའ་ཅན་དང༌། །ཙནྡྲ་པ་ལྟར་ན་ཏིང་མཐའ་གང་ཡིན་པ་ནི་དཔེ་མ་ཡིན་
ནོ་ཞེས་མཁས་མཆོག་རྣམས་ཀྱིས་སྔར་ནས་བསྟན་ཟིན་པ་ཡིད་ཆེས་པའི་གསུངས་ལས་འདས་ནས་
དེ་ལྟར་སྨྲ་བ་མི་རིགས་ཏེ། འདིར་འབྱུག་པའི་སྐད་དོད་ལིམྦི་ཏཱི་བ་དང་། ཆར་འབེབས་ལ་བཪྵ་ཏཱི་བ
ཞེས་རྒྱ་དཔེར་ཏིང་མཐའ་ལ་ཨི་བ་སྦྱར་བའི་རྗེས་དངོས་སུ་འབྱུང་བ་གསལ་བར་མཐོང་བས་སོ། །
དཔེ་དང་དཔེར་བྱ་ཉིད་དག་། །མཚུངས་པའི་ཆོས་ལ་ལྟོས་པས་ནས། །འབྱུག་པ་དང་ནི་མུན་པ་ལ། །
ཆོས་འདི་མངོན་པར་གྱུར་ཏམ་། །རིགས་པ་དང་ཡང་འགལ་ཏེ་སྤྱིར་དཔེ་དང་དཔེར་བྱ་སྟེ་དཔེ་ཅན
གཉིས་པོ་མཚུངས་པར་བརྗོད་པ་མཚུངས་ཆོས་ལ་ལྟོས་དགོས་ན། དཔེ་འབྱུག་པ་དང་ནི་དཔེ་ཅན་
མུན་པ་གཉིས་ལ་མཚུངས་པའི་ཆོས་ཞིག་མངོན་པར་གྱུར་ཏམ་ཅི་སྟེ་མེད་དོ།ཡང་གལ་ཏེ་འབྱུག་པ་
ཉིད་འདོད་ན། །དབྱུག་ཅེས་བྱ་བ་གཞན་པ་ཅི། །དེ་ཉིད་ཆོས་དང་ཆོས་ཅན་ཡང༌།ཞེས་པ་མ་མྱོས་
འཆད་མ་ཡིན། །གལ་ཏེ་འབྱུག་པ་ཞེས་བྱ་བ་དེ་ཉིད་མཚུངས་ཆོས་སུ་འདོད་དོ་ཞེ་ན། འབྱུག་གོ་ཞེས་
པ་དེས་མ་ཡིན་པས་བྱ་བ་ལས་གཞན་པ། འདིར་འབྱུག་པ་ཉིད་མཚུངས་ཆོས་སུ་ཁས་ལེན་ཅིང་
འདོད་ན་སྔར་བཞག་པའི་དཔེ་མེད་པར་འགྱུར་ཏེ་མཚུངས་ཆོས་སུ་བཞག་པ་དེ་ལས་འབྱུག་པ་ཞེས་
309

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བྱ་བའི་ཆོས་གཞན་མེད་པའི་ཕྱིར་།ཆོས་དང་ཆོས་ཅན་དུ་འཇོག་པ་ལ་དེ་གཉིས་ཐ་དད་དུ་ཡོད་
དགོས་ཀྱི འབྱུག་པ་གཅིག་ཉིད་ཆོས་ཀྱང་ཡིན་ལ་ཆོས་ཅན་ཀྱང་ཡིན་པའི་གཞི་མཐུན་པའོ །ཞེས་
པ་ནི་སྨྱོན་པས་སྨྲ་སྲིད་ཀྱི་མ་མྱོས་པ་སེམས་རྣལ་དུ་གནས་པས་ནམ་ཡང་དེ་བཞིན་སྨྲ་མི་སྲིད་ཅེས་
པའོ། །ཡང་གལ་ཏེ་བྱེད་པ་དཔེ་ཡིན་ན། །བྱ་ཚིག་ལ་འདི་དབང་བྲལ་འགྱུར། །རང་གི་བྱ་སྒྲུབ་མི་
ནུས་པ།།གཞན་གྱི་ལྟོས་བྱར་མི་འགྱུར་རོ།།གལ་ཏེ་བྱེད་པ་སྟེ་འབྱུག་པ་ཉིད་དཔེ་ཡིན་ན།འབྱུག་གོ་
ཞེས་པའི་བྱ་ཚིག་འདི་ཡང་དབང་དང་བྲལ་བ་སྟེ་དགོས་པ་མེད་དོ། བྱ་ཚིག་དཔེ་རང་གི་བྱ་བ་འབྱུག་
པ་དེ་ཡང་བསྒྲུབ་པར་མི་ནུས་བཞིན་དུ།གཞན་གྱི་ལྟོས་བྱ་སྟེ། དེས་དོན་མཚུངས་ཆོས་སོགས་བྱེད་
པར་ཅི་ལ་ནུས་ཏེ་མི་ནུས་སོ །ཡང་གང་གིས་དབྱུག་པ་འདི་དང་ནི། །མུན་པ་མཚུངས་ཞེས་སྨྲ་ན་
ཡང༌། །ལུས་ལ་ཞེས་པ་མ་འབྲེལ་ཏེ། །དེ་ཡང་ཡོན་ཏན་མཚུངས་པར་བལྟ། །རྒོལ་བ་གང་གིས་
འབྱུག་པ་འདི་དོན་དང་། མུན་པ་དཔེར་བྱས་ནས་མཚུངས་སོ་ཞེས་སྨྲ་ན་ཡང་ལུས་ལ་ཞེས་ལུས་ཉིད་
ལས་སུ་སྦྱར་བ་ཡང་མ་འབྲེལ་ཏེ་འབྲེལ་མེད་དུ་ཡོང་བའི་ཕྱིར་དང༌། དཔེ་དོན་གཉིས་ལ་མཚུངས་
ཆོས་ཀྱི་ཡོན་ཏན་ཞིག་ཡོད་དགོས་པར་འདི་ཅི་ལྟར་ཡོད་བལྟ་བར་གྱིས་ཤིག་པའི་ཚོལ་བར་བྱོས་ཅེས་
པའོ །གཞན་ཡང་། དཔེར་ན་ཁྱོད་གདོང་ཟླ་བ་བཞིན། །ཅེས་པས་མཛེས་པ་རྟོགས་འགྱུར་ཏེ། །དེ་
བཞིན་འབྱུག་པ་འདི་ལ་ནི། །འབྱུག་པ་ལས་གཞན་རྟོགས་མ་ཡིན །གལ་ཏེ་དཔེ་རྒྱན་ཡིན་ན།
རྡོ་ཞེས་བརྗོད་པས་དཔེ་ཅན་གདོང་པ་དང༌།དཔེདཔེར་ན་ཁྱོད་གདོང་ཟླ་བ་བཞིན་ནོ་ཞེས་བརྗོད་པས་དཔེ་ཅན་གདོང་པ་དང༌། དཔེ་ཟླ་བ་གཉིས་
མཚུངས་པའི་ཆོས་མཛེས་པ་རྟོགས་པར་འགྱུར་བ་ལྟ་བུ་ཞིག་དགོས་ཀྱང༌། དེ་བཞིན་འབྱུག་པ་འདི་
ལ་ནི་འབྱུག་པའི་ཆོས་ལས་གཞན་པའི་མུན་པ་དང་མཚུངས་པའི་ཆོས་རྟོགས་བྱར་ཡོད་པ་མ་ཡིན་ནོ། །
དེ་ཕྱིར་འབྱུག་པ་འདི་དང་ནི། །མུན་པ་བྱེད་པ་ལུས་ཀྱང་ལས། །ཉེ་བར་སྦྱར་དོན་སྐྱེས་བུ་ཡིས། །དེ་
ལྟར་རབ་བརྟགས་ཅེས་འདོད་བྱ། །དེ་ལྟར་ལོག་རྟོག་བཀག་པའི་གྲུབ་དོན་དེའི་ཕྱིར།འབྱུག་པ་འདི་
དང་། མུན་པ་གཉིས་བྱེད་པ་པོ་དང་། ལུས་ཀྱང་ལས་སུ་ཉེ་བར་སྦྱར་བའི་དོན་དེ་ལ། སྐྱེས་བུ་སྙན་
ངག་མཁན་མཁས་པ་དེ་ཡིས། མུན་པ་དངོས་སུ་ལུས་ལ་འབྱུག་པ་མེད་ཀྱང༌། གནག་ཅིང་ལུས་མི་
མཐོང་བ་ལ། །བརྗོད་ཚུལ་དེ་ལྟ་བུ་རབ་ཏུ་བརྟགས་ནས་བརྗོད་པས། །རབ་རྟོག་ཅེས་བྱ་བའི་རྒྱན་དུ་
310

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
འདོད་པར་བྱ་སྟེ་དཔེ་མ་ཡིན་།།
བཞི་པ་རབ་རྟོག་གསལ་བྱེད་ཀྱི་སྒྲ་བཤད་པ་ནི། སྙམ་དང་དོགས་དང་ངེས་པ་འདྲ །མིན་
ནམ་ཅེས་པ་ལ་སོགས་པའི །སྒྲ་ཡིས་རབ་རྟོག་གསལ་བར་བྱེད། །བཞིན་གྱི་སྒྲ་ཡང་དེ་དང་འདྲ། །
སྙམ་དང་དོགས་དང་། ངེས་དང་འདྲ། མིན་ནམ་ཞེས་པ་ལ་སོགས་པའི་སྒྲ་ནི་རབ་རྟོག་གསལ་བྱེད་སྟེ།
བཤད་མ་ཐག་པའི་བཞིན་གྱི་སྒྲ་ཡང་དེ་དག་དང་འདྲའོ། །
བཅུ་གསུམ་པ་རྒྱུའི་རྒྱན་ལ་གཉིས་རྒྱུ་གསུམ་གྱི་མཚན་ཉིད་སྤྱིར་བསྟན། སོ་སོར་བཤད་
པའོ །དང་པོ་ནི་རྒྱུ་དང་ཕྲ་མོ་ཆ་དབང་ནི། །ཚིག་རྣམས་དབང་གི་རྒྱན་གྱི་མཆོག །རྒྱུན་རྒྱན་དང་།
ཕྲ་མོའི་རྒྱན་དང་ཆའི་རྒྱན་ཞེས་བྱ་བ་གསུམ་པོ་འདི་ནི་སྙན་ངག་གི་ཚིག་རྣམས་ཀྱི་རྒྱན་གྱི་མཆོག་གོ།
གཉིས་པ་སོ་སོར་བཤད་པ་ལ་གསུམ། མདོར་གཉིས་པ་སོར་བཤད་པ་ལ་གསུམ། མདོར་བསྟན་རྒྱས་བཤད་དོན་བསྡུ་བའོ །དང་པོ་།
རྒྱུ་ནི་བྱེད་པོ་ཤེས་བྱེད་དེ། །དེ་དག་རྣམ་པ་དུ་མ་དཔེར། །རྒྱུའི་རྒྱན་ནི་མདོར་བསྡུ་ན། །ས་བོན་གྱི་
འབྲས་བུ་སྐྱེད་པ་ལྟ་བུ་བྱེད་པ་པོ་རྒྱུ་དང༌།དུ་བ་ལས་མེ་དང་ཆུ་རྐྱར་ལས་ཆུ་ལྟ་བུ། རྒྱུ་དེ་ལས་དཔག་
ནས་འབྲས་བུ་ཤུགས་ཀྱིས་རྟོགས་པའམ་ཤེས་པར་བྱེད་པ་ཤེས་བྱེད་ཀྱི་རྒྱུ་སྟེ་གཉིས་པོ་དེ་དག་ལ་ནང་
ཚན་དུ་དབྱེ་ན་རྣམ་པ་དུ་མ་ཞིག་ཡོད་པ་རྣམས་རིམ་པར་དཔེར་བརྗོད་ན་ཞེས་པའོ།།
གཉིས་པ་རྒྱས་པར་བཤད་པ་ལ་གསུམ། རྒྱུ་དངོས་པོར་གྱུར་པ་།དངོས་མིང་དུ་བགྲང་བ་
མཚར་བའི་རྒྱུའོ། །དངོས་པོར་གྱུར་པ་ལའང་གཉིས། བྱེད་པ་པོའི་རྒྱུ།ཤེས་བྱེད་ཀྱི་རྒྱུའོ། །དེའི་དང་
པོ་ལའང་གསུམ་ལས། དང་པོ་འགྲུབ་བྱེད་འོས་པའི་རྒྱུ་ནི། མ་ལ་ཡ་ཡི་རླུང་གིས་ནི། །ཙནྡན་ལྗོན་པ་
གསར་བ་ཡི། །ཡལ་འདབ་སྐྱོད་པར་བྱེད་པ་འདིས། །ཀུན་གྱི་དགའ་བ་སྐྱེད་པར་བྱེད། །ལྷོ་ཕྱོགས་
མ་ལ་ཡ་ནས་འོངས་པའི་རླུང་གིས་ཙནྡན་གྱི་ལྗོན་པ་གསར་དུ་འཁྲུངས་པའི་ཡལ་འདབ་སྐྱོད་ཅིང་
མགུལ་བར་བྱེད་པ་འདིས།འཇིག་རྟེན་ཀུན་གྱི་དགའ་བ་སྐྱེད་པར་བྱེད་། །དེ་བཤད་པ་ནི། དགའ་
བ་བསྐྱེད་པར་འོས་པ་ཡི། །རང་བཞིན་ཉེ་བར་སྦྱར་བ་འདི། །རྒྱན་ཉིད་ཀྱིས་ནི་རབ་བརྟན་ཏེ།།ལྡོག་
པ་དག་ཀྱང་དེ་དང་མཚུངས། །དགའ་བ་སྐྱེད་པར་འོས་པ་དང་རྗེས་སུ་མཐུན་པའི་རང་བཞིན་ཙནྡན་
གྱི་ལྗོན་པའི་ཡལ་འདབ་གསར་པ་ལ་བརྡར་ནས་འོང་བའི་ཕྱིར་རླུང་བསིལ་བའི་རིག་བྱ་སོགས་ཀྱིས་
311

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཁྱད་པར་དུ་བྱས་པ་ཉེ་བར་སྦྱར་བ་འདི་ཉིད་དགའ་བ་དངོས་པོར་གྱུར་པའི་འབྲས་བུ་ཅན་གྱི་བྱེད་
པོའི་རྒྱུའི་རྒྱན་ཉིད་དུ་རབ་ཏུ་བསྟན་ཏེ།དེ་ལས་ལྡོག་པ་དགའ་བ་ཉམས་པར་བྱེད་པ་དག་ཀྱང་དེ་
དང་ངེས་འབས་
དང་མཚུངས་སྟེ། རླུང་དེས་འབྲས་བུ་དངོས་མེད་འགའ་ཞིག་ཀྱང་སྐྱེད་པས་སོ །བཅུ་གཉིས་བདག་
པོ་ལྷ་ལམ་ནས། །ཆས་པས་སྡུག་པའི་མུན་ཚོགས་གཞིལ། །པདྨའི་ཚལ་རྣམས་རྒྱས་པར་བྱས། །
འགྲོ་ལ་སྣང་བའི་དགའ་སྟོན་སྤེལ།།
གཉིས་པ་ཉམས་བྱེད་ཀྱི་རྒྱུ་ནི། མ་ལ་ཡ་ཡི་ཆུ་རྒྱུན་ལ། །རེག་ཅིང་ཙནྡན་ནགས་བསྐྱེད་པ། །
རླུང་འདི་མགྲོན་པོ་རྣམ་དག་། །ཉམས་པར་བྱ་ཕྱིར་ཉེ་བར་གནས། །མ་ལ་ཡའི་རི་ངོས་ནས་འབབ་
པའི་ཆུ་རྒྱུན་ལ་རེག་པས་བསིལ་ཞིང༌།ཙནྡན་གྱི་ནགས་ཚལ་བསྐྱོད་ནས་འོངས་བའི་དྲི་བཟང་འཐུལ་
བའི་རླུང་འདིས་མགྲོན་པོ་བུད་མེད་དང་བྲལ་བ་རྣམས་གདུང་བར་བྱེད་པའི་ཕྱིར་ཡིན་ཅིང་། དཔེ་དེ་
ཉམས་པ་སྟེ་འཆི་བར་བྱ་བའི་ཕྱིར་ཉེ་བར་གནས་སོ།།དེ་བཤད་པ་།དེ་ལྟར་བྱུང་བའི་རླུང་གིས་ནི། །
འབྲལ་བའི་རིམས་ལས་བྱུང་གྱུར་པ །སྐྱེ་བོ་ཡིད་འོངས་ལ་སྲེད་པ། །ཉམས་པ་སྒྲུབ་པ་བྱེད་པར་
ནུས།།དེ་ལྟར་དགའ་བ་བསྐྱེད་པར་གྱུར་པའི་རླུང་གིས་བྲལ་བ་ལས་སྐྱེས་པ་ཆགས་པའི་རིམས་ལས་
བྱུང་བའི་གདུང་བ་འབར་བར་འགྱུར་ཏེ། ཡིད་དུ་འོང་བའི་ཡུལ་ལ་སྲེད་པའི་སྐྱེ་བོ་ལ་ཉམས་པ་སྟེ་
འཆི་བ་སྒྲུབ་པར་བྱེད་པར་ནུས་སོ། །ཉིན་མོའི་མགོན་པོ་གཟི་སྟོང་འབར་བ། །སྒྲིབ་མེད་ཀུན་གསལ་
R-HR
ངོགས་སུ་བགྲོས་པའི་ཚེ །ཆུ་སྐྱེས་ཀུན་མུཏ་ཚོགས་རྣམས་མཛེས་པ་ཟུམ། །འབྱུང་བྱར་འདྲེན་བྱེད་
ཉམས་པའི་མུན་པ་བྱིན།།
གསུམ་པ་རྒྱུ་གསུམ་གྱི་རྣམ་དབྱེ་བཤད་དེ་མཚམས་སྦྱར་བ་ནི། འགྲུབ་པར་བྱ་དང་རྣམ་
འགྱུར་ལ། །དེ་ཉིད་ལ་ལྟོས་ཉིད་དེ། །ཐོབ་པའི་ལས་ལ་ཕལ་ཆེར་ནི། །བྱ་བ་ལ་ལྟོས་རྒྱུ་ཉིད་། །
འགྲུབ་པར་བྱེད་པའི་དག་ནི། །བསྟན་ཏེ་ལྷག་མ་གཉིས་པོ་ཡི། །དཔེར་བརྗོད་གཉིས་ནི་བཀོད་
བྱས་ནས། །ཤེས་པར་བྱ་བ་བསྟན་པར་བྱ། །འགྲུབ་པར་བྱ་བ་སྔར་མེད་སྐྱེད་པ་རླུང་དཔེ་དགའ་བ་
དངོས་པོར་གྱུར་ན་སྐྱེད་པ་དང༌། ཉམས་པ་དངོས་མེད་སྐྱེད་པ་གཉིས་བྱེད།རྣམ་འགྱུར་གྱི་རྒྱུས་ཡིད་
འོང་གི་དངོས་པོ་མཐོང་བ་དུག་ཏུ་བསྒྱུར་བ་སྟེ་གསུམ་པོ་དེ་ལ། དེ་ཉིད་ལ་ལྟོས་པའི་རྒྱུ་སྟེ དོན་
312

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
འགྲུབ་བྱ་ལ་ལྟོས་པའི་འགྲུབ་བྱེད་དེ་རྒྱུ་དང་། །བསྒྱུར་བྱ་དེ་ལ་ལྟོས་པའི་སྒྱུར་བྱེད་དེ་རྒྱུར་བཞག་
པའོ། འཐོབ་བྱའི་རྒྱུ་ནི། མཛའ་ལྟ་བུ་འཐོབ་བྱའི་ལས་ལ་དམིགས་པ་ཕལ་ཆེར་ནི། །དེ་དང་དེའི་
བྱ་བ་ལ་འབད་པ་འཐོབ་བ་ཉིད་ཀྱི་ཕྱིར་དེ་ལ་ལྟོས་ཏེ་བྱ་བ་ན་རྒྱུ་ཉིད་ཁོ་ན་རྟེན་གྱི་ལས་ཀྱི་ངོ་བོ་ལ་
ལྟོས་པ་མ་ཡིན་ནོ །དེ་ལས་ལས་འགྲུབ་བྱེད་རྒྱུ་གཉིས་པོ་དག་བསྟན་ཟིན་ཏེ། ད་ནི་ལྷག་མ་རྣམ་
པར་འགྱུར་བྱེད། འཐོབ་བྱའི་ལས་ཀྱི་རྒྱུའི་དཔེར་བརྗོད་གཉིས་བཀོད་པར་བྱ་བ་ནས། རིམ་པས་
ཤེས་བྱེད་ཀྱི་ཡང་བསྟན་པར་བྱའོ།།
དེ་ལས་གསུམ་པ་རྣམ་འགྱུར་གྱི་རྒྱུ་ནི། ལོ་འདབ་གསར་འཁྲུངས་ནགས་ཚལ་དང༌། །
འདབ་བརྒྱ་རབ་ཏུ་རྒྱས་པའི་རྫིང༌། །ཟླ་བ་རྒྱས་པ་འདོད་པ་ཡིས། །མགྲོན་པོ་ལྟ་བའི་དུག་ཏུ་བྱས། །
ཕོ་འདབ་གསར་བ་འཁངས་ལོ་འདབ་གསར་བ་འཁྲུངས་པའི་ནགས་ཚལ་དང༌། འདབ་བརྒྱ་སྟེ་པདྨ་རབ་ཏུ་རྒྱས་པའི་རྫིང་བུ་དང་།
ཟླ་བ་ཉ་གང་བ་སྟེ་ཡིད་དུ་འོང་བའི་དངོས་པོ་སོགས་གསུམ་བྲལ་བས་ཉིན་པར་འདོད་པ་སྐྱེད་པར
བྱེད་པས་འདིར་བརྗོད་འདོད་ཀྱི་སྒྱུར་བྱེད་ཀྱི་རྒྱུ་དང༌། བསྒྱུར་བྱ་མགྲོན་པོའི་སེམས རྣམ་པར་
འགྱུར་བའི་འབྲས་བུ་ནི་ལྟ་བའི་དུག་སྟེ་འཆི་བ་ཡིན་པའི་ཕྱིར། ཡིད་འོང་གི་དངོས་པོ་རྣམས་ཀྱང་ལྟ་
བའི་དུག་ཏུ་འགྱུར་བས་རྣམ་འགྱུར་གྱི་རྒྱུ་ཞེས་བྱའོ །འཁོར་ལོ་གསུམ་གྱི་མཛད་པས་དུས་འདའ་
བའི། །བཤེས་གཉེན་དམ་པའི་རྣམ་ཐར་འདི་ཐོས་ཚེ། །དད་བརྒྱས་བ་སྤུའི་འཁྲི་ཤིང་གར་བྱེད་ཅིང་། །
མཐོང་བྱེད་ཆུ་བོའི་རླབས་ཕྲེང་འཁྲུགས་པར་བྱས།།
བཞི་པ་འཐོབ་བྱའི་རྒྱུ་།ཁེངས་པ་གོམས་པར་བྱའོ་ཞེས། །གྲོགས་མོ་མཛའ་བོའི་གནས་
བཀོད་ལ། །བུ་མོ་སྨིན་འཁྱོག་མིག་ཡོན་གྱིས། །མཆུ་ནི་གཡོ་ཞིང་བལྟ་བར་བྱེད། །བུ་མོ་འགའ་ཞིག་
རང་གི་མཛད་བོར་འགྲོགས་པ་དང་རྗེས་སུ་མི་མཐུན་པའི་ཁེངས་པ་ནམ་ཡང་བྱ་མ་ནུས་པའི་མཛའ་
བཤུག་ཆེན་པོ་ཡོད་པ་དེ། མཛའ་བོའི་ཤེས་པར་བྱ་བའི་ཆེད་དུ་ནི། བདག་ཀྱང་ཁེངས་པ་བསླབ་ཅིང་
གོམས་པར་བྱའོ་ཞེས་བརྗོད་ནས། རང་གི་གྲོགས་མོ་མཛའ་བོ་ཡིན་པ་ལྟར་བྱས་ནས་སྡོད་བཅུག་པ་
ནི་གྲོགས་མོ་མཛའ་བོའི་གནས་སུ་བཀོད་པ་སྟེ། །དེ་ལ་བུ་མོ་དེས་ཁེངས་པའི་ང་རྒྱལ་གྱིས་ཆགས་པ་
དང་རྗེས་སུ་མི་མཐུན་པའི་རྣམ་འགྱུར་སྨིན་མ་འཁྱོག་ཅིང༌།མིག་ཡོན་པོར་བལྟ་བ་དང་། མཆུ་གཡོ་
313

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བ་ལ་སོགས་པ་བྱེད་དོ་བྱ་བ་དེ་ལྟ་བུའི་ཁེངས་པ་བདག་པོ་ལ་བྱ་མི་ནུས་པར་ཆགས་པའི་སེམས་མི་
བཟོད་པ་དེ་བདག་པོའི་ཤེས་ཤིང་གསལ་བར་བྱེད་ལ། རྒྱུ་དེས་འདི་འདི་ལྟར་བདག་ལ་མཛའ་བ་
ཆེན་པོའི་དབང་དུ་ཆུར་པ་ཞིག་གོ་སྙམ། བརྩེ་ཞིང་དུང་བས་དུས་རྟག་ཏུ་འགྲོགས་པ་ཐོབ་པར་འགྱུར་
བའི་ཐོབ་བྱེད་ཀྱི་བྱ་བ་དེ་ལྟ་བུ་རྒྱུ་དང༌། རྟག་ཏུ་འགྲོགས་པ་ཐོབ་པ་འབྲས་བུར་གྱུར་པའི་ཕྱིར། འདི་
ནི་འཐོབ་བྱའི་ལས་ཀྱི་རྒྱུ་བྱ་བ་ལ་ལྟོས་པ་ཡིན་། །འབད་པས་འགྲུབ་དུས་མེད་པའི་འཇིག་རྟེན་གྱི། །
དོན་མེད་བྱ་བས་རང་སེམས་སུན་ཕྱུང་བས། །དེ་ནི་ངེས་པར་འབྱུང་བའི་བློས་བསྐུལ་བའི །ཐབས་
མཁས་ཟབ་མོའི་རྣལ་འབྱོར་སྒོམ་པར་བྱ།།
ལྔ་པ་ཤེས་བྱེད་ཀྱི་རྒྱུ་ལ དང་པོ་ཕྱི་དུས་གོ་བ་ཤེས་བྱེད་ཀྱི་རྒྱུ་ནི།ཉི་མ་ནུབ་འགྱུར་ཟླ་བ་
་ཡང་ངེས་ཀ
མཛེས། །འདབ་ཆགས་རྣམས་ནི་གནས་སུ་སོང༌། །ཞེས་པ་འདི་ཡང་དུས་ཀྱི་སྐབས །གོ་བར་བྱེད་
པ་ལེགས་པ་ཉིད། །ཉི་མ་ནི་ཆུ་ལྷའི་ཕྱོགས་སུ་ནུབ་པར་གྱུར་ཅིང༌།ཟླ་བ་འདོར་བར་གསལ་བའི་
མཛེས་པ་ངོམ་པ་དང༌། འདབ་ཆགས་བྱའི་རིགས་རྣམས་ནི་རང་རང་གི་ཚང་གནས་སུ་ཉལ་བ་ལ་
སོང་ངོ་།རྒྱུ་བྱ་བའི་ངོ་བོ་དེ་ཙམ་བརྗོད་པའིཤུགས་ལས སྲོད་དུས་ཀྱི་གནས་སྐབས་འཁྲུལ་མེད་དུ
གོ་ཞིང་ཤེས་པར་བྱེད་པས་ཤིན་ཏུ་ལེགས་པའི་རྒྱན་ཉིད་དོ། །ནམ་མཁའི་གླང་པོ་སྔོ་བསངས་ལང་
ལིང་གཡོ། །སྒྲ་སྐད་བརྒྱ་པའི་མགྲིན་རྔ་དར་དིར་ལྡིར། །རྒྱ་མཚོའི་གོས་ཅན་མར་གད་ཞུན་མས་
ཚེམས་རེའུ་སེང་གསར་པ
མདངས། །མི་རྣམས་ནེའུ་སེང་གསར་པའི་དཔལ་ལ་ཆགས། །
དེ་ནས་ནང་ཤེས་བྱེད་ཀྱི་རྒྱུ་ནི། གྲོགས་མོ་འདོད་པས་གཟིར་བའི་ཡིད་དང༌། ཟླ་བའི་ཟེར་
གྱིས་མི་བཟློག་ཅིང་། །ཙནྡན་ཆུ་ཡིས་མི་བཟོད་པ། །ལུས་ཀྱི་དྲོད་ཀྱིས་ལེགས་པར་རྟོགས །ཞེས་
པའི་སྦྱོར་བ་རྣམས་ལ་ནི། །ཡིད་འོང་ཤེས་བྱེད་རྒྱུ་དག་མཚོན། ཀྱེ་གྲོགས་མོ་ཀྱི་ཡིད་འདོད་པས་
གཟིར་བ་ཤེས་བྱར་གྱུར་པ་འདི་ནི་ཟླ་བའི་འོད་ཟེར་བསིལ་བས་ཀྱང་མི་ཟློག་ཅིང་ཙནྡན་གྱི་ཆུ་ཡིས་
ཀྱང་སེལ་བར་མི་བཟོད་པ། ལུས་ཀྱི་དྲོད་འདོད་པའི་ཆོས་སུ་འབར་བ་འདིས་ལེགས་པར་རྟོགས་པ་
ལ་བར་མ་བཟད་།
སྟེ་རྟོགས་སླའོ་ཞེས་པའི་ཚིག་གི་སྦྱོར་བ་སྙན་ངག་མཁན་རྣམས་ཀྱི་ཡིད་དུ་འོང་བའི་རྒྱན་ཤེས་བྱེད་ཀྱི
རྒྱུ་དུ་མ་ཡོད་པ་རྣམས་གཞུང་འདིར་དཔེར་བརྗོད་གཉིས་པོ་འདིས་མཚོན་ཅིང་ཤེས་པར་བྱ་བ་དང༌།
314

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
རང་ཉིད་ཀྱིས་ཀྱང་སྦྱར་བར་བྱའོ་ཞེས་། །མནོས་པའི་ཁྲིམས་ཀྱི་རང་རྒྱུད་མི་སྡོམ་ཞིང༌། །རྒྱུ་
འབྲས་ཕྱོགས་ལ་སྤང་བླང་རྡུལ་ཙམ་མེད། །དམ་པའི་ཆོས་ལ་ཡིད་ཟུར་མི་འཕྲེང་བ། །ཀྱེ་མ་དེང་ཡང་
མི་དམར་འདི་འདྲ་འདུག།
གཉིས་པ་དངོས་མེད་རྒྱུ་ལ་གསུམ། འཆད་པར་དམ་བཅའ་བ། རྒྱུ་དངོས་པོ་བཤད་པ།
དོན་བསྡུ་བའོ། །དང་པོ་ནི། དངོས་མེད་རྒྱུ་ནི་ཡིད་འཕྲོག་པ། །འགའ་ཞིག་རབ་ཏུ་བསྟན་པར་བྱ། །
དགག་ཚིག་གི་སྒོ་ནས་སྙན་ངག་གི་སྐབས་འདིར་དངོས་པོ་མེད་པ་ཡང་ཡིན་ལ་རྒྱུ་ཡང་ཡིན་པས།
དངོས་མེད་ཀྱི་རྒྱུ་ཞེས་གྲགས་པ་ཡིད་འཕྲོག་པའི་ཉམས་དང་ལྡན་པ་འགའ་ཞིག་དཔེར་བརྗོད་དེ་
བསྟན་པར་བྱའོ །གཉིས་པ་རྒྱུ་དངོས་བཤད་པ་ལ། རྒྱུ་མེད་པས་འབྲས་བུ་ཡོད་པ་སྐྱེད་པ། རྒྱུ་མེད་
པས་འབྲས་བུ་ཡང་མེད་པ་སྐྱེད་པ་གཉིས་ཀྱི། དང་པོ་ལ་ཡང་བཞི་ལས། དང་པོ་སྔ་ན་མེད་པའི་བྱེད་
པ་པོའི་རྒྱུ་ནི། རིག་པ་རྣམས་ནི་མ་གོམས་དང༌། །བློ་ལྡན་རྣམས་དང་མ་འགྲོགས་དང༌། །དབང་པོ་
རྣམས་ནི་མ་བསྡམ་པས། །མི་རྣམས་རབ་ཏུ་གདུང་བར་གྱུར། །རིག་པའི་གནས་རྣམས་ལ་ནི་མ་སྦྱང་
ཤིང་མ་གོམས་པ་དང༌།བློ་ལྡན་བསྟན་བཅོས་ཤེས་པའི་མཁས་པ་རྣམས་དང་མ་འགྲོགས་པ་དང༌།
དབང་པོ་རྣམས་ཡུལ་ལ་འཇུག་པ་དག་ནི་བསྡམ་པས།དེ་རྣམས་ཀྱིས་ཉེས་པ་སྐྱེད་པའི་རྒྱུས་མི་
རྣམས་འགྱོད་ཅིང་སྡུག་བསྔལ་བས་རབ་ཏུ་གདོང་བར་གྱུར་ཏོ། །རྒྱུ་སྔ་ན་བྱས་པ་མེད་པ་དངོས་མེད་
དེ་རྣམས་ཀྱི་འབྲས་བུ་སྡུག་བསྔལ་དངོས་པོར་གྱུར་པ་སྐྱེད་པས་སྔ་ན་མེད་པའི་བྱེད་རྒྱུའོ། །བསླབ་
པའི་མཚམས་ལས་མ་འདས་ཤིང༌། །མི་དགེའི་བྱ་བ་མ་སྤྱད་པར། །གྲོགས་པོ་ངན་པར་མ་འགྲོགས་
པའི།།བསྐལ་བཟང་རྣམས་ནི་ཡིད་རབ་དྭངས། །
གཉིས་པ་ཞིག་ནས་མེད་པའི་བྱེད་ནི། འདོད་པའི་གཏམ་གྱིས་མྱོས་པ་སོང༌། །ལང་ཚོ་
ཡི་ནི་རིམས་དག་ཉམས། །རྨོངས་པ་ཟད་ཅིང་སྲེད་པ་འཕོས། །བསོད་ནམས་གནས་ལ་ཡིད་དག་
བྱས། །སྔར་འདོད་པའི་གཏམ་གྱིས་ཡིད་མྱོས་པར་འགྱུར་བ་ནི་ཞི་བར་བར་ཆད་དུ་འགྱུར་བ་དེ་ཡང་
སོང་སྟེ་མེད། ལང་ཚོ་དར་ལ་བབ་དུས་ཆགས་པས་གདུང་བར་བྱེད་པའི་རིམས་ནད་དུ་གྱུར་པ་དེ་
ཡང་ཉམས་ཤིང་བྲལ། འཁོར་བ་ལ་ཕྱིན་ཅི་ལོག་ཏུ་འཛིན་པའི་རྨོངས་པ་ཡང་ཟད་ཅིང་ཞིག །ཆགས་
315

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཡུལ་མཛེས་ལྡན་མ་ལ་སྲེད་པ་སྟེ་ཆགས་པའང་འཕོས་ཏེ་ཉམས བསོད་ནམས་ཀྱི་གནས་ཞི་བ་
ཆགས་བྲལ་གྱི་ཆོས་ལ་ཡིད་རྩེ་གཅིག་ཏུ་བྱས་བཞག་པའོ་ཞེས་སྔར་ཡོད་ཞིག་པའི་དངོས་མེད་དེ།
འབྲས་བུ་ཆོས་ཀྱི་བློ་དངོས་པོར་གྱུར་པ་བསྐྱེད་པས། ཞིག་ནས་མེད་པ་བྱེད་པ་པོའི་རྒྱུའོ། །ཟག་
བཅས་ཉོན་མོངས་སྒྲིབ་པ་ཡོངས་སུ་བྲལ། །རྣམ་རྟོག་མཚན་མའི་འཛིན་པ་དབྱིངས་སུ་ཞི། །འབྱུང་
འདུས་གཟུགས་ཀྱི་ཕུང་པོ་འོད་དུ་དེངས།།འཕོ་ཆེན་དྭངས་མའི་སྐུར་གྱུར་བཻ་རོ་རྗེ།།
གསུམ་པ་ཕན་ཚུན་མེད་པའི་བྱེད་རྒྱུ་ནི། ནགས་ཚལ་འདི་དག་ཁྱིམ་མ་ཡིན། །ཆུ་ཀླུང་འདི་
དག་བུད་མེད་མིན། །རི་དྭགས་འདི་དག་བུ་ཚ་མིན། །དེ་ཕྱིར་བདག་ནི་ཡིད་དགའ་།ནགས་ཚལ་
ཡིད་དུ་འོང་བ་འདི་དག་སྐྱོན་གྱི་རང་བཞིན་ཁྱིམ་དེ་མ་ཡིན་ཞིང་ཆུ་ཀླུང་གྱ་གྱུར་འབབ་པ་འདི་དག་
འདོད་པའི་ཡུལ་བུད་མེད་མིན་ལ། རི་དྭགས་རྒྱུ་བ་འདི་དག་འཆིང་བའི་རང་བཞིན་བུ་དང་ཚ་བོ་མིན་
པ་དེའི་ཕྱིར་བདག་ནི་ཡིད་དགའ་འོ་ཞེས་ཁྱིམ་ལས་ཡིད་བྱུང་བའི་ཆགས་བྲལ་འགའ་ཞིག་གིས་སྨྲས་
ལྟར་བྱས་པ་སྟེ། འདིར་ནགས་ཚལ་ནི་ཁྱིམ་མ་ཡིན་ལ།ཁྱིམ་ནི་ནགས་ཚལ་མིན་པ་སོགས་ཕན་ཚུན་
ཡིན་པ་མེད་པའི་རྒྱུ་དངོས་མེད་དེ།འབྲས་བུ་དགའ་བ་དངོས་པོ་སྐྱེད་པས་ཕན་ཚུན་མེད་པའི་བྱེད་པ་
པོ་རྒྱུའོ། །ཆུ་གཙང་འདི་དག་ཇ་ཆང་བཏུང་བ་མིན། །རྡོ་དང་ལྡུམ་བུ་བཟའ་བཅའི་ཟས་ཀྱང་མིན། །
རྩྭ་ཆུན་བཀྲམ་པ་དར་འབོལ་གདན་མིན་པས། །ཤིན་སྦྱང་ཐོབ་པའི་དྲང་སྲོང་བདག་ལུས་བདེ། །
Mན་སྦྱང་བར
བཞི་པ་སྤངས་ནས་མེད་པའི་བྱེད་རྒྱུ་ནི། ཤིན་ཏུ་མ་བརྟགས་སྤྱོད་ངན་ནི། །འཕགས་པ་
རྣམས་ལ་ཡོད་མ་ཡིན། །དེ་ཕྱིར་འདི་དག་རྣམས་ཀྱི་ནི། །ཕུན་ཚོགས་ཐམས་ཅད་རྟག་ཏུ་འཕེལ། །
སྤང་བླང་གི་གནས་ལ་ཤིན་ཏུ་མ་བརྟགས་པའི་གྱ་ཚོམས་སུ་སྤྱོད་པ་ངན་པའི་རིགས། འཕགས་པ་སྟེ་
དམ་པའི་སྐྱེས་བུ་རྣམས་ལ་ཡོད་པ་མ་ཡིན་ཏེ། བྱ་བ་གང་ཡང་བརྟགས་ཤིང་དཔྱད་ནས་བྱེད་པ་དེའི་
ཕྱིར།དེ་རྣམས་ཀྱི་འདི་ཕྱིའི་ཕུན་ཚོགས་ཐམས་ཅད་དུས་རྟག་ཏུ་འཕེལ་ཞིང་རྒྱས་པར་འགྱུར་རོ། །མ་
བརྟགས་སྤྱོད་ངན་སྤངས་ནས་མེད་པའི་རྒྱུ་དེས་འབྲས་བུ་ཕུན་ཚོགས་བསྐྱེད་པར་བྱེད་པས་སྤངས་
ནས་མེད་པའི་རྒྱུའོ།།ཞེན་པའི་ཡུལ་དུ་གྱུར་པའི་ཁྱིམ་དང་ནི།།རྣམ་གཡེང་འཆིང་བར་བྱེད་པའི་ནོར་
རྫས་རྣམས། །དྲང་སྲོང་ཞི་བར་གནས་ལ་ནམ་ཡང་མེད། །རྣམ་ཀུན་ཕན་བདེའི་འབྲས་བུའི་དཔལ་
316

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ཡང་ཐོབ། །
གཉིས་པ་རྒྱུ་དངོས་མེད་ཀྱིས་འབྲས་བུ་དངོས་མེད་སྐྱེད་པ། བཟློག་པ་སྐྱེད་བྱེད་ཀྱི་རྒྱུ་ནི།
སྐྱེད་ཚལ་ས་ཧ་ཀཱ་ར་རྣམས། །སྙེ་མ་མ་འཁྲུངས་པ་མིན་ན། །འགྲོན་པོ་རྣམས་ཀྱི་བུད་མེད་ནི། །ཏིལ་
བཅས་ཁྱེར་ཆུ་སྦྱིན་བྱར་འགྱུར །སྐྱེད་མོའི་ཚལ་གྱི་ས་ཧ་ཀཱ་ར་སྟེ། ཙུ་ཏའི་ཨ་མྲ་རྣམས་ནི་དོན་
གཅིག་མིང་གི་རྣམ་གྲངས་ཏེ། དེ་ལ་སྙེ་མ་མ་འཁྲུངས་པ་མིན་ན་ཏིལ་འཁྲུངས་པ་ཡིན་ན་འགྲོན་པོའི་
བུད་མེད་བྲལ་བས་ཉེན་པ་རྣམས་ཀྱིས་མཐོང་བའི་རྐྱེན་གྱིས་རྒྱ་གར་བའི་ཡུལ་ལུགས་ལྟར་ཤི་བ་
རྣམས་ལ་ཏིལ་དང་བཅས་པའི་ཁྱོར་ཆུ་སྦྱིན་པ་ཡིན་པས་དེ་ལྟར་སྦྱིན་བྱ་སྟེ་བུད་མེད་དེ་འཆི་བར་
འགྱུར་རོ་ཞེས། མ་འཁྲུངས་པ་མིན་ན་ཞེས་དགག་ཚིག་གི་དབང་གིས་རྒྱུ་དངོས་མེད་དུ་བཞག་པ་
དེས་འབྲས་བུ་འཆི་བ་དངོས་མེད་སྐྱེད་པས་དངོས་མེད་ཀྱི་བྱེད་རྒྱུའོ། །ཉན་ཐོས་ལམ་ལ་གནས་པའི་
དགེ་སྦྱོང་འགལ། །ཞི་བའི་དགོངས་པ་མ་འཁྲུངས་པ་མིན་ན། །འགྲོ་མང་བརྩེ་བས་འདོར་བའི་
གཅིག་པུ་ཉིད།།ལྷག་མེད་མྱང་འདས་དབྱིངས་སུ་སྙོམས་པར་ཞུགས། །
གསུམ་པ་དོན་བསྡུ་བ་ནི།ཡོད་དང་མེད་པའི་རང་བཞིན་གྱིས། །འབྲས་བུ་སྐྱེད་པ་དག་ལ་
འདིར། །སྔོན་མེད་ལ་སོགས་རང་བཞིན་གྱི། །དངོས་པོ་ཡི་ནི་རྒྱུ་ཉིད་དོ། །ཡོད་པ་བསྒྲུབ་པའི་རང་
བཞིན་དུ། །མེད་པ་དགག་པའི་རང་བཞིན་གྱི་འབྲས་བུ་སྐྱེད་པར་བྱེད་པའི་རྒྱུ་སྔོན་མེད་དང་སྟེ་སྔ་ན་
མེད་པའི་སོང་དངོས་སུ་བསྟན་པའི་འབྲས་བུ་དངོས་པོའི་དང་། ཤུགས་ལས་དངོས་མེད་ཀྱི་
དང་བཅས་པ་བསྟན་པའོ །
གསུམ་པ་མཚར་བའི་ལ་གཉིས། །མིང་གིས་དབྱེ་བ་དང༌།སྦྱོར་བའི་དངོས་པོའོ །དང་
པོ་ནི། རིང་འབྲས་དེ་དང་ལྷན་ཅིག་སྐྱེས། །དེ་བཞིན་འབྲས་མ་ཐག་སྐྱེས་དང༌། །རིགས་མིན་རིགས་
པ་བྱེད་ཅེས་པ །མཚར་བའི་རྣམས་གྲངས་མེད་། །འདི་དག་སྦྱོར་བའི་ལམ་རྣམས་ལ། །ཕལ་
བའི་འཇུག་པ་ལ་བརྟེན་པ། །ཤིན་ཏུ་མཛེས་པ་དག་མཐོང་སྟེ། །འདི་ཡི་དཔེར་བརྗོད་འཇིག་རྟེན་ན། །
རིམ་གྱིས་འཆད་པར་འགྱུར་བ་རིང་འབྲས་ཀྱི་རྒྱུ་དང༌།ལྷན་ཅིག་སྐྱེས་པའི་རྒྱུ་དང༌། དེ་བཞིན་འབྲས་
བུས་སྔོན་དུ་སྐྱེས་ནས་རྒྱུ་དེ་མ་ཐག་སྐྱེས་པ། འབྲས་མ་ཐག་སྐྱེས་ཀྱི་རྒྱུ་དང༌། རིགས་མིན་ཀྱི་རྒྱུ་དང༌།
317

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
རིག་པ་བྱེད་ཅེས་པ་འོས་པའི་རྒྱུ་སོགས་འཇིག་རྟེན་ན་རབ་ཏུ་གྲགས་པའི་རྒྱུ་དང་མི་མཐུན་པ་སྔོན་
མེད་པ་ངོ་མཚར་བའི་རྒྱུ་ནི་སྤྲོས་ན་གྲངས་མེད་དོ། །འདི་དག་ཚིག་གི་སྦྱོར་བའི་ལམ་སྙན་ངག་རྣམས་
ལ་རྒྱུ་འབྲས་ཕལ་པ་ཡོངས་སུ་མ་གྲགས་པ་ཡང་སྐབས་འདིར་འཇུག་པ་ལ་བརྟེན་པ་ཤིན་ཏུ་མཛེས་
པ་དག་མཐོང་སྟེ། དེ་དཔེར་བརྗོད་པ་ཇི་ལྟར་ཞེ་ན་ཞེས་པའོ །གཉིས་པ་སྦྱོར་བའི་དངོས་པོ་ལས།
དང་པོ་རིང་འབྲས་ཀྱི་རྒྱུ་ནི།ལུས་ཅན་ཁྱོད་མིག་ཟུར་ཅེས་པ།།རྒྱལ་བྱེད་ལུས་སྐྱེས་དག་གི་མཚོན།།
གང་དེ་གཞན་ལ་རབ་འཕངས་པ། །དེ་ཡིས་བདག་གི་ཡིད་ཀྱང་བཅོམ། །ཀྱེ་ལུས་ཅན་མ། ཁྱོད་ཀྱི་
མིག་ཟུར་ཞེས་མིང་དུ་བརྟགས་པ། འགྲོ་བ་ཀུན་ལས་རྒྱལ་བར་བྱེད་ནུས་པ། ལུས་སྐྱེས་འདོད་པ་
མཚོན་ཆར་གྱུར་པ་གང་དེ་གཞོམ་བྱ་སྐྱེས་པ་གཞན་ལ་རབ་ཏུ་འཕངས་པ་དེ་ཡིས ཆེད་དུ་མ་བྱེད་པ་
བདག་ཡིད་ཀྱང་བཅོམ་མོ། །མཚོན་ཆ་ནི་གང་ལ་འཕངས་པ་དེ་འབིག་པ་ཡིན་པ་ལ། འདིས་རིང་དུ་
གནས་པ་གཞན་ཡང་བཅོམ་པ་མཚར་ཆེ་བས་རིང་འབྲས་ཀྱི་རྒྱུའོ །སྣང་སྲིད་ཟིལ་གྱིས་གནོན་པའི་
རིག་འཛིན་དེས། །ནག་ཕྱོགས་གདུག་ཅན་དམ་རྒྱས་གཟིར་བའི་ཚེ། །དཀར་ཕྱོགས་སྐྱོངས་བའི་ལྷ་
ཀླུའི་ཚོགས་འགའ་ཞིག།ཁེངས་ཤིང་དྲེགས་པར་སྤྱོད་པའི་སྤོབས་པ་ཞུམ།།གཉིས་པ་རྒྱུ་འབྲས་ལྷན་
ཅིག་པ་། སྐྱེ་བུ་ལུས་ཀྱིས་ཀྱིས་མྱོས་པའི །རྣམ་འཕྲུལ་སྣ་ཚོགས་ལྷན་ཅིག་ཉིད། །བུད་མེད་
རྣམས་ལ་བུ་མོ་ནི། །ཡོངས་སུ་ནུབ་པའི་ན་ཚོད་སྐྱེས། །སྐྱེས་བུ་ཞིག་ལུས་སྐྱེས་ཏེ་འདོད་པས་མྱོས་
རྣམས་ལ་བུ་མ་ན། །ཡངས་སུ་ནུབ་
པའི་རྣམས་འཕྲུལ་སྣ་ཚོགས་ལྷན་ཅིག་པ་ཉིད་དུ་བུད་མེད་རྣམས་ལ་བུ་མོ་གཞོན་ནུ་མའི་གནས་
སྐབས་ཡོངས་སུ་ནུབ་པའི་མཐར་འདོད་པ་བསྟེན་རན་གྱི་ན་ཚོད་དར་ལ་བབ་པ་སྐྱེས་། །རྒྱུས་
འབྲས་དུས་མཉམ་དུ་སྐྱེས་པ་ལྷན་ཅིག་པའི་མཚར་བའི་རྒྱུའོ །སྔོན་ཚེ་འཕགས་ཡུལ་ཝ་ར་ཎ་སི་རུ །
སྟོན་པས་བདེན་བཞིའི་ཆོས་འཁོར་བསྐོར་བའི་།ཡིད་ཅན་འདུས་པ་མང་པོས་ཁྱིམ་སྤངས་། །
རབ་ཏུ་བྱུང་ཞིང་འབྲས་བུ་བཞི་ཡང་ཐོབ། །གསུམ་པ་འབྲས་བུ་སྔ་བའི་རྒྱུ་ནི། སྔར་ཉིད་རི་དྭགས་
མིག་ཅན་མའི། །ཆགས་པའི་རྒྱ་མཚོ་རྒྱས་པར་གྱུར། །ཕྱིས་ནས་འོད་ཟེར་རབ་འཕྲོ་བའི། །ཟླ་བའི་
ཡི་ནི་དཀྱིལ་འཁོར་ཤར།།རྒྱུའི་སྔར་ཉིད་དུ་རི་དྭགས་མིག་ཅན་མཛེས་མ་རྣམས་ཀྱི་ཆགས་པ་སྐྱེས་བུ་
འདོད་པའི་རྒྱ་མཚོ་རྒྱས་པ་འབྲས་བུར་གྱུར་པ་བྱུང་ཞིང༌། དེའི་ཕྱིས་ནས་འོད་དཀར་དང་བསིལ་ཟེར་
318

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
འཕྲོས་བཞིན་པའི་ཟླ་བའི་དཀྱིལ་འཁོར་ཤར་བ་རྒྱུར་གྱུར་པ་བྱུང་བས་ལས་འབྲས་བུ་སྔ་བ་མཚར་
བའི་རྒྱུའོ །སྡོམ་གསུམ་ལྡན་པའི་རྡོ་རྗེས་འཛིན་པ་འགས།།སྔོན་དུ་རིག་པ་འཛིན་པའི་མྱུ་གུ་བསྐྱེད།།
དེ་ནས་སྔགས་པའི་མཚན་འཛིན་ལྟ་སྒོམ་གནད།།རིམ་གྱིས་བསླབས་ལྕང་ལོའི་ཁུར་ཀྱང་འཛིན། །
བཞི་པ་རིགས་མིན་གྱི་རྒྱུ་ནི། ལྷ་གཅིག་ཁྱོད་ཀྱི་ཞབས་གཉིས་པོ། །དམར་བའི་ཉི་གཞོན་
ལ་རེག་པས །རྒྱལ་པོ་རྣམས་ཀྱི་ལག་པ་ཡི། །པདྨ་ཟུམ་པར་བྱེད་པ་ཅི། །ཀྱེ་ལྷ་གཅིག་ཁྱོད་ཀྱི་
ཞབས་མཐིལ་གཉིས་པོ་དམར་བའི་ཉི་མ་གཞོན་ནུ་འདི་ལྟ་བུ་རེག་པས་རྒྱལ་པོ་གཞན་རྣམས་ཀྱི་
ལག་པའི་པདྨ་ཐལ་མོ་ཟུམ་པར་བྱེད་པ་ཅི་སྟེ། འདིར་ཉི་མ་དང་པདྨ་བཏགས་པ་བ་ཡིན་ཀྱང༌།ཉི་
མས་པདྨ་ཟུམ་པར་བྱེད་པ་རིགས་པ་མིན་པ་མཚར་བའི་རྒྱུའོ། །རྒྱལ་དབང་པདྨའི་གདུང་འཚོབ་
གཏེར་ཆེན་རྗེའི། །མཁྱེན་བརྩེ་ནུས་པ་འབར་བའི་མཚོན་ཆ་འདི། །སྙིགས་དུས་སྐལ་དམན་འགྲོ་ལ་
བཏབ་པས་ཀྱང༌། །ཕན་དང་བདེ་བའི་དགའ་སྟོན་སྟེར་འདི་མཚར།།
ལྔ་པ་རིགས་པའི་རྒྱུ་ནི། ཁྱོད་ཀྱི་ཞབས་སེན་ཟླ་བ་ཡི། །འོད་ཟེར་ཀུན་ད་མེད་རྣམས། །
ས་སྐྱོངས་རྣམས་ཀྱི་ལག་པ་ཡི། །པདྨ་ཟུམ་པར་བྱེད་ལ་དབང༌། །ལྷ་ཁྱོད་ཀྱི་ཞབས་ཡིན་མཆོག་ཏུ་
མཛེས་པའི་ཟླ་བ་འདིའི་འོད་ཟེར་ཀུན་ད་དྲི་མ་མེད་པའི་མདངས་འཕྲོ་བ་དེ ས་སྐྱོང་བ་རྒྱལ་ཕྲན་
རྣམས་ཀྱི་ལག་པའི་པདྨ་ཐལ་མོ་ཟུམ་པར་བྱེད་ལ་དབང་ངོ་ཞེས་བཏགས་པའི་ཟླ་བས་པདྨ་ཟུམ་པར་
བྱེད་རིགས་ཤིང་མཚར་བས་ན་རིགས་པའི་རྒྱུའོ །ནེའུ་སེང་མཛེས་པ་བེེ་ཌཱུར་ཞུན་མའི་མདངས། །
རྐང་འཐུང་གཞོན་ནུའི་དྲ་བས་ཡོངས་སུ་བསྐོར །གཉིས་སྐྱེས་སྐད་སྙན་མང་པོའི་གླུ་དབྱངས་ལེན།།
སྐྱེད་ཚལ་པདྨས་བརྒྱན་འདི་ཉམས་རེ་དགའ། །
གསུམ་པ་དོན་བསྡུ་བ་ནི།ཞེས་པ་རྒྱུ་ཡི་རྣམ་རྟོག་གི །ལུགས་ནི་འདི་འདྲ་དག་ཏུ་བསྟན།།
ཞེས་པ་རྒྱུའི་རྒྱན་གྱི་རྣམ་རྟོག་གི་ལུགས་ནི། དབྱེ་བ་གསུམ་ནང་གསེས་དང་བཅས་པ་འདི་འདྲ་བ་
དག་ཏུ་བསྟན་ཏོ།།
བཅུ་བཞི་པ་ཕྲ་མོའི་རྒྱན་ལ་གཉིས། མཚན་ཉིད་དང་དཔེར་བརྗོད་། །དང་པོ་ནི། ཟུར་
དང་རྣམ་པས་མཚོན་པའི་དོན། ཕྲ་ཕྱེར་ཕྲ་མོ་ཞེས་པར་བཞེད། བློ་སྔོན་དུ་བཏང་བའི་ལུས་ཀྱི་
319

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བརྡའམ ཐབས་སམ་ཟུར་གྱིས་སྟོན་པ་ཕྲ་མོ་དང༌།བློ་སྔོན་དུ་བཏང་བ་མིན་ཡང་ནང་སེམས་ཀྱིས་
འགྱུར་བ་ལུས་ཉམས་སུ་ཐོན་པ་རྣམ་པ་ཕྲ་མོ་ལས་མཚོན་དོན་ཤེས་ཏེ་བླང་དོར་ལ་འཇུག་པ་ནི་ཕྲ་
བའི་ཕྱིར་ཕྲ་མོའི་རྒྱན་ཞེས་པར་བརྗོད་དོ།།
དང་པོ་ཟུར་གྱི་ཕྲ་མོ་ནི། ནམ་ཞིག་འུ་ཅག་འགྲོགས་འགྱུར་ཞེས། །ཚོགས་སུ་བརྗོད་པར་
མ་བཟོད་པའི། །མཛའ་བོ་རིག་ནས་བུད་མེད་ཀྱིས། །རྩེ་དགའི་པདྨ་ཟུམ་པར་བྱས། །དུས་ནམ་ཞིག་
ན་འུ་ཅག་གཉིས་ལྷན་ཅིག་ཏུ་འགྲོགས་པར་འགྱུར་ཞེས།མང་པོའི་ཚོགས་དབུས་སུ་ངོ་ཚ་ནས་བརྗོད་
མ་བཟོད་པའི་མཛའ་བོའི་བསམ་པ་དེ།བུད་མེད་ཤེས་རིགས་ཅན་གྱིས་རིག་ནས་ལག་པས་པདྨ་
ཟུམ་པའི་བརྡ་ཙམ་བསྟན་།དེ་བཤད་པ་ནི། ལུས་སྐྱེས་དག་གིས་གཟིར་བ་ཡི། །མཛའ་བོ་དབུག་
དབྱུང་འདོད་པ་ཡིས །པདྨ་ཟུམ་པར་བྱས་པ་ལས །འདིར་ནི་མཚན་མོ་འགྲོགས་པར་བསྟན། །
ལུས་སྐྱེས་ཏེ་འདོད་པ་དག་གིས་གཟིར་བའི་མཛའ་དབུག་དབྱུང་བར་འདོད་པ་ཡིས། བུད་མེད
དེས་ལག་པས་པདྨ་ཟུམ་པའི་བརྡ་བྱས་པ་ལས། འདིར་ནི་པདྨ་ཟུམ་དུས་ཀྱི་མཚན་མོ་འགྲོགས་པར་
བསྟན་པ་ཡིན་། །སྔོན་ཚེ་བསྟན་པའི་སྒྲོན་མེ་ཨ་ཏི་།བོད་དུ་ཐོག་མར་ཕེབས་སྐབས་རྒྱ་ནག་གི
ཧ་ཤང་འགའ་དང་འཕྲད་སྐབས་ཚིག་གི་བརྡས། །མ་འཕྲོད་འཁར་གསིལ་གླེང་ལ་ལན་གསུམ་
བསྐོར།།
གཉིས་པ་རྣམ་པའི་ཕྲ་མོ་ནི།གླུ་ཡི་མདུན་སར་ཁྱོད་ལ་མིག །གཏད་པས་གདོང་གི་ཆུ་སྐྱེས་
དེར། །ཆགས་པ་འབར་ཞིང་རྒྱས་པ་ཡི། །མཛེས་པ་ཅིར་ཡང་བྱུང་བར་གྱུར། །སྐྱེ་བོ་མང་པོ་གླུ་གར་
གྱི་བྱ་བ་རྩོམ་པའི་འདུན་སར། བདག་གི་མིག་ཁྱོད་ལ་གཏོད་པ་སྟེ་བལྟས་པ་དེའི་སྐབས་སུ་ཁྱོད་ཀྱི་
གདོང་གི་ཆུ་སྐྱེས་ལ་ཆགས་པ་འབར་ཞིང་རྒྱས་པའི་མཛེས་པ་ཅིར་ཡང་བྱུང་བར་གྱུར་པ་མཐོང་། །
དེ་བཤད་པ་ནི། འདིར་ཡང་རང་བཞིན་མ་བརྗོད་པར། །དགའ་བའི་དགའ་སྟོན་འདོད་པ་གང༌། །
ངེས་པར་གནས་པ་ཉིད་གྱུར་པ། །ཕྲ་མོ་ཉིད་ལས་བརྒལ་མ་ཡིན། །འདིར་ཡང་རང་བཞིན་ཏེ་དེའི་ཚེ་
ངས་པར་ག
ཁྱོད་ཀྱི་རྒྱུད་ལ་འདོད་ཆགས་དྲག་པོ་སྐྱེས་འདུག་ཅེས་གསལ་བར་མ་བརྗོད་པར། དགའ་བའི་དགའ་
སྟོན་འཁྲིག་བདེ་འདོད་པའི་སྐྱེས་ཕྲན་ཕོ་མོ་དག །ཆགས་པ་རྒྱུད་ལ་ངེས་པར་གནས་པ་ཉིད་དུ་གྱུར་
320

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
པ་དེ། གདོང་པ་འབར་ཞིང་རྒྱས་པའི་མཛེས་པ་མཐོང་ཞེས གདོང་པའི་རྣམ་འགྱུར་ཙམ་གྱིས་
ཆགས་པ་གོ་བར་བྱེད་པ་མཚོན་བྱེད་ཀྱི་རྣམ་པ་ཕྲ་བས། ཕྲ་མོའི་བདག་ཉིད་ལས་བརྒལ་བ་མ་
ཡིན་ནོ། །ཁམས་དབུས་བླ་མའི་གསུངས་འཕྲོས་ཁམས་ཕྱོགས་སུ །དགེ་སློང་བཟང་པོ་ཡོད་དམ་
དྲིས་པའི་ལན། །ཁམས་སུ་དམར་ཚོས་མེད་པོ་མེད་པའི་ཕྱིར། །འདི་འདྲའི་དགེ་སློང་བཟང་པོ་མེད་
ཅེས་ཞུས། །
བཅོ་ལྔ་པ་ཆའི་རྒྱན་ལ་གཉིས། མཚན་ཉིད་སྤྱིར་བསྟན།དབྱེ་བ་དཔེར་བརྗོད་པའོ །དང་
པོ་ནི།ཆ་ནི་ཆ་ཡི་དངོས་པོ་ཡིས། །རང་བཞིན་ངེས་པར་གསལ་བ་སྒྲིབ། །དཔེར་བརྗོད་ཉིད་ཀྱིས་
འདི་ཡི་ནི། །རང་བཞིན་ངེས་པར་གསལ་བར་བྱ། །ཆ་ནི་དངོས་པོའི་རང་བཞིན་མི་མཛེས་པའི་སྐྱོན་
མཚང་གི་རྣམ་པའི་ཆ་ཤས་ཞིག་ངང་གིས་གསལ་བར་གྱུར་པ་སྒྲིབ་བྱ།དེ་བསྒྲུབ་པའི་ཕྱིར་དུ་དེ་དང་
རྣམ་པ་མཐུན་ཅིང་མི་མཛེས་པ་མེད་པའི་རང་བཞིན་གང་ཡང་རུང་བའི་ཟོལ་གྱིས་སྒྲིབ་ཅིང་སྦེད་པར་
བྱེད་པ་སྟེ།དཔེར་བརྗོད་པ་ཉིད་ཀྱི་འདིའི་རང་བཞིན་ངེས་པར་གསལ་བར་བྱའོ།།གཉིས་པ་དབྱེ་བ་
དཔེར་བརྗོད་པ་ལ།ཟོལ་གྱིས་སྦེད་པའི་ཆ་དང༌།ཟོལ་གྱིས་བསྟོད་སྨད་ཕྱེད་པའི་ཆའོ །དང་པོ་ནི
རྒྱལ་པོའི་བུ་མོ་ལ་ཆགས་བདག །སྤུ་ལང་རྒྱས་པ་བསྲུང་བ་པོས། །རེག་པར་གྱུར་ལ་ཀྱེ་མ་ཚལ། །
བསམ་པའི་རླུང་ལྡན་ཡིན་པར་ཤེས །རྒྱལ་པོ་བུ་མོ་མཛེས་ལྡན་མར་ཆགས་པའི་བདག་ཉིད་ཅན་
གཞོན་ནུ་གང་གི་ལུས་ལ་སྤུ་ལོང་རྒྱས་པ་ཆགས་པའི་རྟགས་ཏེ།བུ་མོ་སྲུང་བ་པོ་ཉུག་རུམ་པ་རྣམས་
ཀྱིས་རེག་པར་གྱུར་པ་ལ།ཀྱེ་མ་ཚལ་འདི་ནི་ཤིན་ཏུ་བསིལ་བའི་རླུང་དང་ལྡན་པར་ཤེས་སོ་ཞིག་སྒྲིབ་
བྱ་ཆགས་པ་དང་། སྒྲིབ་བྱེད་རླུང་དང་གྲང་བ་གཉིས་ཀས་ལུས་ལ་སྤུ་ལོང་སྐྱེད་འོས་པའི་ཕྱིར་དེས་
སྒྲིབ་པའོ། །ཡང་དཔེར་བརྗོད་པ་གཞན་ཡང༌། ཇི་ལྟར་བུ་མོ་མཐོང་ཉིད་ནས། །བདག་ལ་དགའ་
བའི་མཆི་མ་བྱུང་། །རླུང་གིས་གཙུབས་པའི་མེ་ཏོག་གི །རྡུལ་གྱིས་བདག་མིག་སུན་ཕྱུང་ངོ་། །ཞེས་
པ་ལ་སོགས་སྐབས་སུ་། །རྒྱན་འདི་ཤིན་ཏུ་མཛེས་པ་ཡིན། །ཇི་ལྟར་བུ་མོ་མཚར་སྡུག་ཅན་གང་
མཐོང་བ་ཙམ་ཉིད་ནས། འདོད་ལྡན་བདག་ལ་དགའ་བའི་དབང་གིས་མཆི་མ་བྱུང་བ་ཆགས་པའི་
རྣམ་པ་གསལ་བ་སྒྲིབ་བྱ། རླུང་གི་གཙུབས་ཤིང་བསྐྱོད་པའི་མེ་ཏོག་གི་རྡུལ་གྱིས་བདག་གི་མིག་སུན་
321

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བྱུང་བར་གྱུར་རོ་ཞེས་སྒྲིབ་བྱེད་། ཞེས་པ་དེ་ལྟ་བུ་ལ་སོགས་པ་སྐྱོན་གྱི་ཆ་ཤས་འགའ་ཞིག་སྒྲིབ་
པའི་སྐབས་སུ རྒྱན་འདི་ཤིན་ཏུ་མཛེས་པ་ཡིན་ནོ།།ཞེས་རྒྱན་གཅིག་ལ་དཔེར་བརྗོད་གཉིས་མཛད་
པ་ཏེ་རྒྱ་འགྲེལ་སོགས་ཚད་མའི་དགོངས་པ་ཡིན་ནོ། །གཞན་ལས་འཆད་ཚུལ་གཞན་ཡང་ཡོད་དོ། །
དགེ་སློང་ལྷ་ཆེན་རྒྱལ་བསྟན་དཀྲུག་པའི་རྒྱུས །ཀྱེ་མ་སྡུག་བསྔལ་ལོ་ཞེས་སྨྲེ་སྔགས་ཤོར། །གཞན་
གྱིས་དགྲ་བཅོམ་འདྲ་གང་ལགས་ཞུས། །བདག་གིས་སྡུག་བསྔལ་བདེན་པ་བསྒྲགས་སོ་ཟེར།།
གཉིས་པ་བསྟོད་སྨད་ཀྱི་ཆའི་མཚན་ཉིད་། ཁ་ཅིག་ཆ་ལས་བསྟོད་པའམ། །བསྟོད་པ་
བྱས་ལ་ཆ་ཞེས་བརྗོད། །སྙན་ངག་མཁན་གཞན་ཁ་གཅིག་གིས། །བསྟོད་པ་ཁོ་ནའི་ནང་དུ་སྨད་པའི་
ཆ་ཅུང་ཟད་སྟོན་པ་ཆ་ལས་སྨད་པའམ།ཡང་ན་སྨད་པའི་ནང་དུ་བསྟོད་པའི་ཆ་ཅུང་ཟད་སྟོན་པ་ཆ་
ལས་བསྟོད་པའི་རྒྱན་ཞེས་བརྗོད་པར་བྱེད་། །དེ་བརྗོད་པ་ལ། དང་པོ་ཆ་ལས་སྨད་པ་ནི། གང་
ཡིད་གཡུལ་གྱི་དགའ་སྟོན་ལ། །འདོད་པའི་དགའ་སྟོན་བས་ཀྱང་ཆགས། །གཟི་ལྡན་ལང་ཚོ་ཡོན་
ཏན་ཅན། །རྒྱལ་འདི་ཁྱོད་ཀྱི་བདག་པོར་འོས། །གང་གི་ཡིད་གཡུལ་གྱི་དགའ་སྟོན་འཐབ་རྩོད་ཀྱི་བྱ་
བ་ལ། ཇི་ལྟར་སྐྱེས་བུ་འདོད་ལྡན་འགའ་ཞིག་འཁྲིག་པའི་དགའ་སྟོན་ལ་ཆགས་པ་ལས་ཀྱང་འདི་
ཉིད་གཡུལ་གྱི་དགའ་སྟོན་ལ་ཆགས་ཤིང་གཟི་བརྗིད་དང་ལྡན་ཞིང༌། ལང་ཚོ་དར་ལ་བབ་པ་གཞོན་
ནུ་ཡོན་ཏན་ཅན་གྱི་རྒྱལ་བུ་འདི་གཞོན་ནུ་མ་ཁྱོད་ཀྱི་བདག་པོར་འོས་པ་ཞེས་རྒྱལ་པོའི་བུ་མོ་ཁྱོད་
ཕོ་བས་སྨྲས་པའོ །དེའདམ་པ་ལ་ཕོ་ཉ་བས་སྨྲས་པའོ། །དེ་བཤད་པ་ནི། བརྩོན་འགྲུས་ཁྱད་འཕགས་བསྟོད་པ་འདིར། །
སྨད་པ་ཉིད་དེ་ལོངས་སྤྱོད་ལ། །རྒྱུན་དུ་སྤྱོད་འདོད་བུ་མོ་ཡི། །བསམ་པ་དག་ནི་བཟློག་པར་ནུས། །
འདི་ནི་བསྟོད་པ་ཁོ་ན་ཡིན་ཏེ།ཇི་ལྟར་ཆ་ལས་སྨད་ཅེ་ན་གཡུལ་ལ་སྤྲོ་བ་བརྩོན་འགྲུས་སམ་ཕ་རོལ་
གནོན་པ་ཁྱད་པར་འཕགས་པ་ལ་བསྟོད་པ་ཡིན་ཀྱང་། འདིར་སྐབས་ཀྱི་དབང་གི་བུ་མོའི་བསམ་པ་
རྟག་ཏུ་འགྲོགས་ནས་འཁྲིག་པའི་ལོངས་སྤྱོད་ཀྱི་བདེ་བ་ལ་རྒྱུན་དུ་སྤྱོད་པར་འདོད་པ་ལ་འདི་ནི་
གཡུལ་གྱི་དགའ་སྟོན་ལ་ཆགས་སོ་ཞེས་སྨྲས་པས།བུ་མོ་དེའི་འདོད་པའི་བསམ་པ་དེ་ཟློག་པར་ནུས་
པས། བསྟོད་པའི་ནང་དུ་བུ་མོའི་བསམ་པར་ལྟོས་ནས་སྨད་པའི་ཆ་ཅུང་ཟད་སྟོན་པས་ན་ཆ་ལས་
སྨད་པའི་རྒྱན་ནོ། །སྨན་པ་འདི་ནི་རྒྱུད་འགའ་ཐུགས་ནས་ཐོན། །སྡུད་ཁ་ཐར་ཐོར་རང་བྱུང་ཞལ་
322

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ལས་འབྱུང༌། །རྩ་ཆུ་བརྟགས་པའང་ཕལ་ཆེར་ལམ་ཙམ་དགོངས། །ཕྱག་ལེན་གནད་ཁེལ་མེད་ཀྱང་
ཀུན་ལ་བྲིན།།
གཉིས་པ་ཆ་ལས་བསྟོད་པ་། གནོད་པ་རབ་གཞིལ་ཉིད་ཀྱི་ཕྱིར། །གང་གིས་སྙན་པར་
སྨྲ་བ་བསླབས། སྐྱེ་བོ་འདི་ནི་བརྩེ་མེད་གཡོ། །གྲོགས་མོ་དེ་ཡིས་བདག་ལ་ཅི། །རང་ཉིད་ཆགས་
པའི་འདོད་པ་དོན་དུ་གཉེར་བའི་སྐབས་སུ་ཁོ་མོ་མི་འདུད་པའི་ཁེངས་པ་གཞིལ་བའི་སླད་དུ་སྙན་
པར་སྨྲ་བ་འདི་ནི་གཞན་ལས་བསླབ་པ་ཡིན་གྱི།གཞན་དུ་ན་སྐྱེ་འདིའི་རང་བཞིན་བརྩེ་བ་མེད་པ
གཡོ་ཞིང་མི་བརྟན་པ་ཡིན་ལ།ཀྱེ་གྲོགས་མོ་ཡོན་ཏན་མེད་པའི་གྲོགས་པོ་ངན་པ་འདིས་བདག་ལ་ཅི་
སྟེ་དགོས་པ་མེད་དོ་ཅེས་སོ །དེ་བཤད་པ་ནི། སྐྱེ་བོ་གྲོགས་མོའི་རབ་གཏན་ཁེངས། །ཆགས་ཕྱིར་
བྱེད་པར་མ་ནུས་ནས། །སྐྱོན་ལྟར་སྣང་ཡང་ཡོན་ཏན་གང༌།།སྙན་པར་སྨྲ་བ་ཉིད་ཀྱང་བསྟན།།སྐྱེ་བོ་
སྟེ་རང་གི་བདག་པོ་ལ་མི་འདུད་པའི་ཁེངས་པ་བྱ་དགོས་སོ་ཞེས་གྲོགས་མོས་རབ་ཏུ་བསྟན་པའི་
ཁེངས་པ་དེ་ལྟ་བུ། རང་དེ་ལ་ཆགས་པའི་ཕྱིར་བྱེད་པར་མ་ནུས་ཏེ། སྐྱོན་ལྟར་སྣང་བའི་ཟོལ་གྱིས་
སྒྲིབ་ནས། ཡོན་ཏན་གང་ཞིག་སྙན་པར་སྨྲ་བ་ཉིད་ཀྱང་བསྟན་ཏེ། ཆ་ལས་བསྟོད་པའི་རྒྱན་ནོ། །
འདྲེན་པར་བརྟགས་ཀྱང་མཁས་རྣམས་མགུ་བ་ཡི། །ལུང་རིགས་མེད་པའི་ལྷག་བསམ་ཙམ་ལ་
བརྟེན། །ཆོ་གའི་ཕྱག་ལེན་གཞན་མི་ཁེངས་པའི། །བཟླས་བརྗོད་འབག་འབུག་རྟག་ཏུ་བརྩོན་
འདིས་ཅི།།
བཅུ་དྲུག་པ་རིམ་པ་ཅན་གྱི་རྒྱན་ལ་གཉིས། མཚན་ཉིད་དང༌། དཔེར་བརྗོད་དོ། །དང་
པོ་ནི། དངོས་པོ་རབ་ཏུ་བསྟན་པ་རྣམས། །རིམ་པ་བཞིན་དུ་རྗེས་སྟོན་པ། །གྲངས་དང་རིམ་པ་ཅན་
ཅེས་པ། །གྲངས་བཞིན་ཅེས་པ་རབ་ཏུ་བརྗོད། །བརྗོད་འདོད་ཀྱི་དངོས་པོ་དཔེ་ཅན་རྣམས་སྔོན་ལ་
རིམ་པས་བཀོད་ཅིང་རབ་ཏུ་བསྟན་པ་རྣམས་ཀྱི་གོ་རིམ་འོག་ཏུ་སོ་སོའི་དཔེ་རྣམས་ཀྱང་རིམ་པ་
བཞིན་དུ་རྗེས་སུ་སྟོན་པ་ནི། གྲངས་དང་རིམ་པ་ཅན་གྱི་རྒྱན་ནམ། གྲངས་བཞིན་གྱི་རྒྱན་ཞེས་པར་
རབ་ཏུ་བརྗོད་། །གཉིས་པ་དཔེ་བརྗོད་པ་ནི།ཁྲུས་ལ་ཆུར་ནི་རབ་ཞུགས་མ། །ཁྱོད་ཀྱི་འཛུམ་ཚག་
གདོང་མཛེས་ནི། །ཀུ་མུཏ་ཨུཏྤལ་པདྨ་ལས །བརྐུས་པར་ངེས་སོ་གཟུགས་ཅན་མ། །ཀྱེ་གཟུགས་
323

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཅན་མ་ཞེས་བོས་ནས ཁྲུས་ལ་མེ་ཏོག་གི་རྫིང་བུའི་ཆུར་ཞུགས་པར་གྱུར་མ་ཁྱོད་ཀྱི་འཛུམ་པའི་
མཛེས་པ་དང༌། མིག་གི་མཛེས་པ་དང༌། གདོང་པའི་མཛེས་པ་ཞེས་དཔེ་ཅན་གྱི་རིམ་པ་བཀོད་ཅིང་
བསྟན་ནས།དེའི་གོ་རིམ་ལྟར་དེ་དག་སོ་སོའི་དཔེ་ཀུ་མུ་ད་དང༌།ཨུཏྤལ་དང་པདྨ་དཔེ་སྟེ་དཔེའི་རིམ་
པ་སྨོས་ནས་དེ་དག་ལས་བརྐུས་པར་ངེས་སོ་ཞེས་མིག་ལ་སོགས་པ་དེ་དག་ཨུཏྤ་ལ་སོགས་དང་འདྲ་
བས། མེ་ཏོག་གི་རྫིང་བུར་ཁྲུས་མ་ཞུགས་པ་ནི་རབ་རྟོག་གི་ས་བོན་དུ་བྱས་ནས་བརྗོད་པའོ །རྒྱལ་
སྲས་ཁྱེད་ཉིད་འགྲོ་དོན་ལ་སྤྱོད་ཚེ། །མཁྱེན་བརྩེ་ནུས་པའི་དཔལ་དེ་མཉྫུབྷི། །ལོ་ཀ་ནཱ་ཐ་བཛྲ་པཱ་ཎི་
ཡིས། །ལྷག་མེད་ཁྱེད་ལ་སྩལ་བ་ཡིན་པར་ངེས། །
བཅུ་བདུན་པ་དགའ་རྒྱན་དང༌།བཅོ་བརྒྱད་པ་ཉམས་ལྡན་གྱི་རྒྱན་དང་། བཅུ་དགུ་པ་གཟི་
བརྗིད་ཅན་གྱི་རྒྱན་རྣམས་ལ་གཉིས། མཚན་ཉིད་ཀྱིས་མདོར་བསྟན་ཅིང་བསྔགས་པ་དང༌། དཔེ་
སྦྱོར་གྱིས་སོ་སོར་རྒྱས་པར་བཤད་པའོ། །དང་པོ་ནི། དགའ་བ་མཆོག་ཏུ་དགའ་བར་བརྗོད། །
ཉམས་ལྡན་ཡིད་འོང་ཉམས་དང་ལྡན། །གཟི་བརྗིད་ང་རྒྱལ་སྐྱེས་པ་སྟེ། །དེ་གསུམ་ཁྱད་འཕགས་
དག་དང་ལྡན། །དགའ་བ་ནི་མཆོག་ཏུ་དགའ་བའི་ཉམས་སྐྱེས་པ་བརྗོད་པ་དང་ཉམས་ལྡན་ནི་ཡིད་
དུ་འོང་བའི་སྒེག་སོགས་ཀྱི་ཉམས་དང་ལྡན་པ་དང་། གཟི་བརྗིད་ཅན་ནི་ནང་དུ་ང་རྒྱལ་འཕེལ་བའི་
ཚིག་སྟེ།དེ་གསུམ་ཀ་ཉམས་མས་ཕྱེ་བ་ཁྱད་པར་དུ་འཕགས་པ་དང་ལྡན་པའི་རྒྱན་། །
སྦྱོར་གྱིས་སོ་སོར་བཤ།གཉིས་པ་དཔེ་སྦྱོར་གྱིས་སོ་སོར་བཤད་པ་ལ། དང་པོ་དགའ་བའི་རྒྱན་ནི། གོ་བིནྡ་ཁྱོད་
ཁྱིམ་འོངས་པ། དེང་བདག་དགའ་བ་སྐྱེས་པ་གང༌། །དགའ་བ་འདི་ནི་སླར་ཡང་ཁྱོད། །དུས་ཀྱིས་
འོངས་ནས་འབྱུང་བར་འགྱུར། །གོ་བིནྡ་ནི་གླང་རྫིའམ། ས་གཞི་ཐོབ་ཅེས་ཁྱབ་འཇུག་གི་མིང་སྟེ།
ཁྱོད་ཁྱིམ་འདིར་འོངས་པ་ལ་དེང་གི་དུས་བདག་ལ་དགའ་བ་སྐྱེས་པ་གང་ཡིན་པའི་དགའ་བ་འདི་
འདྲ་བ་ནི་སླར་ཡང་ཁྱོད་བསོད་ནམས་ལ་བབས་པའི་དུས་ཀྱི་ཚེ་འོངས་ན་འབྱུང་བར་འགྱུར་གྱི་
གཞན་ལས་མ་ཡིན་། །དེ་བཤད་པ་ནི། དེ་འདྲའི་དགའ་བ་བི་དུ་རས། །གཞན་ལས་མིན་ཞེས་
རིགས་པར་སྨྲས །དེ་ལ་གུས་པ་ཙམ་གྱིས་ནི། །རབ་བསྟེན་འཕྲོག་བྱེད་ཤིན་ཏུ་དགོས། །ལྷ་ཁྱབ་
འཇུག་ཞལ་བསྟན་པའི་དུས་ཀྱི་དགའ་བ་འདི་འདྲ་བ། སླར་ཡང་ཁྱེད་ཀྱི་ཞལ་བསྟན་ནས་འདིར་
324

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
འོངས་པ་ལས་འབྱུང་གི་རྒྱུ་གཞན་གང་ལས་ཀྱང་མིན་ཞེས། མིའི་མཆོག་རྒྱལ་པོ་བི་དུ་རས་རིགས་
པར་སྨྲས་ཤིང་གུས་པར་བྱས་པ་ཙམ་གྱིས། རབ་བསྟེན་བྱའི་ལྷ་འཕྲོག་བྱེད་དེ་ཁྱབ་འཇུག་ཤིན་ཏུ་
དགོས་སོ །ཉམས་དགའ་སྨན་ལྗོངས་ལོངས་སྤྱོད་ཕུན་ཚོགས་བཞིན། །སྨིན་གྲོལ་བདུད་རྩིའི་
དགའ་སྟོན་ལ་སྤྱོད་པའི། །འདི་འདྲའི་རྨད་བྱུང་དགའ་བ་སླད་ནས་ཀྱང་། །དངོས་འདི་ཁོ་ན་བྱུང་ལས་
གཞན་དུ་མིན།།
རྒྱན་གཉིས་པ་རེ་བ་མེད་པའི་དགའ་བ་ནི། ཟླ་བ་ཉི་མ་རླུང་ས་མཁའ། །སྦྱིན་སྲེག་བྱེད་
དང་མེ་དང་ཆུ། །ཞེས་པའི་གཟུགས་རྣམས་རབ་འདས་ནས། །ལྷ་ཁྱོད་བལྟ་བར་ངེད་ཀྱི་ཅི། །དབང་
ཕྱུག་མ་དད་པ་རྣམས་ས་ཆུ་མེ་རླུང་མཆོད་སྦྱིན་བྱ་བ། ནམ་མཁའ་ཉི་མ་ཟླ་བ་ཞེས་གསལ་བའི་
གཟུགས་བརྙན་བརྒྱད་པོ་དད་བྱའི་གནས་ཡིན་པ་ལ་དེ་རྣམས་ལས་རབ་ཏུ་འདས་ནས། ཕྲ་ཡང་
སོགས་དང་ལྡན་པ་དབང་ཕྱུག་གི་ཐུན་མོང་མ་ཡིན་པའི་སྐུ་ནི།རྣལ་འབྱོར་པ་རྣམས་ཀྱིས་ཀྱང་མཐོང་
བར་དཀའ་བ་ཞིག་ན། ཐ་མལ་པའི་སྐྱེ་བོ་བདག་ཅག་ལྟ་བུས་དངོས་སུ་མཐོང་བའི་རེ་བ་ཅི་ཡོད་ཀྱང་
ཅེས་རེ་བ་མེད་བཞིན་དུ་འང་གཟུགས་བརྙན་ལས་འདས་ཏེ་དབང་ཕྱུག་དངོས་མཐོང་བའི་དུས་སུ་
བརྗོད་པ་དགའ་བ་སྐྱེས་པའི་ཚིག་ཏེ། དེ་བཤད་པ། མངོན་སུམ་བྱས་པའི་ལྷ་ལ་ནི། །རྒྱལ་པོ་དགའ་
བའི་གོ་ཆ་ཡིས། །དགའ་བ་རབ་ཏུ་གསལ་བྱས་གང༌། །དེ་ཡང་དགའ་བར་རྗེས་དོགས་བྱ།ལྷ་དབང་
།བྱས་ས
ཕྱུག་ཆེན་པོ་དངོས་མཐོང་ཞིང་མངོན་སུམ་དུ་བྱས་པ་ར་གུའི་རིགས་ཀྱི་རྒྱལ་པོ་ཏཱ་རཱ་བརྨ་ཎཿསྟེ་དགའ་
བའི་གོ་ཆ་དེའི་དགའ་བ་གསལ་བར་བྱས་པའི་ཚིག་སྦྱོར་དེ་ལྟ་བུ་ཡང་དགའ་བའི་རྒྱན་དུ་རྗེས་སུ
རྟོགས་པར་བྱའོ། །ས་གསུམ་བསྟན་འགྲོའི་གཙུག་གི་ནོར་བུ་གང༌། །ཞལ་བཟང་ལན་ཅིག་མཇལ་བ་
ཐོབ་པའང༌། །སྲིད་འདིར་དཀོན་ན་སྟོན་འཁོར་ཕུན་ཚོགས་དཔལ། །ཉམས་དུ་མྱོང་འདི་མངོན་སུམ་
ཅི་ཕྱིར་ཡིན།།
བཅོ་བརྒྱད་པ་ཉམས་ལྡན་གྱི་དབྱེ་བ་ལ་བརྒྱད་ལས། དང་པོ་དགའ་བའི་འགྱུར་བ་འཕེལ་
བ་སྒེག་པའི་ཉམས་ནི། ཤི་བ་ཞེས་བྱ་བ་ཕ་རོལ་དུ། །གང་དང་འགྲོགས་ཕྱིར་བདག་འཆི་འདོད།ཨ་
བནྟི་ཏི་བདག་གིས་ནི་སྐྱེ་འདི་ཉིད་ལ་ཇི་ལྟར་ཐོབ།ཨུ་ད་ཡ་ན་སྟེ།ཤར་བ་ཞེས་པའི་རྒྱལ་པོ།བཙུན་
325

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མོ་ཨ་བིནྟ་སྟེ་སྲུང་བྱེད་མ་མཛེས་ཆིས་པར་ཆགས་ནས་དེ་དང་རྟག་ཏུ་རྩེ་བས་བྲེལ་ཏེ་རྒྱལ་སྲིད་ཀྱི་བྱ་
བ་ཤོར་བར་བརྩམ་པ་ན། བློན་པོ་རྣམས་ཀྱིས་སྦས་ནས་ཤིའོ་ཞེས་སྨྲས་པ་ན། རྒྱལ་པོ་སྐྱེ་བ་འདི་ལ་
དེ་དང་འགྲོགས་པ་མི་ཐོབ་པས།ཤི་བའི་འོག་ཏུ་འཇིག་རྟེན་གཞན་ན་འགྲོགས་རྒྱུ་ཡོད་པར་གྲགས་
པའི་གཏམ་གྱི་རྗེས་སུ་འབྲང་ནས་རྒྱལ་པོ་ཤི་བ་འཆི་བ་བརྩམ་པ་ན། བློན་པོ་རྣམས་ཀྱིས་བུ་མོ་སླར་
ཡང་འཚོའོ་ཞེས་གཏད་པས། སྐྱེ་བ་འདི་ཉིད་དུ་འགྲོགས་པ་ཐོབ་པའི་རེ་བ་ཙམ་ཡང་མེད་པ་ལ།
སླར་ཡང་སྐྱེ་བ་འདི་ཉིད་དུ་མ་ཟད། ད་ལྟ་ཉིད་ནས་ཨ་བིནྟ་དངོས་སུ་ཐོབ་ཏུ་ཡོད་པ་འདི་ཇི་ལྟར་
བདེན་ཏེ་རྨི་ལམ་མ་ཡིན་ནམ་ཞེས་པའོ།།དེ་བཤད་པ།དགའ་བ་ཉིད་དུ་སྔར་བསྟན་འདིར།།དགའ་
བ་སྒེག་པ་ཉིད་གྱུར་པའི། །རང་གི་རྒྱས་དང་ལྡན་པས་ན། །འདི་ནི་ཉམས་དང་ལྡན་པའི་ཚིག །
དགའ་བ་སྐྱེས་བུའི་ཡུལ་ཅན་ནི་སྔར་དགའ་བའི་རྒྱན་དུ་བསྟན་ཅིང་དཔེར་བརྗོད་ཟིན་པ་སྟེ། འདིར་
ནི་བུད་མེད་ཀྱི་ཡུལ་ལས་བྱུང་བ་དགའ་བ་སྒེག་པ་ཉིད་དུ་གྱུར་པ་འདི་ནི་ཉམས་འགྱུར་གྱི་རང་བཞིན་
རྒྱས་ཤིང་ཆེན་པོ་ཉིད་དང་ལྡན་པ། དེའི་ཕྱིར་འདི་ནི་སྒེག་པའི་ཉམས་དང་ལྡན་པའི་ཚིག་གོ །ལང་
ཚོའི་དཔལ་གྱི་སྒེག་པའི་རི་དྭགས་མིག །སྔོན་དུས་སྐྱེས་བུར་འགྲོགས་པའི་དབང་བྲལ་མས། །ཕྱེས་
ནས་གཟུགས་བཟང་མཛའ་བོའི་འདོད་པའི་ཉམས། །མཐོང་ཚེ་ཐུན་མཚམས་གསར་པའི་མཛེས་པ་
ངོམས།།
གཉིས་པ་ཁྲོ་བ་འཕེལ་བ་དྲག་ཤུལ་གྱི་ཉམས་ནི། གང་གིས་ནག་མོ་བདག་མདུན་ནས། །
སྐྲ་ནས་བཟུང་སྟེ་དྲངས་གྱུར་པ། །བསྟན་དཀའ་སྡིག་ཅན་ཐོབ་པ་འདི། །སྐད་ཅིག་འཚོ་བར་འགྱུར་
རམ་ཅི། །གང་གིས་ཏེ་བསྟན་དཀས་འཇིགས་སྡེའི་ཆུང་མ་ནག་མོ་བདག་བྷིསྡ་པནྡ་རང་ཉིད་ཀྱི
མདུན་ན་གནས་བཞིན་པ་དེ་སྐྲ་ནས་བཟུང་སྟེ་དྲངས་ཤིང་སྲུང་པར་གྱུར་པའི་སྡིག་ཅན་ནི་ཉེས་ཅན་
བསྟན་དཀའ་འདི་འཇིགས་སྡེ་བདག་གི་ལག་ཏུ་ཐོབ་པ་འདི་ཉིད་ད་ནི་སྐད་ཅིག་ཙམ་ཡང་འཚོ་བར་
འགྱུར་རམ་ཅི་སྟེ་ད་ལྟ་བསད་པར་བྱ་བས་སོ། །དེ་བཤད་པ་ནི།ཅིས་པ་འཇིགས་སྡེ་དགྲ་དག་ལ། །
ལྟ་བའི་ཁྲོ་བ་མཆོག་གི་མཐར། །འཇིགས་པ་དྲག་པོའི་བདག་ཉིད་གྱུར། །འདི་ནི་རོ་དང་ལྡན་པའི་
ཚིག །རྒྱལ་པོ་སྐྱ་བསེང་གི་བུ་ལྔའི་ཡ་གྱལ་འཇིགས་སྡེ་དེ་ཉིད་རང་གི་དགྲ་བོ་བསྟན་དཀའ་ལ་ཁྲོས་
326

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
པའི་མིག་གིས་ལྟ་བཞིན་དུ་བའི་འགྱུར་བ་འཕེལ་བ་མཆོག་གི་མཐར་འཇིགས་པ་དྲག་པོའི་ཉམས་
ཀྱི་བདག་ཉིད་དུ་གྱུར་པ་འདི་ནི་སྟེ།མྱོང་བྱ་དྲག་ཤུལ་གྱི་ཉམས་དང་ལྡན་པའི་ཚིག་གོ།ནོར་ལ་འཚེ་
བའི་ཇག་རྐུན་སྟེང་བསྐུལ་ཚེ །དུར་བདག་རབ་ཁྲོས་ཀེང་རུས་མེ་འབར་གཟུགས། །རྔམ་པའི་ཀཱི་སྒྲ་
མྱོས་པའི་དུག་རླངས་བཅས། །ཉམས་པའི་དགྲ་ཡུད་ཙམ་ཇི་ལྟར་འཚོ།།
གསུམ་པ་སྤྲོ་བ་འཕེལ་བའི་ཉམས་ནི། མཚོར་བཅས་ས་ལས་མ་རྒྱལ་ཞིང༌། །རྣམ་མང་
མཆོད་སྦྱིན་མ་བྱས་ལ། །སློང་ལ་ནོར་རྣམས་མ་བྱིན་པར། །ས་སྐྱོང་དུ་བདག་ཇི་ལྟར་འགྱུར། །རྒྱ་
མཚོ་བཞི་དང་བཅས་པའི་ས་གཞི་ལས་དཔུང་གོ་སྟོབས་ཀྱིས་རྒྱལ་ཞིང༌། རྒྱལ་པོའི་སྒྲུབ་བྱེད་རཱ་ཛ་སྡུ་
ཡ་དང༌།རྟ་གཙང་ལ་སོགས་པའི་མཆོད་སྦྱིན་རྣམས་པ་མང་པོ་ཡང་མ་བྱས། སློང་བ་རྣམས་ལ་ནོར་
ཇི་ལྟར་འདོད་པ་ཡང་མ་བྱིན་པར་གློ་བུར་དུ་ས་སྐྱོང་བའི་རྒྱལ་པོར་ཇི་ལྟར་འགྱུར་ཏེ་འདི་འདྲ་ཡང་
སྲིད་དམ་ཞེས་པའོ། །དེ་བཤད་པ་ནི།ཅེས་པ་སྤྲོ་བ་ཁྱད་འཕགས་བདག །དཔའ་བའི་ཉམས་ཀྱི་
བདག་ཉིད་གནས། །ཉམས་ལྡན་ཉིད་དུ་ནུས་པ་ལ། །ཚིག་འདི་དག་ནི་དབང་བ་ཡིན། །ཅེས་པ་སྤྲོ་
བ་ཞེས་པའི་འགྱུར་བ་ཁྱད་པར་འཕགས་པའི་མངོན་པར་གསལ་བའི་བདག་ཉིད་ཅན། དཔའ་བའི་
ཉམས་ཀྱི་བདག་ཉིད་དུ་གནས་པ་ཉམས་དང་ལྡན་པ་ཉིད་དུ་རྟོགས་ནུས་པ་ལ་ཚིག་འདི་དག་དབང་
བ་ཡིན་ནོ། །ཞེས་པའི་དོན་ཏེ། ཤིན་ཏུ་འཆོང་དཀའི་དཀའ་ཐུབ་མ་བསྒྲུབ་ཅིང་། །ལུས་རྩ་གནད་ཀྱི་
འཁྲུལ་འཁོར་མ་སྦྱངས་པར། །སེམས་འཛིན་ལྟ་སྟངས་སྙོད་ཕུར་མ་གདབ་པས། །ཀ་དག་ཡེ་ཤེས་
གསལ་འདི་ཉམས་དགའ། །
བཞི་བ་མྱ་ངན་འཕེལ་བ་སྙིང་རྗེའི་ཉམས་ནི། ལུས་འཇམ་གང་ལ་པདྨ་ཡི །མལ་སྟས་
དག་ཀྱང་རྩུབ་བྱེད་མ། །ལྷ་མོ་དེ་ནི་རོ་ཁང་དག །བསྲེག་ཟ་ལྡན་པར་ཇི་ལྟར་ཉལ། །ལུས་འཇམ་
ཞིང་གཞོན་ཤ་ཅན་གང་ལ་པདྨའི་མལ་སྟན་ཤིན་ཏུ་འཇམ་པ་ཉིད་ཀྱང་རྩུབ་པར་བྱེད་པ།དེ་ལྟ་བུའི་
ལྷ་མོ་སྟེ་རྒྱལ་པོའི་བཙུན་མོ་གཞོན་ཤ་ཅན་དེ་ནི། བདག་པོ་ཤི་བའི་རོ་སྲེག་པའི་ཁང་པར་སྲེག་ཟ་
མེའི་ཕུང་པོ་དམར་འུར་འུར་འབར་བ་དང་ལྡན་པར་ལྷན་ཅིག་པར་ཇི་ལྟར་ཉལ་ཏེ་ཀྱི་ཧུད་བཟོད་པར་
མི་ནུས་སོ། །དེ་བཤད་པ་།ཞེས་པ་སྙིང་རྗེ་རྒྱས་པ་ཡི། །རྒྱན་ཉིད་དུ་ནི་རབ་ཏུ་བཤད། །ཅེས་པ་རྒྱ་
327

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བལ་གྱི་རྒྱལ་མོ་འདས་དུས་རོ་དང་ལྷན་ཅིག་བཙུན་མོ་གསོན་པོར་བསྲེགས་པས་སྙིང་རྗེ་བྱ་བར་འོས་པ།
མྱ་ངན་གྱི་འགྱུར་བ་རྒྱས་པ་ནི་སྙིང་རྗེའི་ཉམས་ཀྱི་རྒྱན་ཉིད་དུ་རབ་ཏུ་བཤད་དོ། །དྲིན་གྱིས་ཉེར་
བརྐྱངས་མ་རྒན་བཟོད་པའི་སྲན། །ཆུང་བ་འདི་ཀུན་ཀུན་འབྱུང་རྒྱུ་བསྐྱེད་པའི། །འབར་བའི་གདོང་
ཅན་སྐྱེས་བུས་གཤགས་དང་འབུག །དམྱལ་མེས་ཡུན་དུ་གདུང་འདིར་མཆི་མ་གཡོ།།
གཉིས་པ་རྒྱན་བཞི་འཆད་པ་ལ་གཉིས།མིང་དང་དཔེར་བརྗོད་དོ། །དང་པོ་ནི། དེ་བཞིན་
གཞན་ཡང་མི་སྡུག་དང༌། །བཞད་གད་རྨད་བྱུང་འཇིགས་རུང་ངོས། །སྔར་བསྟན་པའི་རྒྱན་དེ་བཞིན་
དུ་འགྱུར་བ་གཞན་ཡང་།མི་སྡུག་པ་དང་། བཞད་གད་དང་། རྨད་བྱུང་ངམ་ངམ་པ་དང༌། འཇིགས་
རུང་གི་ཉམས་སུ་བརྗོད་དོ།།
གཉིས་པ་དེ་བཞི་དཔེར་བརྗོད་པ་ལས། དང་པོ་སྐྱུག་བྲོ་འཕེལ་བ་མི་སྡུག་པའི་ཉམས་ནི།
སྒྱུ་མས་བརྒྱན་པའི་སྲིན་པོ་རྣམས། །མགོ་མེད་རོ་དང་ལྷན་ཅིག་པར། །ལག་པ་སྦྱར་བའི་ཁྱོད་དགྲའི་
ཁྲག །འཐུངས་ཤིང་འཐུངས་ཤིང་གར་བྱེད་། །མིའི་ཚིལ་བུས་དཀྲིག་པའི་སྒྱུ་མའི་ཕྲེང་བས་ལུས་
བརྒྱན་པའི་སྲིན་པོ་མི་རོ་ཟ་བ་རྣམས མགོ་བོ་མེད་པའི་རོ་དང་ལྷན་ཅིག་ཏུ། ལག་པའམ་སྙིམ་པ་
སྦྱར་བས་ཁྱོད་ཀྱི་དགྲ་བོ་བསད་པའི་བྱང་ཁོག་གི་ཁྲག་རྣམས་བཅུས་ནས། འཐུངས་ཤིང་འཐུངས་
ཤིང་མྱོས་པའི་གར་བྱེད་དོ་ཞེས་སྐྱུག་བྲོ་ཞིང་ཡི་གར་མི་འོང་བས་མི་སྡུག་པའི་ཉམས་རྒྱན་། །ཉ་
ཕག་སྒོ་ངའི་ཁྲག་ཞག་ནུ་སེར་དང་།།
ཕག་སྒོ་ངའི་ཁྲག་ཞག་ཆུ་སེར་དང༌། །རིགས་ངན་བུད་མེད་ལག་དྲིས་སྦགས་པའི་ཟས། །གཅིན་དང་
ཕྱེ་སའི་དྭངས་མ་ཁྲོན་པའི་ཆུར།།གཡོས་སུ་སྦྱར་འདི་རྨོངས་པའི་ཞིམ་ཟས་བྱེད།།
གཉིས་པ་དགོད་བྲོ་འཕེལ་བ་བཞད་གད་ཀྱི་ཉམས་ནི། གྲོགས་མོ་མེ་ཏོག་མ་རྙིང་མ། །
ཁྱོད་ཀྱི་བུ་མོའི་ངོས་ལ་ནི། །སེན་རྗེས་སར་པ་ཆགས་པ་འདི །སྟོད་གཡོགས་ཀྱིས་ནི་སྒྲིབ་པར་
མཛོད། །ཀྱེ་གྲོགས་མོ་སྐྱེས་པ་དང་རྩེས་པས་ལུས་རྒྱན་དུ་བཏགས་པའི་མེ་ཏོག་རྣམས་རྙིང་པར་གྱུར་
པ་ལ་བཞད་གད་ཀྱི་དོན་དུ་མེ་ཏོག་མ་རྙིང་མ་ཞེས་བོད་ནས། ཁྱོད་ཀྱི་ནུ་མའི་ངོས་ལ་སེན་རྗེས་
གསར་དུ་ཆགས་པ་འདི་སྟོད་གཡོགས་ཀྱིས་སྒྲིབ་པར་མཛོད་ཅིག་ཅེས་བརྗོད་པ་འདི་ལ། སེན་རྗེས་
བྱུང་བ་དང༌། མེ་ཏོག་མ་རྙིང་པ་གཉིས་འགལ་བའི་དོན་གྱིས་བསྟན་པས་བཞད་གད་ཀྱི་ཉམས་
328

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
རྒྱན་ནོ། །ཁྱེད་ཅག་ལྷ་ཡི་ཕྱག་མཚན་ཐོང་གཤོལ་འདིས། །ཞིང་ལས་འབད་པ་འདྲ་ཞེས་སྐྱེ་འདྲིའི་
ལན།།ཡིན་ནོ་ཁྱེད་ཀྱི་ལྷ་སྲུང་རྭ་ཅོ་ཡོད།།གཉའ་བ་བཅིང་བར་འདོད་ཅེས་བཞད་གད་བབས། །
གསུམ་པ་ངོ་མཚར་འཕེལ་བ་རྨད་བྱུང་གི་ཉམས་ནི། དགའ་ཚལ་ལྗོན་པ་འདི་རྣམས་ཀྱི། །
འདབ་མ་གསར་པ་གོས་བཟང་དང༌། །མེ་ཏོག་དོ་ཤལ་ལ་སོགས་ཅན། །ཡལ་འདབ་ཁང་པར་གྱུར་
པ་མཚར །དགའ་བའི་ཚལ་གྱི་ལྗོན་པ་བཟང་པོ་འདི་རྣམས་ཀྱི་ལོ་འདབ་གསར་དུ་འཁྲུངས་པ་
རྣམས་གོས་བཟང་དང༌། མེ་ཏོག་རྣམས་དཔུང་རྒྱན་དང་ཤལ་སོགས་རྒྱན་དུ་གྱུར་པ་དང༌། ཡལ་
འདབ་རབ་ཏུ་རྒྱས་པ་སྟེང་ནས་ཕུབ་ཅིང་ཕྱོགས་མཚམས་བསྐོར་བས་ཁང་པར་གྱུར་པ་ཨེ་མ་མཚར་
རོ་ཞེས་པ་འདི་ཡང་ངོ་མཚར་བའི་བསམ་པའམ་འགྱུར་བ་འཕེལ་བ་རྨད་བྱུང་ངམ་ངམ་པའི་ཉམས་
ཞེས་བྱའོ །སྟེང་ནས་ལྷ་ཡི་འཕན་གདུགས་རྒྱ་མཚན་སྒྲེང༌། །ཞབས་ནས་མཁའ་འགྲོས་དར་གྱི་མདོ་
ལིས་བསྙེགས། །བར་མཚམས་འཇའ་འོད་གུར་འཁྱིམ་དྲྭ་བས་བྲིས །སྐལ་བཟང་མཁའ་སྤྱོད་
གནས་སུ་གཤེགས་པ་མཚར། །
བཞི་པ་འཇིགས་པ་འཕེལ་བ་འཇིགས་རུང་གི་ཉམས་ནི། རྩེ་མོ་དག་མ་མི་གནས་པ། །
བརྒྱ་བྱིན་གྱི་ནི་རྗེ་གང༌། །འདི་ནི་དྲན་ན་ལྷ་མིན་གྱི། །བུད་མེད་མངལ་ནི་ལྷུང་བར་བྱེད། །རྩེ་མོ་
དག་ལ་མེའི་འཚུབས་མ་མཆེད་ཅིང་འབར་བ་གནས་པ་བརྒྱ་བྱིན་གྱི་ཕྱག་མཚན་རྡོ་རྗེ་རྩེ་མོ་བརྒྱས་
འདི་མཐོང་བ་དང་ཐོས་པས་ལྟ་ཅི། དྲན་པ་ཡང་ཤིན་ཏུ་འཇིགས་ཤིང་སྐྲག་པའི་རྒྱུས་ལྷ་མིན་གྱི་བུད་
མེད་རྣམས་ཀྱི་མངལ་ན་ཡོད་པའི་བྱིས་པ་དབང་མེད་དུ་པང་ལ་ལྷུང་བར་བྱེད་དོ་ཅེས་པའོ །རྔམས་
པའི་གད་རྒྱངས་སྒྲོགས་པས་ས་གསུམ་གཡོ། །འཇིགས་རུང་གཏུམ་ཆེན་སྐུ་ལས་བསྐལ་མེ་འབར །
རྡོ་རྗེ་ཕུར་བུའི་ཕྱག་མཚན་གྲོ་བོ་ལོད།།དྲན་པས་དམ་སྲིའི་ཙིཏྟ་ཚལ་པར་སོངས། །
གཉིས་པ་སྙན་པའི་ཉམས་ལས་ཁྱད་པར་དབྱེ་བ་ནི། སྙན་པ་གྲོང་པ་ཉིད་མིན་སྐྱེས།
བརྗོད་བྱ་ཡི་ནི་ཉམས་དག་བསྟན། །འདིར་ནི་ཉམས་བརྒྱད་དབང་བྱས་ཏེ། ཚིག་རྣམས་ཉམས་དང་
ལྡན་པར་བཤད། །ལེའུ་དང་པོར་སྙན་པའི་ཉམས་ནི། གྲོགས་པ་ཉིད་མ་ཡིན་པ་ལས་སྐྱེས་པ་སྟེ་
གྲོགས་ཚིག་མིན་པའི་བརྗོད་བྱེད་ཚིག་དང༌།བརྗོད་བྱ་དོན་གྱི་ཉམས་དག་བསྟན་ནས། འདིར་
329

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཉམས་བརྒྱད་ཀྱི་དབང་དུ་བྱས་ཏེ་ཚིག་རྣམས་རོ་ཉམས་དང་ལྡན་པར་བཤད་པའོ།།
བཅུ་དགུ་པ་གཟི་བརྗིད་ཅན་གྱི་དཔེར་བརྗོད་ནི། བདག་ནི་གནོད་པ་བྱེད་པོ་ཞེས །ཁྱོད་
ཀྱི་སྙིང་ལ་འཇིགས་མ་བྱེད། །བདག་གི་རལ་གྲི་ཕྱིར་ཕྱོགས་རྣམས། །ནམ་ཡང་འཇོམས་པར་འདོད་
མ་ཡིན། །བདག་གི་ཁྱོད་ཀྱི་སྲོག་ལ་གནོད་པ་བྱེད་པ་ཡིན་ཞེས་སྙིང་ལ་འཇིགས་ཤིང་སྐྲག་པར་
འཛིན་པར་མ་བྱེད་ཅིག །བདག་གི་སྟེ་རང་ཉིད་ཀྱི་རལ་གྲི་ཕྱིར་ཕྱོགས་ནས་བྲོས་འགྲོ་བ་རྣམས་ཁོ་
བོས་ནམ་ཡང་འཇོམས་པར་འདོད་པ་མ་ཡིན་ནོ། །དེ་བཤད་པ་ནི། ཞེས་པ་སྐྱེས་བུ་དྲེགས་ལྡན་
འགས། །གཡུལ་དུ་གཞན་ནི་བཀག་བྱས་ཏེ། །གཏོང་བ་དེ་ལྟ་བུ་ལ་སོགས །གཟི་བརྗིད་ལྡན་པ་
ཤེས་པར་བྱ ཞེས་པ་སྐྱེས་བུ་དྲེགས་པས་རྒྱན་པ་འགའ་ཞིག་གིས་དགྲ་བོ་ཚུར་རྣོལ་བུས་པའི་དཔའ་
བོ་དག་ལས་གཞན་པ་སྐྲག་ནས་འབྲོས་ཀྱང་མ་ནུས་པར་གཡུལ་ངོར་བཀག་པ་དེ་རྣམས་ལ་སྐྱེས་བུ་
དེས་ཁྱེད་ཅག་ལྟ་བུ་བདག་གིས་ནམ་ཡང་འཇོམས་པར་འདོད་པ་མ་ཡིན་ནོ་ཅེས་པའི་ཚིག་གི་ཅི
བདེར་གཏོང་བ་དེ་ལྟ་བུ་ང་རྒྱལ་གྱི་ཉམས་རྒྱས་པའི་ཚིག་སྟེ།གཟི་བརྗིད་ལྡན་པ་ཞེས་བྱ་བའི་རྒྱན་དུ་
ཤེས་པར་བྱའོ། །དཔའ་བོ་ཆེན་པོ་གསང་བའི་བདག་པོ་ཡི། །ཕྱག་མཚན་རབ་འཇིགས་འབར་བའི་
རྡོ་རྗེ་འདིས །ནག་ཕྱོགས་འབྱུང་པོའི་ཕྱོགས་རྣམས་བརླགས་པ་ལས། །དམ་ལྡན་ལྷ་འདྲེ་རིགས་
རྣམས་བཅོམ་པ་མིན།།
ཉི་པ་རྣམ་གྲངས་བརྗོད་པའི་རྒྱན་ལ་མཚན་ཉིད་དང་།ཉི་ཤུ་པ་རྣམ་གྲངས་བརྗོད་པའི་རྒྱན་ལ་མཚན་ཉིད་དང༌།དཔེར་བརྗོད་གཉིས། དང་པོ་ནི
འདོད་དོན་དངོས་སུ་མ་བརྗོད་པར། །དེ་ཉིད་འགྲུབ་པར་བྱ་བའི་ཕྱིར། །རྣམ་པ་གཞན་དག་བརྗོད་པ་
གང༌། །དེ་ནི་རྣམ་གྲངས་བརྗོད་པར་འདོད། །མངོན་པར་འདོད་པའི་དོན་གང་ཡིན་པ་དེ་སྒྲས་དངོས་
སུ་མ་བརྗོད་པར། དེ་ཉིད་འགྲུབ་པར་བྱ་བའི་ཕྱིར་དུ་ཐབས་མཁས་ཀྱི་རྣམས་པ་གཞན་དག་བརྗོད་
པ་གང་ཡིན་པ་དེ་ནི་རྣམ་གྲངས་བརྗོད་པའམ། བརྒྱུད་ནས་བརྗོད་པའི་རྒྱན་དུ་མཁས་པ་རྣམས་ཀྱིས་
འདོད་། །
གཉིས་པ་དཔེར་བརྗོད་པ་ནི། ས་ཧ་ཀཱ་རའི་སྙེ་མ་རྣམས། །གཞན་གྱིས་གསོས་འདིས་ཟ་
བར་བྱེད། །དེ་ནི་བདག་གིས་ཟློག་པར་བགྱི། །ཁྱེད་གཉིས་དལ་གྱིས་འདུག་པར་མཛོད། །ས་ཧ་ཀཱ་
330

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
ར་སྟེ་ཨ་མྲའི་སྙེ་མ་རྣམས་བྱ་རོག་གིས་གསོས་པར་གྲགས་པ་ཁུ་བྱུག་འདིས་ཟ་བར་བྱེད་ཅིང༌།
བདག་ནི་དེ་ཟློག་པར་བགྱི་བའི་དོན་དུ་འགྲོ་བས་ཁྱེད་གཉིས་གནས་འདིར་དལ་གྱིས་འདུག་པར་
མཛོད་ཅིག །ཅེས་པའོ། །དེ་འཆད་པ་ནི། གྲོགས་མོ་སྐྱེས་ཕྲན་འཕྲད་བྱས་ནས། །དེ་དག་དུས་སར་
དགའ་བ་ཡི། །དགའ་སྟོན་སྒྲུབ་ཏུ་གཞུགས་འདོད་པས། །འགའ་ཞིག་དེ་ནས་སོང་བར་གྱུར། །
གྲོགས་མོས་སྐྱེས་ཕྲན་ཞིག་བུད་མེད་མཛེས་མ་དང་དུས་སར་ཆད་བྱས་པའི་གནས་འགའ་ཞིག་ཏུ་
འཕྲད་པར་བྱས་ནས། དེ་དག་དུས་ས་དེར་དགའ་བའི་དགའ་སྟོན་འཁྲིགས་པའི་བདེ་བ་སྒྲུབ་ཏུ་
བཞུགས་པར་འདོད་པས། གྲོགས་མོ་དེ་ཁུ་བྱུག་ཟློག་པའི་ཟོལ་གྱིས་གནས་དེ་ནས་གཞན་དུ་སོང་
བར་གྱུར་ཏོ །འཁོར་བར་ངེས་པར་འབྱུང་བའི་གཞོན་ནུ་ཞིག །ནོར་གྱི་རྙེད་པ་ཐོབ་ཕྱིར་གཞན་
ཡུལ་དུ།།འགྲོའོ་ཞེས་པ་སྙན་པའི་ཚིག་སྨྲས་སོངས།།ཁྱིམ་ནས་ཁྱིམ་མེད་རབ་བྱུང་ཞེས་གྲགས། །
ཉེར་གཅིག་པ་ཀུན་ཕན་གྱི་རྒྱན་ལ་མཚན་ཉིད་དང་དཔེར་བརྗོད་གཉིས།དང་པོ་ནི།བྱ་བ་
འགའ་ཞིག་རྩོམ་པ་ལ། །སྐལ་པ་ཡི་ནི་སྟོབས་ལས་ཀྱང༌། །དེ་ཡི་སྒྲུབ་བྱེད་ཕུན་ཚོགས་གང༌། །དེ་ནི་
ཀུན་ཏུ་ཕན་པར་བརྗོད། །བྱ་བ་གང་ཡང་རུང་བ་འགའ་ཞིག་རྩོམ་པ་ན།རྩོམ་པ་པོ་རང་ཉིད་ཁ་རྗེའི་
སྟོབས་ལས་ཀྱང་སྒྲུབ་བྱེད་ཀྱི་མཐུན་རྐྱེན་ཕུན་སུམ་ཚོགས་པ་ཞིག་གློ་བུར་དུ་བྱུང་བར་གྱུར་པ་བརྗོད་
པར་གང་དེ་ནི་ཀུན་ཏུ་ཕན་པ་ཞེས་པའི་རྒྱན་དུ་སྙན་ངག་མཁན་རྣམས་ཀྱིས་བརྗོད་པར་བྱེད་དོ
ན2སྙནང་།
གཉིས་པ་དཔེར་བརྗོད་པ་ནི། ཁེངས་པ་གཞོམ་ཕྱིར་དེ་ཡི་ནི། །རྐང་པ་དག་ལ་ཕྱག་
འཚལ་བ། །བདག་ལ་ཕན་ཕྱིར་སྐལ་བ་ཡི། །འབྲུག་གི་སྒྲ་འདི་གྲགས་པར་གྱུར། ཆགས་ལྡན་ཞིག་
དགའ་མས་རང་ལ་མི་འདུད་པའི་ཁེངས་པ་གཞོམ་ཕྱིར། དེའི་རྐང་པ་དག་ལ་ཕྱག་འཚལ་བར་
བརྩམ་ཚེ།བདག་ལ་ཕན་པའི་ཕྱིར་སྐལ་པ་སྟེ་ཁར་རྗེའི་སྟོབས་ལས་དགའ་བ་སྐྱེད་པའི་འབྲུག་གི་སྒྲ་
སྙན་པ་གློ་བུར་དུ་གྲགས་པར་གྱུར་ཞེས་འབྲུག་སྒྲས་འདོད་པ་འཕེལ་ཏེ། འདུད་པའི་གྲོགས་ལ་
ཀུན་ཏུ་ཕན་པར་བྱུང་བས་ཀུན་ཕན་གྱི་རྒྱན་། །བདག་ཉིད་ཆོས་ལ་འཇུག་འདོད་བློ་ཡོད་ཀྱང་། །
འཇུག་ཐབས་དཀའ་བར་དགེ་བའི་གྲོགས་པོ་ཡིས། །ཆོས་སྒོར་འཇུག་དགོས་བླ་མའི་བཀའ་ཡིན་
ཞེས། །སྤྲེང་ཡིག་སྩལ་བས་བདེ་བླག་འཇུག་ནུས་བྱུང༌།།
331

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཉི་རྩ་གཉིས་པ་རྒྱ་ཆེའི་རྒྱན་ལ་གསུམ།མཚན་ཉིད།དཔེར་བརྗོད།མཇུག་བསྡུ་བའོ།།
དང་པོ་ནི། བསམ་པའམ་ནི་འབྱོར་པ་ཡི། །ཆེན་པོ་ཉིད་ནི་བླ་མེད་གང༌། །དེ་ནི་རྒྱ་ཆེ་ཞེས་པ་ཡི། །
རྒྱན་དུ་མཁས་པ་རྣམས་ཀྱིས་བརྗོད། །བསམ་བཟང་ཞིང་རྒྱ་ཆེ་བའམ། །ཡང་ན་ཕུན་སུམ་ཚོགས་
པའི་འབྱོར་པ་སྟེ་གཉིས་ཀ་ཡང་རྒྱ་ཆེན་པོ་བླ་ན་མེད་པར་སྟོན་པ་གང་ཡིན་པའི་ཚིག་གིས་སྦྱོར་བ་དེ་
ནི་རྒྱ་ཆེ་བའི་རྒྱན་དུ་མཁས་པ་རྣམས་ཀྱིས་བརྗོད་།།
གཉིས་པ་དཔེར་བརྗོད་པ་ལ་གཉིས། དང་པོ་བསམ་པ་རྒྱ་ཆེ་བའི་རྒྱན་ནི་ར་བ་ཎ་ཡེ་མགོ་
གཅོད་པའི། །བྱ་བའི་ཁུར་ཡང་བཟོད་པ་ཡི། །ར་གྱུའི་བུ་དེས་བླ་མ་ཡི། །བཀའ་ལས་འདའ་བར་
ནུས་མ་གྱུར། །ར་བ་ཎ་ཞེས་པ་སྒྲ་སྒྲོགས་ཀྱི་བུ་སྟེ། ལངྐ་མགྲིན་བཅུ་འཇིག་རྟེན་གསུམ་བྲན་དུ་བྱས་
པ་དེའི་མགོ་གཅོད་པའི་བྱ་བའི་ཁུར་ཆེན་པོ་ཡང་བཟོད་ནུས་པ་གང༌། ར་གྷུ་ཞེས་རྒྱལ་བོ་ཤིང་རྟ་བཅུ་
པའི་བུ་ར་མ་ཎ་དེས། བླ་མ་སྟེ་རང་གི་ཡབ་ཀྱིས་ཁྱོད་ཆུང་མ་པཱི་ཏ་དང་རེ་ཞིག་ནགས་སུ་སོང་ལ། ནུ་
བོ་བྷ་ར་ཏ་རྒྱལ་སྲིད་ལ་ཞོག་ཅིག་ཅེས་པའི་བཀའ་ལས་འདའ་མ་ནུས་པར་ནགས་སུ་སོང་ངོ་ཞེས་
བཀའ་མི་འཚམས་པ་ཡང་དང་དུ་བླངས་པ་ནི། བསམ་པ་རྒྱ་ཆེ་བའི་རྒྱན་ནོ། །སྔོན་དུས་བྱང་སེམས་
སྙིང་སྟོབས་ཆེན་པོ་ཡིས། །སྟག་མོ་མ་བུ་ཉམས་ཆུང་ངུ་གཟིགས་ཏེ། །སྨོན་ལམ་དང་བཅས་རང་ལུས་
འོད་མ་ཡི།།ཡལ་ནས་བཅད་དེ་ལྟོས་མེད་སྟག་མོར་བྱིན། །
ལསནསབཅདདརྫསམེདཏི
གཉིས་པ་འབྱོར་པ་རྒྱ་ཆེ་བའི་རྒྱན་ནི། རིན་ཆེན་རྩིགས་པ་ལས་འཕོས་པའི །གཟུགས་
བརྙན་བརྒྱ་ཡིས་བསྐོར་གྱུར་པ། །ལངྐའི་དབང་ཕྱུག་དེ་ཁོ་ན། །ཨཉྫ་ན་བུས་དཀའ་བས་ཤེས། པདྨ་
ར་ག་དང༌།མརྒད་སོགས་རིན་པོ་ཆེའི་རང་བཞིན་གྱི་གཞལ་མེད་ཁང་གི་རྩིག་པ་ལ་འཕོས་ཤིང་ཤར་
བའོ། །གཟུགས་བརྙན་རང་དང་འདྲ་བ་བརྒྱ་ཕྲག་གིས་བསྐོར་བར་གྱུར་པ་ལས། འདི་དག་ནི་
གཟུགས་བརྙན་ནོ། །འདི་ནི་ལངྐའི་དབང་ཕྱུག་དེ་ཁོ་ནའོ་ཞེས་ཨཉྫན་བུ་སྤྲེའུ་རྒྱལ་པོ་ཧ་ལུ་མནྠ་དེས།
སཱི་ཏ་འཚལ་བར་སོང་དུས། དཀའ་བ་ཆེན་པོས་བརྔགས་ནས་ཤིས་ཀྱི་ཡུད་ཀྱི་མ་ཤེས་སོ། །དཔེར་
བརྗོད་འདི་གཉིས་ཁྱབ་འཇུག་གི་འཇུག་པ་རཱ་མ་ཎའི་གཏམ་རྒྱུད་དང་སྦྱར་བ་སྟེ། རྒྱས་པར་ཁྱད་
པར་འཕགས་བསྟོད། ལྷ་ལས་ཕུལ་བྱུང་གི་བསྟོད་འགྲེལ་སློབ་དཔོན་ཤེས་རབ་ཆོ་གས་མཛད་པ་
332

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
སོགས་ལས་ཤེས་པར་བྱའོ། །ཁྱེའུ་ཆུ་འབེབས་གླང་ཆེན་རྒྱབ་ཁབ་གྲངས།།ལྔ་བརྒྱའི་རྫིང་བུའི་ཉ་ལ་
དགའ་སྟོན་སྤེལ། །ལྷ་ཡིས་རིན་ཆེན་མེ་ཏོག་སེ་མོ་དོ། །ཁྲི་ཕྲག་མང་པོ་འཁོར་ཡུག་མཛེས་པར་
བཀྲམ། །གསུམ་པ་མཇུག་བསྡུ་བ་ནི། སྔ་མར་བསམ་པའི་བདག་ཉིད་ཆེ། །འདིར་ནི་མངོན་པར་
འབྱོར་པས་བརླིངས། །རྒྱ་ཆེ་གཉིས་པོ་འདི་དག་ཀྱང་། །རབ་ཏུ་གསལ་བར་མཚོན་པ་ཡིན། དཔེར་
བརྗོད་པ་སྔ་མར་ནི་བསམ་པ་སེམས་ཀྱི་བདག་ཉིད་རྒྱ་ཆེ་བ་དང༌།ཕྱི་མ་འདིར་ནི་མངོན་པར་འབྱོར་
པ་ཕུལ་དུ་བྱུང་བས་བརླིང་བར་བསྟན་པས།རྒྱ་ཆེ་གཉིས་པོ་དེའི་ཚིག་སྦྱོར་དང་དོན་དག་ཀྱང་རབ་
གསལ་བར་མཚོན་པའོ།།
ཉེར་གསུམ་པ་བསྙེན་དོར་གྱི་རྒྱན་ལ་གསུམ། མཚན་ཉིད་སྤྱིར་བསྟན། དབྱེ་བ་སོ་སོར་
དཔེར་བརྗོད་དོན་བསྡུ་བའོ། །དང་པོ་ནི། བསྙོན་དོར་དག་ནི་བསྙོན་བྱས་ནས། །དོན་གཞན་ཅུང་
ཟད་བརྗོད་པ་སྟེ། །བསྙོན་དོར་གྱི་རྒྱན་ནི་བརྗོད་བྱའི་དངོས་པོ་དེའི་གནས་ལུགས་ཀྱི་ངོ་བོ་ལ་དེ་མིན་
ནོ་ཞེས་བསྙོན་ནས་དོན་གཞན་ཆོས་དང་ཆོས་ཅན་གྱི་ངོ་བོ་ཅུང་ཟད་སྟོན་པས་སྙན་ངག་མཛེས་པར་
བྱེད་པའོ།།
གཉིས་པ་དབྱེ་བ་དཔེར་བརྗོད་པ་ལས་དང་པོ་ཆོས་ལ་བསྙོན་དོར་ནི། འདོད་པ་དག་ནི
མདའ་ལྔ་པ། མ་ཡིན་སྒྲོ་ལྡན་སྟོང་ཕྲག་ཡོད། འདོད་པའི་ལྷ་ནི་མདའ་ལྔ་པ་ཞེས་གྲགས་ཀྱང་དེ་མ་
ཡིན་ལ་སྒྲོ་ལྡན་མདའ་སྟོང་ཕྲག་ཡོད་། །གཞན་དུ་ན་སྲིད་པ་གསུམ་ལས་རྒྱལ་མི་ནུས་སོ་ཞེས་པའོ །
ཆོས་ལ་སྙོན་དོར་གྱི་རྒྱན་ནི།གནས་འདི་རང་བཞིན་སྐྱེད་ཚལ་མཛེས་པ་ལ། །རྣམ་འདྲེན་དབང་ཁྲིད་
མཛད་པ་ག་ལ་ཡིན། །ཆོས་བཟང་ལྷ་ཡི་མདུན་ས་དམ་པ་དེར། །སྟོན་པས་ཐེག་ཆེན་ཆོས་འཁོར་
བསྐོར་བར་ངེས། །
གཉིས་པ་ཡུལ་ལ་བསྙོན་དོར་ནི ཙནྡན་ཟླ་འོད་དལ་བུ་ཡི། །ལྷོ་ཕྱོགས་དྲི་ཡི་བཞོན་པ་
འདི། །མེ་ཡི་རང་བཞིན་སྤྲོ་བ་སྟེ། །གཞན་གྱི་ངོར་ནི་བསིལ་ཞེས་གྲགས། །ཙནྡན་དང་ཟླ་བའི་འོད་
དང་ལྷོ་ཕྱོགས་དྲིའི་བཞོན་པ་རླུང་འདི་རྣམས་བདག་ལ་ཚ་བས་གདུང་བྱེད་མི་ཡི་རང་བཞིན་སྤྲོ་བ་སྟེ།
སྐྱེ་བོ་གཞན་གྱི་ངོར་ནི་བསིལ་ཞེས་གྲགས་ཏེ། ལོ་གྲགས་ཟེར་གསུམ་མ་རངས་ཚིག་ཅེས་པ་ལྟར།
333

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
འདིར་གྲགས་ཞེས་པས་བདེན་པར་དཀའོ་ཞེས་པའོ །དེ་བཤད་པ་ནི།འོད་ལྡན་གྱིས་ནི་གཞན་
ལ་དེ། །བསིལ་བར་ཁས་བླངས་བདག་ཉིད་ལ། །ཚ་བ་ཉིད་དུ་རབ་བསྟན་ཕྱིར། །འདི་ནི་ཡུལ་ལ་
བསྙོན་དོར་།བྲལ་བས་ཉེན་པའི་འདོད་ལྡན་འགའ་ཞིག་གིས་རང་ལས་གཞན་པ་སེམས་རྣལ་དུ་
གནས་པ་དག་གི་ངོར་བསྙོན་དོར་བར་བསིལ་བར་ཁས་བླངས་ནས་ཡིན་ལུགས་ལྟར་བརྗོད་ཅིང༌།
རང་ཉིད་ཀྱི་ཡུལ་ཁོ་ན་ལ་ལྟོས་ནས་དངོས་པོ་བསིལ་བ་ལ་ཚ་བའི་རང་བཞིན་དུ་བསྙོན་ནས་ཁས་
བླངས་པ་འདི་ལྟ་བུ་ཡུལ་གྱི་ཁྱད་པར་ལ་ལྟོས་ནས་བསྟན་པའི་ཕྱིར་ཡུལ་ལ་བསྙོན་དོར་གྱི་རྒྱན་ནོ། །
ལང་ཚོས་དུད་པའི་ན་ཆུང་ལ། །གཞན་གྱིས་སྙིང་དུ་སྡུག་ཅེས་ཟེར། །མི་གཙང་རང་བཞིན་སྐྱེ་བ་
དམན།།དྲང་སྲོང་བདག་ཡིད་མི་སྡུག་གྱུར།།
གསུམ་པ་རང་བཞིན་བསྙོན་དོར་ནི། བདུད་རྩི་ཟག་པའི་འོད་ཟེར་ཅན། །ཟླ་བ་ཅེས་པར་
བདག་ཅག་འདོད།།དོན་གྱི་བདག་ཉིད་འདི་ནི་གཞན།།དུག་ཟག་ཟེར་དང་ལྡན་པ་ཉིད། །བདུད་རྩི་
ཟག་པའི་འོད་ཟེར་ཅན་གྱི་དངོས་པོའི་བྱེ་བྲག་གཅིག་ལ་ཟླ་བ་ཅེས་པར་འཇིག་རྟེན་ན་གྲགས་པ་ལྟར་
བདག་ཀྱང་འདོད་པ་ཡིན་ལ། དོན་གྱི་བདག་ཉིད་ད་ལྟ་མཐོང་བཞིན་པའི་དངོས་པོ་རི་བོང་ཅན་འདི་
ནི་སྔ་མའི་ཟླ་བ་དེ་ལས་གཞན་ཡིན་ཏེ། དེའི་འགལ་ཟླ་དྲུག་ཟག་པའི་ཟེར་དང་ལྡན་པའི་རང་བཞིན་
ཅན་གྱི་ཟླ་བ་ཞིག་གོ།དེ་བཤད་པ་ནི། ཅེས་པའི་ཟླ་བའི་ཟླ་དངོས་ཉིད། །བཟློག་ནས་དོན་གཞན་
བདག་ཉིད་ནི། །འདོད་པས་གཟིར་བ་བརྗོད་པའི་ཕྱིར། །འདི་ནི་རང་བཞིན་བསྙོན་དོར་འདོད། །
ཅེས་དཔེར་བརྗོད་མ་ཐག་པ་འདི་ཟླ་བ་བདུད་རྩིའི་ཟེར་ཅན་གྱི་ཟླ་བའི་དངོས་པོ་ཉིད་ལས་བཟློག་
ཅིང་བཀག་པ་སྟེ དེ་ལ་བསྙོན་ནས་ཕལ་པ་བཏགས་པའི་ཟླ་བ་གཞན་དུག་ཟག་པའི་ཟེར་དང་ལྡན་
པ་དེ་ཡིན་ནོ། །ཅེས་བརྗོད་པའི་ཤུགས་ལས་དོན་གཞན་ཚིག་དེ་སྐད་དུ་སྨྲ་བ་པོ་ཉིད་འདོད་པས་
གཟིར་བ་བརྗོད་པ་སྟེ། འདི་ལྟ་བུ་ཟླ་བའི་རང་བཞིན་བདུད་རྩིའི་བདག་ཉིད་ལ་བསྙོན་པའི་ཕྱིར་རང་
བཞིན་བསྙོན་འདོར་དུ་འདོད་དོ། །ཐོག་མར་བཞིན་བཟང་འཇམ་པར་སྨྲ་བ་ཅན། །ཀུན་ནས་ཡིད་
འོང་མ་ཞེས་བདག་ཀྱང་འདོད།།རིང་ནས་མི་སྡུག་འགྱུར་བའི་ཚིག་རྩུབ་ཅན།།འཇིགས་རླུང་འདི་ནི་
སྲིན་མོ་གཞན་ཡིན་ནོ། །
334

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
གསུམ་པ་དོན་བསྡུ་བ་ནི། དཔེ་ཡི་བསྙོན་དོར་སྔར་ཉིད་དུ། །དཔེ་རྣམས་ལ་ནི་རབ་
བསྟན་། །འདི་ཡིས་བསྙོན་དོར་དབྱེ་བ་རྣམས། །མཚོན་བྱ་དག་ལ་རྒྱ་ཆེར་མཚོན། །དཔེ་ཡི་བསྙོན་
དོར་ནི་སྔར་དཔེ་རྒྱན་གྱི་སྐབས་སུ་ཟླ་བ་ལ་ནི་ཁྱོད་གདོང་དང༌། འགྲན་པའི་ནུས་པ་ནམ་ཡང་མེད། །
ཅེས་དཔེ་ཟླ་བ་ལ་བསྙོན་པ་དགག་པའི་དཔེས་བསྟན་ཟིན་། །འདིར་ཕྱོགས་ཙམ་བསྟན་པ་དེ་ཡིས་
མ་བརྗོད་པའི་བསྙོན་དོར་གྱི་དབྱེ་བ་གཞན་རྣམས་མཚོན་བྱའི་དོན་རྣམས་ལ་གོམས་པའི་མཐུས་རྒྱ་
ཆེར་མཚོན་ཏེ་ཤེས་པར་བྱའོ། །
ཉི་ཤུ་རྩ་བཞི་པ་སྦྱར་པའི་རྒྱན་ལ་བཞི མཚན་ཉིད་སྤྱིར་བསྟན།ཚིག་ཐ་དད་མིན་པའི་
སྦྱར་བ་དང་། ཐ་དད་ཚིག་འདྲའི་སྦྱར་བ་གཉིས་དཔེར་བརྗོད།བཤད་ཟིན་དྲན་པ་ལ་སྦྱར། སྦྱར་
བའི་ཁྱད་པར་གཞན་བདུན་བཤད་པའོ།།དང་པོ་ནི་སྦྱར་བ་གཟུགས་གཅིག་ལྡན་པའི་ཚིག །དུ་མའི་
དོན་ཅན་ཉིད་དུ་བརྗོད། །རྗོད་བྱེད་ཚིག་གམ་སྒྲའི་གཟུགས་གཅིག་དང་ལྡན་པ་རྒྱ་སྐད་ལྟར་ན་ཚིག
སི་སོགས་དང་ཏི་སོགས་ཀྱི་མཐའ་ཅན་གང་རུང་། གང་ཞིག་བརྗོད་བྱའི་དོན་གཉིས་ལ་སོགས་པ་དུ་
མའི་བདག་ཉིད་ཅན་ནི་སྦྱར་བ་སྤྱིའི་མཚན་ཉིད་དུ་འདོད་།།
གཉིས་པ་དཔེར་བརྗོད་གཉིས་ཀྱི་མིང་གི་དབྱེ་བ་བསྟན་པ་།དེ་ཚིག་ཐ་དད་མིན་པ་དང༌།།
ཐ་དད་ཚིག་འདྲ་རྣམ་པ་གཉིས། །དོན་གཉིས་ཀ་ལ་ཚིག་གི་གཅོད་མཚམས་ཐ་དད་མིན་པར་གཅིག་
བ་དང༌།ཡང་ཐ་དད་པའི་ཚིག་རྣམས་ཀྱང་གཟུགས་གཅིག
པ་ནི་ཚིག་ཐ་དད་མིན་པའི་སྦྱར་བ་དང༌། ཡང་ཐ་དད་པའི་ཚིག་དེ་རྣམས་ཀྱང་གཟུགས་གཅིག་ཉིད་
དུ་འདྲ་བ་དེ་ནི་ཚིག་འདྲའི་སྦྱར་བ་སྟེ།རྣམ་པ་གཉིས་སུ་ཤེས་པར་བྱའོ །དེ་ལས་དང་པོ་ཚིག་ཐ་དད་
མིན་པའི་སྦྱར་བ་སྟེ། རྒྱ་དཔེར། ཨ་ས་བུ་ད་ཡ་མཱ་རུ་ཌྷ། །ཀནྟི་མཱ་ན་རཀྟ་མཎྜ་ལཿ། །ར་ཛ་ཧ་ར་ཏི་
ལོ་ཀ་སྱ། །ཧྲི་ད་ཡཾ་མྲྀ་དུ་བྷཻཀ་རེེ༔།ཅེས་པ་བོད་སྐད་དུ། ཨུ་ད་ཡ་གནས་མཛེས་པ་ཅན། །དཀྱིལ་
འཁོར་ལ་ཆགས་རྒྱལ་པོ་འདི། །མྲྀ་དུ་ཀ་རས་འཇིག་རྟེན་གྱི། །ཡིད་ནི་རབ་ཏུ་འཕྲོག་པར་བྱེད། །རཱ་
ཛའི་སྒྲ་ཟླ་བ་དང་རྒྱལ་པོ་འཇུག་པ་སྦྱར་ཏེ་ཁྱད་གཞིའོ །དེ་གཉིས་ཀྱི་ཁྱད་ཆོས་རྣམས་ཀྱང་ཨུ་ད་
ཡའི་སྒྲ་རྒྱལ་པོ་འཇུག་པའི་སྐབས་རང་བཞིན་པའི་རྒྱལ་སྲིད་ལ་གནས་པ་དང༌། ཟླ་བའི་སྐབས་ཤར་
གྱི་རི་བོ་ལ་འཇུག །ཀནྟི་མནྟ་རྒྱལ་པོ་ལ་ཀུན་དང་མཐུན་པའི་མཛེས་པ་ཅན་དང་ཟླ་བ་འོད་ཀྱིས་
335

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མཛེས་པའོ །རཀྟ་མཎྚ་ལ་རྒྱལ་པོའི་སྐབས་སུ་འཁོར་གྱི་དཀྱིལ་འཁོར་ལ་ཆགས་པ་སྟེ་མངའ་
འབངས་ལ་བྱམས་པ་དང་། ཟླ་བ་ལ་ཤར་མ་ཐག་པའི་འོད་ཀྱི་གུར་ཁྱིམ་དམར་བ་ལ་འཇུག །མྲྀ་དུ་
ཀ་ར་རྒྱལ་པོའི་སྐབས་འཇམ་པའི་དཔྱའ་སྟེ་ཁྲལ་རན་པར་སྡུད་པ་དང༌།ཟླ་བའི་འཇམ་པའི་འོད་སྟེ་
དེ་ཐམས་ཅད་ཀྱང་སྒྲ་སྦྱར་བ་འབའ་ཞིག་ལ།དེ་རྣམས་ཀྱི་འཇིག་རྟེན་གྱི་ཡིད་འཕྲོག་སྟེ།དགའ་བར་
བྱེད་དོ་ཅེས་དོན་གཉིས་ཀ་ལ་ཚིག་གཅོད་མཚམས་ཐ་དད་མིན་པར་གཅིག་པས་ཚིག་ཐ་དད་མིན་
པའི་སྦྱར་བའོ། །དཔལ་དང་ལྡན་ཞིང་ཀུན་གྱི་གཙོར་གྱུར་པ། །ས་གསུམ་ཉུང་ངུའི་གོམ་པས་གནོན་
པ་དང༌། །བཅུ་ཕྲག་སྟོབས་དང་ཤེས་རབ་འཇུག་པ་ཡིས། །འཇིག་རྟེན་ཀུན་ན་ཆེ་བར་གྲགས་དེས་
སྐྱོངས།།
གཉིས་པ་ཐ་དད་ཚིག་འདྲའི་སྦྱོར་བ་ནི། རྒྱ་དཔེར། དེ་ཥཱ་ཀ་རི་ཎ་སམྦ་ཌྷན། ནཀྵ་པ་ཐ་
ཝརྟི་། །རཱ་ཛྙ་སྲ་དོ་ཥོ་མ་མིཏྠ། །མ་སྲི་ཡཾ་ཀིནྣ་བཱ་རྷ་ཏེ། །ཞེས་འབྱུང་བའི་ཚིག་བཅད་གཅིག་པོ་འདི
ཉིད་བོད་སྐད་ལ་ཁྱད་གཞི་རྒྱལ་པོའི་ཕྱོགས་སུ་འཇུག་པའི་ཚིག་བཅད་གཅིག་དང་། ཁྱད་གཞི་ཟླ་བ་
ལ་འཇུག་པའི་ཚིག་བཅད་གཅིག་དང་གཉིས་སུ་འགྱུར་བ་ལས དང་པོ་རྒྱལ་པོ་ལ་འཇུག་པའི་
སྐབས་། རྒྱལ་རིགས་ལམ་ལ་མི་གནས་པ། །རྒྱལ་པོ་སྐྱོན་གྱི་འབྱུང་གནས་དང༌། །བསྡོངས་ནས་
སྐྱོན་མང་དག་གིས་བདག །དགའ་མེད་འདི་ལྟར་ཅེས་མ་མནར། །ཞེས་རཱ་ཛྙཱ་རྒྱལ་པོ་སྟེ་ཁྱད་གཞི།
གགས་བདག
ཁྱད་ཆོས་ཀྵ་ཏྲ་རྒྱལ་རིགས ས་ཐ་ལམ། བརྟི་ནཱ་འཇུག་པ། དེ་དག་གི་སྔོན་དུ་དགག་པའི་ནཱཀྵའི་ན་
བཞག་པས་རྒྱལ་རིགས་ལམ་ལ་མི་འཇུག་པ་ཞེས་གྲུབ།དོ་ཥ་སྐྱོན། ཨཱ་ཀ་ར་འབྱུང་གནས།
མཚམས་སྦྱར་བ་དོ་ཥཱ་ཀ་ར་སླར་ཡང་སྲ་མང་པོ་ཥ་སྐྱོན།སམྦ་དྷན་བསྡོངས་ནས་མཱ་མཱ་བདག།ཨིརྠ་
འདི་ལྟར། མ་སྲི་ཡཾ་དགའ་མེད་ཀནཱི་ཅེས་ནཱ་བ་དྷ་ཏི་མ་མནར་རོ། །དེ་ཡང་རྒྱལ་རིགས་ལམ་སྟེ་
ལུགས་སྲོལ་བཟང་པོའི་ཆོས་ལུགས་ལ་མི་གནས་པའི་རྒྱལ་པོ་འདི།སྐྱོན་གདུག་རྩུབ་དང་སེར་སྣ་ལ་
སོགས་པའི་འབྱུང་གནས་སྐྱེ་བོ་ངན་པ་དང་བསྡོངས་ནས། མངའ་འབངས་སྐྱེ་བོ་ཉམས་ཆུང་བ་
བདག་ཅག་རྣམས་གནོད་པ་མ་བྱས་པར་ཡང་ཚར་གཅོད་པ་ཁོ་ནས་དགའ་བ་མེད་པར་འདི་ལྟར་
ཅེས་མ་མནར་ཆེས་ཤིན་ཏུ་མནར་རོ།ཞེས་པའོ།།
336

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
གཉིས་པ་ཁྱད་གཞི་ཟླ་བ་ལ་འཇུག་པའི་སྐབས་སུ། རྒྱུ་སྐར་ལམ་ལ་རབ་གནས་པ། །
མཚན་མོའི་གནས་དང་འབྲེལ་པ་ཡི། །སྲེད་མ་ཟླ་བས་བདག་འདི་ལྟར། །དགའ་བ་མེད་པ་ཅིས་མ་
མནར། །ནཀྵ་ཏྲ་རྒྱུ་སྐར། ས་ཐ་ལམ་སྟེ་རྒྱུ་སྐར་ལམ་ནམ་མཁའི་མིང་དང་། བརྟི་ནཱ་རབ་ཏུ་འཇུག་
པའམ་གནས་པ་ཡིན་ལ།དོ་ཥམཚན་མོ་དང་། ཨཱ་ཀ་ར་གནས་ལ་བསྒྱུར་ནས་མཚམས་སྦྱར་བས་
མཚན་མོའི་གནས་ཅན་དང༌། སམྦ་དྷན་འབྲེལ་པ། པྲ་ཥམཚན་མོའི་དང་པོ་སྲོད། རཱ་ཛྙཱ་ཟླ་བ་སྟེ་
ཁྱད་གཞི། མཱ་མཱ་བདག་སོགས་ཚིག་ལྷག་མ་རྣམས་དཔེར་བརྗོད་སྔ་མ་དང་མཚུངས་སོ །ཁྱད་གཞི་
རྒྱལ་པོ་སྟེ་ཟླ་བ་འདིས་རྒྱུ་སྐར་གྱི་ལམ་ནམ་མཁའ་ལ་རབ་ཏུ་གནས་པའམ་འཇུག་བཞིན་དུ། མཚན་
མོའི་དང་པོ་སྲོད་ཀྱི་དུས་ལ་བབས་ན་བྲལ་བས་ཉེན་པའི་འདོད་ལྡན་བདག་འདི་ལྟར་དགའ་བ་མེད་
པའི་རང་བཞིན་དུ་ཅིས་མ་མནར་ཏེ་མནར་རོ །ཞེས་པའོ།།ལྷ་མོ་འདི་ནི་མཛེས་པ་ཕུལ་བྱུང་ཞིང༌།།
སྲིད་པའི་འཕྲུལ་འཁོར་འདི་ལས་འཕགས་མ་ཡིན། །སྙན་པར་སྨྲ་བའི་དབྱངས་ཀྱི་ཡིད་འཕྲོག་མ། །
རྣམ་ཀུན་ཕན་བདེ་རྩོལ་བར་མཛད་མ་ལགས། །
གསུམ་པ་བཤད་ཟིན་དྲན་པ་ལ་སྦྱར་བ་ནི། དཔེ་དང་གཟུགས་ཅན་འགོག་པ་དང༌། །ལྡོག་
པ་ཅན་སོགས་སྤྱོད་ཡུལ་ཅན། །སྦྱར་བ་གོང་དུ་བསྟན་ཟིན་ཏེ། །ཞེས་པའི་དོན་བསིལ་ཟེར་ཅན་གྱི་
འགྲན་ཟླ་དང༌།ཞེས་པ་ལ་སོགས་པ་དཔེའི་སྦྱར་བ་དང་། ངང་པའི་རྒྱལ་པོ་ཉེར་སྤྱད་འོས། །སོགས་
གཟུགས་ཅན་གྱི་སྦྱར་བ་དང་། བདུད་རྩིའི་བདག་ཉིད་པདྨ་ལ། །ལྡང་སོགས་འགོགས་པའི་ངང་། །
ཁྱོད་དང་རྒྱ་མཚོ་དུརྦ་རཽ །ཞེས་ལྡོག་པ་ཅན་གྱི་དང་། སོགས་ཁོངས་ནས དྲི་ཡི་བཞོན་པ་ཡིད་འོང་
མཐོང༌། །སོགས་གསལ་བྱེད་ཀྱི་དང༌། དཀྵི་ཎྱ་དང་ཡང་དག་ལྡན། །སོགས་དོན་གཞན་བཀོད་པའི་
སྤྱོད་ཡུལ་ཅན་གྱི་སྦྱར་བ་སྟེ་དེ་རྣམས་གོང་དུ་སོ་སོའི་སྡེ་ཚན་གྱི་སྐབས་སུ་བསྟན་ཟིན་ཏོ། །
བཞི་པ་སྦྱར་བའི་ཁྱད་པར་གཞན་བདུན་བསྟན་བ་ལ་གཉིས། མེང་དག་དགོད། དཔེར་
བརྗོད་པའོ། །དང་པོ་མིང་དགོད་པ་ནི། གཞན་པ་འགའ་ཞིག་བསྟན་པར་བྱ། །འགའ་ཞིག་བྱ་བ་ཐ་
དད་མིན། །གཞན་པ་བྱ་བ་འགལ་མིན་ཡོད། །འགལ་བའི་ལས་ཅན་དག་ཀྱང་གཞན། །སྦྱར་བ་ངེས་
པ་ཅན་ཡང་ཡོད་།།ངེས་པ་འགོགས་པ་གཟུགས་བརྗོད་དང༌། །འགལ་མིན་འགལ་བ་ཅན་ཡང་། །
337

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དེ་དག་རྣམས་ཀྱི་རང་བཞིན་ཡང༌། །དཔེར་བརྗོད་དག་ལ་གསལ་བར་འགྱུར། །སྦྱར་བའི་རྒྱན་
གཞན་པ་སྔར་མ་བརྗོད་པ་འགའ་ཞིག་འདིར་བསྟན་པར་བྱའོ། །ཞེས་མིང་དུ་བསྟན་པ་དེ་དག་གི་
ཁྱད་པར་ཇི་ལྟ་བུ་ཞེ་། དེ་རྣམས་ཀྱི་རང་བཞིན་དཔེར་བརྗོད་པ་འོག་ནས་འཆད་པར་འགྱུར་བ་
གསལ་བར་འགྱུར་ཏེ།
དང་པོ་བྱ་བ་ཐ་དད་མིན་པའི་སྦྱར་བ་ནི། འཁྱོག་ཅིང་ཡིད་འོང་རང་བཞིན་ཅན། །ཆགས་
པ་གསལ་བར་སྟོན་བྱེད་མ། །མཛེས་མའི་བསྐུལ་བའི་མིག་དང་ནི། །ཕོ་ཉ་མོས་ཀྱང་མཛའ་བོ་
འགུགས །མིག་ཟུར་གྱི་ལྟ་བ་འཁྱོག་པ་དང༌། ཕོ་ཉ་མོ་གཡོ་རྒྱུའི་རང་བཞིན་གྱི་ངག་འཁྱོག་པ་
གཉིས་སྒྲ་སྦྱར གཉིས་ཀ་ཡང་ཡིད་དུ་འོང་བའི་རང་བཞིན་ཅན་དུ་དོན་སྦྱར། ཆགས་མྱོས་ཀྱི་བརྡ་
ཐབས་མཛའ་བོ་ལ་གསལ་བར་སྟོན་པ་དང་། ཕོ་ཉ་མོས་ཀྱང་ངག་གི་རྣམ་རིག་གིས་དཔོན་མོའི་
ཆགས་པའི་ཚིག་སྟོན་པ་སྒྲ་སྦྱར། ཁྱད་གཞི་དེ་གཉིས་ཀ་བྱེད་པ་པོ་མཛེས་མས་བསྐུལ་བའི་མིག་དང་།
ཕོ་ཉ་མོ་སྟེ་དེ་གཉིས་ཀས་ཀྱང་མཛའ་བོ་འགུགས་པའི་བྱ་བ་གཅིག་བྱས་པར་བརྗོད་པ་འདི་ལྟ་བུ་ནི་
བྱ་བ་ཐ་དད་མིན་པའི་སྦྱར་བའོ། །འཆི་མེད་དབང་པོ་ལྷ་ཡི་བླ་མ་མཆོག །མཆན།འཇམ་པའི་དབྱངས་དང་
ཕུར་བུ་གཉིས་ཁྱད་གཞི། རིག་པ་སྨྲ་བའི་རྣམ་དཔྱོད་དང་ལྡན་པས། །ཐོས་བསམ་སྒོམ་པ་ལས་བྱུང་ཤེས་
རབ་དཔལ། །དྲང་སྲོང་བརྟན་པའི་འཁོར་ལོ་ལེགས་པར་བསྐྱེད། །
གཉིས་པ་བྱ་བ་འགལ་མིན་གྱི་སྦྱར་བ་ནི། ཡིད་འོང་ཆགས་པ་འཕེལ་བར་བྱེད། །འཇམ་
ཞིང་མྱོས་པའི་སྐད་གདངས་ཅན། །ཁུ་བྱུག་སྒྲ་ནི་ཐོས་གྱུར་། །དཀར་མིན་མིག་ཅན་དག་ལ་འཁྱུད། །
འདིར་ཁྱད་གཞི་ཁུ་བྱུག་གི་སྒྲ་དང་མཛེས་མ་ལ་སྦྱར་བ་སྟེ། ཁྱད་ཆོས་གཉིས་ཀའང་ཡིད་དུ་འོང་བ་
དང་། ཆགས་པ་འཕེལ་བའི་རྐྱེན་བྱེད་པ་དང༌། ཁུ་བྱུག་གི་སྐད་དང༌།མཛེས་མའི་ལུས་འཇམ་པ་དང༌།
ཁུ་བྱུག་གི་སྐད་སྙན་ཞིང་བུད་མེད་འཁྲིག་བདེས་མྱོས་པའི་སྐད་གདངས་སྙན་ཞིང་མི་གསལ་བའི་
ཁྱད་པར་ལ་འཇུག་པ་སྟེ།དེ་ལྟར་ཁྱད་ཆོས་བཞིའི་ནས་སྒྲ་དོན་སྦྱར་ནས། ཁྱད་གཞི་དེ་གཉིས་
ཀྱིས་བྱ་དང་འཁྱུད་བྱའི་སྒོ་ནས་ཐ་དད་ཀྱང༌། གཉིས་ཀས་འཁྱུད་པའི་བྱ་བ་ལ་ཕན་འདོག་པས་ན་བྱ་
བ་འགལ་མིན་གྱི་སྦྱར་བ་ཞེས་བྱའོ། །སྙིང་དུ་མི་སྡུག་ངེས་འབྱུང་སྐྱེད་པར་བྱེད།།གདུག་ཅིང་རྩུབ་ལ་
338

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
འགྱུར་བའི་རྣམ་པ་ཅན། །ཕྱི་རོལ་འབྱུང་བ་མི་སྙོམས་འདི་མཐོང་ཚེ། །སྙིགས་མའི་གྲོགས་ཀྱང་བོར་
ཏེ་དབེན་པ་བསྟེན།།
གསུམ་པ་འགལ་བའི་ལས་ཅན་གྱི་སྦྱར་བ་ནི། ཆུ་མ་དང་སྦྱར་འཕེལ་བ་ཡི། །དམར་བ་
རབ་ཏུ་སྟོན་བྱེད་ཅིང༌། །ཚ་ཟེར་ཅན་འདི་ནུབ་འགྱུར་ཏེ། །ལུས་སྐྱེས་དག་ནི་རྣམ་པར་རྒྱས། །འདིར་
རྒྱ་སྐད་བཱ་རུ་ཎཱི་བོད་སྐད་ཆུ་མ་ཞེས་པ་ཆང་དང་ནུབ་ཕྱོགས་གཉིས་ཀར་འཇུག་པས་སྒྲ་སྦྱར། དེ་ཡང་
ཉི་ཉི་མའི་སྐབས་ཆུ་སྟེ་ནུབ་རིར་གཞོལ་བས་དགུང་ཀའི་ཐུན་མཚམས་དམར་བར་སྟོན་པ་དང༌།ཆང་
གི་བཏུང་བ་དང་འཕྲད་པ་ལས་བྱུང་བའི་ཆགས་མདངས་དམར་བར་སྟོན་པ་གཉིས་ཀའང་བཱ་རུ་ཎི་
དང་སྦྱར་བའི་རྐྱེན་གྱིས་འཕེརལ་ཞིང་རྒྱས་པའི་དོན་སྦྱར་ནས།སླར་ཚ་ཟེར་ཅན་ཉི་མའི་དམར་བ་ནི།
དེ་མ་ཐག་ནུབ་ཅིང་མེད་པར་འགྱུར་ལ། ལུས་སྐྱེས་ཆགས་པའི་དམར་བ་ནི་གོང་འཕེལ་དུ་རྒྱས་པར་
གྱུར་ཏེ། ནུབ་པ་དང་འཕེལ་བའི་བྱ་བ་འགལ་བས་འགལ་བའི་ལས་ཅན་གྱི་སྦྱར་བའོ། །ཆུ་གཏེར
ལས་འཁྲུངས་ཀུན་དགའི་དཔལ་སྟེར་བས །དཀར་ཞིང་གསལ་ལ་ཡིད་འོངས་མཛེས་པའི
གཟུགས། །ཆུ་ཤེལ་དབང་པོའི་འོད་དཀར་རྒྱས་པ་དང༌། །པད་དཀར་ཚོགས་རྣམས་མཛེས་པ་ཟུམ་
པར་བྱས།།
བཞི་པ་ངེས་པ་ཅན་གྱི་སྦྱར་བ་ནི། རལ་གྱི་ཉིད་ལ་ནིཛྫིཾ་ཤ །གཞུ་ཉིད་ལ་ནི་འཁྱོགས་པོ་
ཉིད། །མི་དབང་འདི་ཡི་མཱརྒ་ཎ།མདའ་རྣམས་ཉིད་ལ་གནས་པ་ཡིན། །ནིཛྫིཾ་ཤ་འི་སྒྲ་རལ་གྲི་དང་ཁྲོ་
བ་ལ་འཇུག །འཁྱོགས་པའི་སྒྲ་གཞུ་དང་གཡོན་ཅན་ལ་འཇུག །མཱརྒ་ཎིའི་སྒྲ་མདའ་དང་སློང་བ་ལ་
འཇུག་པ་ལས། མིའི་དབང་པོ་འདི་ལ་ཁྲོ་བ་དང་། གཡོན་ཅན་དང༌།སློང་བ་རྣམས་མིན་པས་སྨད་
པར་འོས་པའི་ཕྱོགས་རྣམས་བཀག་ནས། གཅིག་ཤོས་རལ་གྲི་དང་གཞུང་དང་མདའ་རྣམས་ལ་ངེས་
གཟུང་བྱས་པའི་ཕྱིར་ངེས་པ་ཅན་གྱི་སྦྱོར་བའོ། །འགྲོ་ཡུལ་རི་དྭགས་མཚན་མ་གཟུགས་རྫོགས་མིན། །
དཀར་ཞིང་མཛེས་པའི་ཕུལ་ཕྱིན་བྲི་གང་བྲལ། །ཀུན་གྱི་བདག་པོ་ཡིན་ཀྱང་རྒྱུ་སྐར་
ཕྱིར་ན་མེ་ཡི་ལྷ་ཉིད་།།
ལྔ་པ་ངེས་པ་འགོགས་པའི་སྦྱར་བ་ནི། ཁྱོད་ཀྱིས་བསྲུང་ལ་ཚེར་མ་ནི། །པདྨའི་ཡུ་བ་ཉིད་
339

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ
ལའོ །འོན་ཀྱང་ཆགས་ཅན་འཁྲིགས་པ་ལ །འཁྱུད་པར་གྱུར་པ་རྣམས་ལ་མཐོང༌། །ཀྱེ་ལྷ་ཞེས་
རྒྱལ་པོ་ལ་བོད་ནས་ཁྱོད་ཀྱིས་བསྲུང་བའི་ས་གཞིའི་ཁྱོན་ལ་དགྲའི་འཚེ་བ་དང༌། །བདག་འབྲས་ངན་
པ་ཚེར་མ་སོགས་མེད་པས ཀནྜ་ཀའི་སྒྲ་འཇུག་པའི་ཡུལ་ཙམ་ནི་པདྨའི་ཡུ་བ་ལ་ཡོད་པའི་སྤུ་ཙམ་
ཁོ་ན་སྟེ་གཞན་མེད་དོ་ཞེས་ངེས་པ་བཟུང་བྱས་པ། ཡང་སླད་ནས་དེ་ཁ་ཡང་མ་ངེས་སྟེ་ཆགས་ཅན་
འཁྲིག་པར་བྱེད་པ་ཕན་ཚུན་འཁྱུད་པའི་ལུས་ལའང་ཆགས་པས་བསྐྱེད་པའི་སྤུ་ལོང་མཐོང་ངོ་ཞེས།
ཐོག་མར་ངེས་པ་བྱས་ནས་དེ་སླད་ནས་འགོག་པས་ངེས་འགོག་དང་། ཀནྜ་ཀའི་སྒྲ་པདྨའི་ཡུ་བའི་སྤུ་
དང་། ལུས་ཀྱི་སྤུ་ལོང་རྣམས་སྒྲ་སྦྱར་བས་ངེས་པ་འགོག་པའི་སྦྱར་བའོ། །ལྷ་མོ་ཁྱེད་ཀྱི་བཞིན་ལ་
གནག་པའི་དངོས། །བུང་བ་ལྟ་བུའི་སྤྱན་ལ་ཅུང་ཟད་མཆིས། །འོན་ཀྱང་དེ་ཉིད་མཛེས་པའི་ཟླར་
གྱུར་པའི།།ཅུང་ཟད་འཁྱོག་ཅིང་གནག་པའི་སྨིན་མའང་མཐོང༌། །
དྲུག་པ་འགལ་མིན་གྱི་སྦྱར་བ་ནི། ས་འཛིན་ཀ་ཊ་ཀ་མང་ཞིང༌། །གཟི་བརྗིད་ལྡན་པ་ངེས་
པར་དར། །སྐྱེ་དགུའི་བདག་བྱུང་མྱུར་བ་སྟེ། །རྗེ་བོ་ནུས་པ་འཛིན་ཡང་དེ། །ས་འཛིན་རི་བོ་དང་རྒྱལ་
པོ་སྒྲ་སྦྱར་བ་སྟེ་ཁྱད་གཞི། ཁྱད་ཆོས་ཀ་ཊ་ཀ་རི་བོའི་སྐབས་རི་ཕྲན་འབར་འབུར་མང་དུ་ཡོད་པ་དང༌།
རྒྱལ་པོའི་སྐབས་ལག་གདུབ་དང་ཕྲེང་ལ་འཇུག །གཟི་བརྗིད་ལྡན་པ་ནི་ཉི་མ་དང་རྒྱལ་པོ་སྟེ་ཁྱད་
གཞི། ཁྱད་ཆོས་ནི་ཡ་ད་ཡ་ཞེས། ཉི་མ་འོད་ཟེར་མཐའ་ཡས་པ་ངེས་པར་འཆར་བ་དང༌། རྒྱལ་པོ་
རྒྱལ་སྲིད་ཀྱི་དཔལ་ངེས་པར་དར་བ་ལ་འཇུག །སྐྱེ་དགུའི་བདག་ནི་ཚངས་པ་དང་རྒྱལ་པོ་སྟེ་ཁྱད་
གཞི། དེ་ཡང་ཚངས་པ་སྐྱེ་དགུ་ཐམས་ཅད་བསྐྱེད་པར་འདོད་པ་དང་། རྒྱལ་པོ་ནི་སྐྱེ་དགུ་ཐམས་ཅད་
ཀྱི་བདག་པོ་ཡིན་པས་སྒྲ་སྦྱར། ཁྱད་ཆོས་དཀྵཚངས་པའི་སྐབས་སྐྱེ་དགུའི་བདག་པོ་མྱུར་བ་ཞེས་པ་
ཚངས་པའི་བྱེ་བྲག་ཞིག་དང༌། རྒྱལ་པོ་མཁས་པའམ་དཔའ་བ་ལ་འཇུག །རྗེ་བོ་གཞོན་ནུ་གདོང་
དྲུག་ལྷ་མང་པོའི་རྗེ་བོ་ཡིན་པ་དང༌། རྒྱལ་པོ་ནི་མི་རྣམས་ཀྱི་རྗེ་བོ་ཡིན་པ་སྟེ་ཁྱད་གཞི ཁྱད་ཆོས་
ཤཀྟི་རྟཱ་ར་ཞེས་པ་གདོང་དྲུག་གི་ཕྱག་ན་འཕང་མདུང་འཛིན་པ་དང༌། རྒྱལ་པོ་སྐབས་སུ་ནུས་པ་
འཛིན་པ་སྟེ་མཐུ་ཆེ་བ་ལ་འཇུག་པས ཡང་སྒྲས་གོང་མ་རྣམས་ཀྱང་བསྡུས་པ་སྟེ་དེ་ཀུན་རྒྱལ་པོ་འདི་
ཡིན་ཅེས་པའི་དོན་ཏེ།དེ་ལྟར་སྒྲ་སྦྱར་བའི་ཁྱད་ཆོས་རྣམས་ཁྱད་གཞི་ཕན་ཚུན་གཉིས་ཀ་ལ་ཡོད་
340

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
ཅིང་མི་འགལ་བས་འགལ་མིན་གྱི་སྦྱར་བའོ། །རང་རྒྱུད་སྐྱེ་བོ་ངན་པ་དང་གཞུ་རྒྱུད་ཏེ་ཁྱད་གཞི་མ་དུལ་རེང་ཁྱད་
ཆོས་པའི་རྣམ་པ་ཅན། །དྲང་སྐྱེ་བོ་དང་གཞུ་ཁྱད་གཞི་པོ་མིན་པ་རང་བཞིན་ཁྱད་ཆོས་འཁྱོགས་པའི་དངོས། །
གཞན་སྐྱེ་དང་མདའ་སྟེ་ཁྱད་གཞི་ལ་གནོད་པའི་ཚིག་ཁྱད་ཆོས་དང་ལྡན་པ་ཅན། །སྐྱེ་བོ་ངན་པས་སྐྱེད་པ་
ལས་བྱུང་ཡིན།།
བདུན་པ་འགལ་བ་ཅན་གྱི་སྦྱར་བ་ནི། ཉམས་མེད་ཡིན་ཡང་ཆོས་གཅོད་མིན། །རྒྱལ་པོ་
ཡིན་ཡང་ཟད་མི་ཤེས། །བདེ་བྱེད་ཡིན་ཡང་ལག་འགྲོ་མེད། །ལྷ་ཡང་བིད་བུདྡྷ་མིན་ཤེས། །དེ་ཡང་
ཁྱད་གཞི་ཉམས་མེད་ཅེས་སྒྲ་སྦྱར་བ་སྟེ། ཁྱབ་འཇུག་རྟག་པའི་གོ་འཕང་ལས་ཉམས་པ་མེད་པ་དང༌།
རྒྱལ་པོ་རང་གི་མངའ་ཐང་ལས་ཉམས་པ་མེད་པ་གཉིས་ཀ་ཉམས་མེད་ཅེས་སྒྲ་སྦྱར ཁྱད་ཆོས་
ནྲྀཥའི་སྒྲ་ཁྱབ་འཇུག་གི་ཕྱོགས་སུ་གླང་དང་། མིའི་རྒྱལ་པོའི་ཕྱོགས་སུ་བསོད་ནམས་ཀྱི་ཆོས་ལས་
འཇུག་པས། ཁྱབ་འཇུག་གི་སྔོན་ལྷ་མ་ཡིན་གླང་གི་གཟུགས་ཅན་དུམ་བུར་བཅད་ཅིང་།བསད་པར་
གྲགས་པས་གླང་མི་གཅོད་ལ་འགལ།རྒྱལ་པོ་བསོད་ནམས་ཀྱི་རྒྱུན་མི་གཅོད་པས་ཆོས་གཅོད་མིན་
པ་མི་འགལ་བའོ། །ཡང་རཱ་ཛའི་སྒྲ་ཟླ་བ་དང་། རྒྱལ་པོ་གཉིས་ལ་སྦྱར་བ་ཁྱད་གཞི་ཁྱད་ཆོས་ཨཀྵ་
ཡཿཟད་མི་ཤེས་པ་སྟེ། ཟླ་བ་ནག་ཕྱོགས་ལ་མཛད་པས་མི་ཟད་པ་འགལ་ཞིང་། རྒྱལ་ལོ་རྒྱལ་སྲིད་
ཟད་མི་ཤེས་པའི་མི་འགལ། རྒྱལ་པོ་དང་ལྷ་དབང་ཕྱུག་གཉིས་བདེ་བྱེད་ཀྱི་སྒྲ་སྦྱར་བ་ཁྱད་གཞི།
ཁྱད་ཆོས་བྷུ་ཛངྒའི་སྒྲ་དབང་ཕྱུག་གི་སྐབས་སྦྲུལ་རྒྱན་ལ་འཇུག་པས་དེ་མེད་པ་འགལ། རྒྱལ་པོའི་
སྐབས་སུ་སྐྱེ་བོ་ངན་པ་ལ་འཇུག་པས་དེ་དང་མི་འགྲོགས་པས་མི་འགའ་བའོ། །ཡང་ལྷའི་འགྲོ་བ་
དང་མི་རྒྱལ་པོ་གཉིས་ལྷ་ཞེས་སྒྲ་སྦྱར་བ་ཁྱད་གཞི ཁྱད་ཆོས་བི་བུདྷ་ལྷའི་སྐབས་རྣམ་སད་སྟེ་དེ་ཉིད་
ལ་ཡིན་པ་འགལ རྒྱལ་པོའི་མཁས་བྲལ་མིན་པ་སྟེ་རྒྱལ་པོ་མཁས་པའི་རང་བཞིན་ཡིན་པས་མི་
འགལ་བའོ། དཔེ་ན་ཁྱད་གཞི་རྣམས་མི་འགལ་བར་སྦྱར་ཞིང༌། ཁྱད་ཆོས་ཡིན་མིན་གཉིས་སོགས་
འགལ་བ་ལྟར་སྦྱར་བས་འགལ་བ་ཅན་གྱི་སྦྱར་བའོ །ལྷ་ཡི་བླ་མ་ཡིན་ཀྱང་སྲེད་བཅས་མིན། །
འབར་བའི་གཟི་བརྗིད་ལྡན་ཡང་ནུབ་པ་མེད། །མི་མཐུན་དུམ་བུར་གཅོད་ཀྱང་ཟུག་རྔུ་བྲལ། །ཉེས་
པའི་ཚང་ཚིང་སྲེག་ཀྱང་སྲེག་ཟ་མིན།།
341

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ཉེར་ལྔ་པ་ཁྱད་པར་བརྗོད་པའི་རྒྱན་ལ་གསུམ། མཚན་ཉིད་སྤྱིར་བསྟན། བྱེ་བྲག་དཔེར་
བརྗོད།མ་བཤད་པ་བསླབ་པའི་ཚུལ་ལོ།།དང་པོ་ནི།ཁྱད་པར་རབ་ཏུ་བསྟན་པའི་ཕྱིར །ཡོན་ཏན་
རིགས་དང་བྱ་བ་སོགས། །གང་དུ་མ་ཚང་ཉིད་བསྟན་པ། །དེ་ནི་ཁྱད་པར་བརྗོད་པར་འདོད། །
བརྗོད་པར་འདོད་པའི་དངོས་པོ་འདི་དག་གཞན་ལས་ཁྱད་པར་དུ་གྱུར་པ་རབ་ཏུ་བསྟན་པའི་ཕྱིར།
ཡོན་ཏན་རིགས་བྱ་བ་རྫས་སོགས་གང་ཞིག་ལ་ཆེད་ཀྱིས་མ་ཚང་བ་ཉིད་དུ་སྟོན་པ་དེ་ནི་ཁྱད་པར་
བརྗོད་པའི་རྒྱན་དུ་འདོད་དོ། །
གཉིས་པ་བྱེ་བྲག་དཔེར་བརྗོད་པ་ལ་ལྔ་ལས། དང་པོ་ཡོན་ཏན་མ་ཚང་བའི་ཁྱད་པར་
བརྗོད་པ་ནི། མེ་ཏོག་གཞུ་ཅན་དག་གི་མཚོན། །རྩུབ་པ་མ་ཡིན་རྣོ་བའང་མིན། །དེ་ལྟ་ན་ཡང་འདི་
ཡིས་ནི། །ས་གསུམ་དག་ལས་རྒྱལ་བར་འགྱུར།མེ་ཏོག་གཞུ་ཅན་ཏེ་འདོད་ལྷའི་མཚོན་ཏེ་མདའ་ལྔ་
པོ་འདི་ནི་རྩུབ་པ་མ་ཡིན་ཞིང་རྣོ་བའང་མིན་མོད། དེ་ལྟ་ན་ཡང་འདི་ཡིས་། །ས་འོག་ས་སྟེང་མཐོ་
རིས་ཀྱི་སྲིད་པ་གསུམ་པོ་ཀུན་ལས་ངང་གིས་རྒྱལ་ཞིང་རྣམ་པར་གནོན་ནུས་པ་འདི་འདྲ་བ་མཚོན་
ཆའི་ཡོན་ཏན་རྩུབ་པ་སོགས་མེད་པར་འབྲས་བུ་ས་གསུམ་ལས་རྒྱལ་ནུས་པར་སྟོན་པ་འདི་ལྟ་བུ་ནི་
ཡོན་ཏན་མ་ཚང་བའི་ཁྱད་པར་བརྗོད་པའོ །ཡིད་འོང་མཛེས་པའི་ལང་ཚོ་མི་ལྡན་ཅིང་། །གཉེན་
ཅིང་འཇམ་པའི་རེག་བྱ་བྲལ་བ་དང་། །སྙན་པར་སྨྲ་བས་ཡིད་རབ་འཕྲོག་མིན་ཀྱང༌། །རྡོ་རྗེ་གཏུམ་
མོའི་བཅུ་དྲུག་དགའ་བ་སྤེལ།།
གཉིས་པ་རིགས་མ་ཚང་བའི་ཁྱད་པར་བརྗོད་པ་ནི། འདི་དག་ལྷ་ཡི་བུ་མོ་མིན། །དྲི་ཟའི་
རིགས་ལས་བྱུང་བའང་མིན། །དེ་ལྟ་མོད་ཀྱི་ཚངས་པའི་ཡང་། །དཀའ་ཐུབ་གཞོམ་པ་སྒྲུབ་པར་ནུས། །
ཡིད་འོང་མ་འདི་ནི་ལྷའི་བུ་མོ་མིན་ཞིང་དེའི་བྱེ་བྲག་ཟའི་རིགས་ལས་བྱུང་བའང་མིན་ནོ། །དེ་ལྟ་
མོད་ཀྱི་མི་མོ་འགའ་ཞིག་གཟུགས་མཛེས་པ་ཕུལ་དུ་བྱུང་བའི་རྒྱུས ལྷ་སོགས་ཀྱི་རིགས་མ་ཚང་ཀྱང༌།
འབྲས་བུ་ཚངས་པ་ཆེན་པོའི་དཀའ་ཐུབ་ཀྱི་སྡོམ་པའང་གཞོམ་པ་བསྒྲུབ་པར་ནུས་ན་གཞན་ལྟ་ཅི་
སྨོས་ཞེས་རིགས་མ་ཚངས་པའི་ཁྱད་པར་བརྗོད་པའོ །རིན་ཆེན་མེ་ཤེལ་རིགས་ལས་བྱུང་མིན་ཞིང༌། །
རྟ་གདོང་སྐྱེས་མིན་སྲེག་ཟ་འབར་བའང་མིན། །མཉྫུ་གོ་ཥའི་མཁྱེན་རབ་ཡེ་ཤེས་མོས། །རྨོངས་པའི་
342

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
བུད་ཤིང་མ་ལུས་སྲེག་པར་བྱས། །
གསུམ་པ་བྱ་བ་མ་ཚང་པའི་ཁྱད་པར་བརྗོད་པ་ནི། ཁྲོ་གཉེར་དག་ནི་མ་བསྡུས་ཤིང་། སོ་
ཡི་གཡོག་ཀྱང་མ་བསྐྱོད་ལ། །མིག་ཀྱང་དམར་པོར་མ་གྱུར་པར། །དགྲ་ཡི་རིགས་ནི་ཉམས་པར་
བྱས། །དཔའ་བོ་འགའ་ཞིག་ཁྲོས་པ་ལས་སྐྱེས་པའི་ཁྲོ་གཉེར་དག་ནི་བཞིན་ལ་མ་བསྡུས་ཤིང༌།སོའི་
གཡོག་ཏེ་མཆུ་སྒྲོས་ཀྱང་མ་བསྐྱོད་པ་ལ།ཁྲོ་བའི་རྣམ་འགྱུར་མིག་ཀྱང་དམར་པོར་བལྟ་བ་སོགས་མ་
གྱུར་པར་རྒུའམ་དགྲ་ལས་རྒྱལ་བའི་བྱ་བ་གང་ཡང་མེད་བཞིན་དུ། འབྲས་བུ་དགྲ་སྡེའི་རིགས་
མཐའ་དག་རིང་ཉམས་ཤིང་བྲན་ཏུ་བཀོལ་བར་གྱུར་ཏོ་ཞེས་བྱ་བ་མ་ཚང་བའི་ཁྱད་པར་བརྗོད་པའོ། །
གདེངས་ཅན་དབང་པོའི་མཐུ་ཡིས་མ་བསྐྱེད་ཅིང་། །ནམ་མཁའི་གླང་རླུང་གིས་མ་བསྐུལ་བར། །
ཨ་བྷི་ཥིཉྩའི་ཆར་རྒྱུན་རྣམ་པ་བཞིས། །གནས་སྐབས་རྣམ་བཞིའི་དྲི་མ་དག་པར་བྱེད།།
བཞི་པ་རྫས་མ་ཚང་བའི་ཁྱད་པར་བརྗོད་པ་ནི། ཤིང་རྟ་མེད་ཅིང་གླང་པོའི་མེད། རྟ་མེད་
རྐང་ཐང་མེད་པར་ཡང༌། ཟུར་མིག་ཉིད་ཀྱི་བུད་མེད་རྣམས། །འགྲོ་བ་གསུམ་དག་ལས་རྒྱལ། །
ཤིང་རྟ་དང༌། གླང་པོ་དང༌། རྟ་དམག་དང༌། དཔུང་བུ་ཆུང་སྟེ་རྐང་ཐང་གི་དམག་སོགས་དཔུང་
ཚོགས་ཡན་ལག་བཞི་ཀ་ཚང་བ་ལྟ་ཞོག་རྫས་ཙམ་ཏ་རེའང་མེད་པར་ཆགས་པའི་ཟུར་མིག་གི་
བྱེད་པ་ཁོ་ནས་བྱེད་པ་པོ་བུད་མེད་འདི་རྣམས་འབྲས་བུའགྲོ་བ་འཇིག་རྟེན་གསུམ་ལས་རྒྱལ་བར་
གྱུར་ཏེ་ཞེས་རྫས་མ་ཚང་བའི་ཁྱད་པར་བརྗོད་པའོ །སྲ་བའི་གོ་ཡང་སྐུ་ལ་མ་བགོས་ཤིང༌། །རྣོ་བའི་
མཚོན་ཀྱང་ཕྱག་ན་མ་བསྣམས་པར། །སྟོན་མཆོག་བྱམས་པའི་ཏིང་འཛིན་ཐུན་གཅིག་གིས། །བདུད་
དམག་མི་འཁྲུག་གཏན་ནས་ཕམ་པར་མཛད། །
གཉིས་པ་རྒྱུའི་ཁྱད་པར་བརྗོད་པ་ནི། ཤིང་རྟ་འཁོར་ལོ་གཅིག་པ་དང༌། །ཁ་ལོ་པ་རྣམས་
རྟ་མི་མཉམ། །དེ་ལྟ་ན་ཡང་གཟི་བྱིན་ཅན། །ཉི་མས་འགྲོ་བ་གསུམ་པོ་མནན། །ཉི་མ་འདྲེན་པའི་
ཤིང་རྟ་ལ་འཁོར་ལོ་གཅིག་ལས་མེད་པ་དང༌།ཁ་ལོ་པ་དྲང་སྲོང་འགྲོ་བ་སྐྱོང་གི་བུ་བྱ་ཁྱུང་གི་ཕུ་བོ་སྐྱ་
རེངས་ཡིན་པ་དེའི་བརླ་ཆག་ནས་ཉམས་པར་གྲགས་པ་དང༌།ཤིང་རྟ་འདྲེན་བྱེད་ཀྱི་རྟ་ཆ་མི་མཉམ་
པ་བདུན་ལས་མེད་པས་ཉི་མ་ལ་རྟ་བདུན་ཅན་ཞེས་གྲགས་པ་སྟེ་རྒྱུ་མ་ཚང་བ་དེ་ལྟ་ནའང༌། དེ་ལས་
343

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གཞན་པའི་རྒྱུ་གཟི་བྱིན་མཚུངས་པ་མེད་པ་དང་ལྡན་པའི་ཉི་མས་འགྲོ་བ་གསུམ་ཟིལ་གྱིས་མནན་། །དེ་
བཤད་པ་ནི། གཟི་བྱིན་ཅན་སོགས་ཁྱད་པར་ལས། །འདི་ཡི་ཡི་ཁྱད་པར་བརྗོད། །དཔེར་བརྗོད་
སྔ་མ་རྣམས་འབྲས་བུ་ཡུལ་ཅན་གྱི་རྒྱུ་དེ་ལ་ཡོན་ཏན་མ་ཚང་བ་སོགས་བརྗོད་པ་ཡིན་ལ། འདིར་ནི་
རྒྱུ་ཉིད་མ་ཚང་ཡང་དེ་ལས་གཞན་པའི་རྒྱུ་གཟི་བྱིན་ཕུན་སུམ་ཚོགས་པ་སོགས་ཁྱད་པར་རྒྱུ་བསྟན་
པ་འདི་ནི་རྒྱུ་ཡི་ཁྱད་པར་བརྗོད་པའི་རྒྱན་། །ཡུན་རིང་དཀའ་ཐུབ་དྲག་པོས་མ་འབད་ཅིང་། །ཀླུ་
གནད་བསྐུལ་བའི་ཆོ་ག་ལ་བསྒྲུབ་པར།།རྫས་སྔགས་དམིགས་པའི་འཁྲུལ་འཁོར་མ་བསྐོར་ནའང༌། །
སྐུ་རྩེད་ཙམ་གྱིས་ཆར་པའི་རྒྱུན་བཟང་ཕབ།།
གསུམ་པ་མ་བཤད་པ་བསླབ་པའི་ཚུལ་། རིམ་པ་འདི་ཡིས་གཞན་གྱིས་ནི། །དབྱེ་བ་
རྣམས་ཀྱང་བརྟག་པར་བྱ། །གོང་དུ་བརྗོད་པའི་རིམ་པ་འདི་ཡིས་ཁྱད་པར་བརྗོད་པའི་ཚུལ་གཞན་
གྱི་དབྱེ་བ་རྣམས་ཀྱང་བརྟག་ཅིང་དཔྱད་ནས་ཤེས་པར་བྱའོ། །ཉེར་དྲུག་པ་མཚུངས་པར་སྦྱོར་བའི་
རྒྱན་ལ་གཉིས། མཚན་ཉིད་དང་། དཔེར་བརྗོད་དོ། །དང་པོ་ནི། བརྗོད་འདོད་ཡོན་ཏན་ཁྱད་
འཕགས་དང༌། །མཚུངས་པར་བྱས་ནས་འགའ་ཞིག་ནི། །བསྟོད་སྨད་དོན་དུ་བསྒྲགས་པ་གང༌། །དེ་
ནི་མཚུངས་པར་སྦྱོར་བར་བཤད། །དོན་གང་ཞིག་བརྗོད་པར་འདོད་པའི་ཡོན་ཏན་ཁྱད་འཕགས་
ཅན་འགའ་ཞིག་དང་། དངོས་པོར་མི་མཚུངས་ཀྱང་བརྗོད་འདོད་ཀྱི་དབང་གིས་མཚུངས་པར་སྒྲོ་
བཏགས་བྱས་ཏེ་མཚུངས་པར་སྦྱོར་བའི་ཕྱིར་བསྟོད་པའམ།ཡང་ན་སྨད་པའི་དོན་དུ་བསྒྲགས་པའི་
ཚིག་དེ་ནི་མཚུངས་པར་སྦྱོར་བའི་རྒྱན་དུ་མཁས་པ་རྣམས་ཀྱིས་བཤད་། །
གཉིས་པ་དཔེར་བརྗོད་པ་ལ་དང་པོ་བསྟོད་པའི་མཚུངས་སྦྱོར་ནི། གཤིན་རྗེ་ལུས་ངན་ཆུ་
ལྷ་དང༌། །མིག་སྟོང་པ་དང་ཁྱོད་ཉིད་ཀྱང༌། །འཇིག་རྟེན་སྐྱོང་བ་ཞེས་པའི་སྒྲ།།ཡུལ་གཞན་མེད་པར་
རྣམ་པར་འཛིན། །ལྷོ་ཕྱོགས་ཀྱི་བདག་པོ་གཤིན་རྗེ་དང༌། བྱང་ཕྱོགས་སྐྱོང་བ་ལུས་ངན་ཏེ་རྣམ་ཐོས་
ཀྱི་བུ་དང་། ནུབ་ཀྱི་ཆུ་ལྷ་དང་།ཤར་གྱི་མིག་སྟོང་པ་ནི་བརྒྱ་བྱིན་ཏེ་ཕྱོགས་སྐྱོང་ཆེན་པོ་དེ་རྣམས་དང༌།
མི་བདག་རྒྱལ་པོ་ཆེན་པོ་ཁྱོད་ཀྱིས་འཇིག་རྟེན་སྐྱོང་བ་ཞེས་པའི་སྒྲ་འདི་ཡུལ་གཞན་ལ་འཇུག་པ་མེད་
པར་མཚུངས་པར་འཛིན་ཏེ་ཞེས་པ་བསྟོད་པའི་སྒོ་ནས་སྦྱར་བས་བསྟོད་པའི་མཚུངས་སྦྱོར་། །སྤྱན་
344

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
རས་གཟིགས་ལ་འཇིག་རྟེན་དབང་ཕྱུག་དང༌། །འཇམ་དཔལ་དཔའ་བོར་ངག་གི་དབང་ཕྱུག་སྟེ། །
རྒྱལ་སྲས་དམ་པར་ཆོས་ཀྱི་དབང་ཕྱུག་ཅེས །ཆེ་བའི་མཚན་གྱིས་འཇུག་ཡུལ་དེ་ལས་མེད། །
གཉིས་པ་སྨད་པའི་མཚུངས་སྦྱོར་ནི། རི་དྭགས་མིག་དང་འགྲོགས་པ་དང༌། །གློག་གི་རྩེ་
དགའ་དག་དང་ནི། །སྤྲིན་གྱི་རྩོམ་པའང་རང་བཞིན་གྱིས། །སྐད་ཅིག་གཉིས་པར་མི་གནས་སོ། །རི་
དྭགས་མིག་ཅན་མཇེས་མ་དང་འགྲོགས་པའི་བདེ་བས།གློག་གི་རྩེ་དགའ་གཡོ་ཞིང་འགྱུ་བས།སྤྲིན་
འདུ་འགོད་ཀྱི་རྩམ་པས་ཆ་མེད་པས་ཁྱབ་པ་རྣམས་ཀྱང་སྐད་ཅིག་གཉིས་པར་ཡང་གནས་ན་ཡུན་དུ་
གནས་པར་ལྟ་ཅི་སྨོས་ཏེ་ཤིན་ཏུ་གཡོ་ཞིང་མི་བརྟན་པར་མཚུངས་པས་སྨད་པའི་མཚུངས་སྦྱོར་རོ །
ཟས་གོས་ནོར་གྱིས་འབྱོར་པས་ཁེངས་པའི་བློ། །གཞན་ལ་མངའ་དབང་བསྒྱུར་བ་དྲེགས་པའི་
སེམས །གཞན་སྡེ་གཞོམ་པ་དཔའ་བའི་སྡིགས་བསགས་། །ངན་སོང་སྐྱེལ་མ་རྣམས་ལ་སུ་ཡིད་
རྟོན།།
ཉི་ཤུ་རྩ་བདུན་པ་འགལ་བའི་རྒྱན་ལ་གསུམ། མཚན་ཉིད་སྤྱིར་བསྟན། བྱེ་བྲག་དཔེར་
བརྗོད།མཇུག་དོན་བསྡུ་བའོ། །དང་པོ་ནི།འགལ་ཟླ་སྒྲུབ་བྱེད་སླད་དུ་།།གང་དུ་ཚིག་དོན་འགལ་
བ་རྣམས། །ཡང་དག་འགྲོག་པར་རབ་བརྟན་པ། །དེ་ནི་འགལ་བར་བཤད་དེ་དཔེར། །ཁྱད་པར་
རམ་འགལ་ཟླ་དག་སྒྲུབ་པར་བྱེད་པའི་སླད་དུ་ནི། སྦྱོར་བ་གང་དུ་དངོས་པོ་བྱ་བ་ལ་སོགས་པ་
འགལ་བ་རྣམས་ལྷན་ཅིག་རྒྱུ་ཡང་དག་པར་འགྲོགས་པར་སྟོན་པ་དེ་ནི། འགལ་བའི་རྒྱན་བཤད་པ་
དེ་དཔེར་ན་ཞེས་པའོ །
གཉིས་པ་བྱེ་བྲག་དཔེར་བརྗོད་པ་དྲུག་ལས། །དང་པོ་ཐ་དད་ཀྱི་བྱ་བ་འགལ་བ་ནི། ངང་
བའི་རྒྱལ་བོ་རྣམས་དག་ནི། །མྱོས་པའི་གདངས་སྙན་ཅ་ཅོ་འཕེལ། །རྨ་བྱ་རྣམས་ཀྱི་སྒྲ་དག་ནི། །
ཡིད་འོང་ཉིད་དང་བྲལ་བས་ཉམས། །སྟོན་གྱི་དུས་སུ་ངང་པའི་རྒྱལ་པོ་རྣམ་དག་ནི་དགའ་བས་མྱོས་
པའི་སྐད་གདངས་སྙན་པར་སྒྲོགས་པའི་ཅ་ཅོ་འཕེལ་ལ། རྨ་བྱ་རྣམས་དུས་དེར་ཆར་སྤྲིན་མེད་པས་
སྒྲ་དག་ནི་ཡིད་དུ་འོང་བ་སྒྲོགས་པ་དང་བྲལ་བས་ཉམས་སོ་ཞེས་ངང་པ་དང་རྨ་བྱ་དག་གཞི་ཐ་དད་
འཕེལ་བ་དང་ཉམས་པའི་བྱ་བ་འགལ་བ་འགྲོགས་པས་གཞི་ཐ་དད་ཀྱི་བྱ་བ་འགལ་བའི་རྒྱན་ནོ། །
345

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
མངོན་པར་རྒྱས་པའི་ཆོས་འཁོར་བསྐོར་བའི་ཚེ། །འདུས་པའི་ཚོགས་རྣམས་ཞི་བདེའི་དགའ་བ་སྤེལ། །
བདུད་ཀྱི་རིས་རྣམས་རང་སྡེ་ཉམས་པ་ལས། །སྐྱེས་པའི་སྡུག་བསྔལ་ཟུག་རྔུས་མནར་བར་བྱས། །
གཉིས་པ་ཡོན་ཏན་འགལ་བ་ནི། དབྱར་སྐྱེས་ཆུ་འཛིན་དག་གིས་ནི། །ནམ་མཁའ་ཡུལ་
ངན་ལྟ་བུར་སྤྱོད། །ཆགས་པ་ཡིས་ཀྱང་འགྲོ་བ་ཡི། །ཡིད་ནི་ཀུན་ཏུ་ཆགས་པར་གྱུར། །དབྱར་ལས་
སྐྱེས་པའི་ཆུ་འཛིན་ཆར་སྤྲིན་སྔོན་པོ་དག་གིས་ནམ་མཁའ་ཡུལ་ངན་ཏེ་ཉིན་མོ་ངན་པར་སྤྱོད་ལ།
ཡང་སྤྲིན་དེ་ཁོ་ནས་ཆགས་པ་སྟེ་དགའ་བའི་འགྱུར་བ་ཡིས་ཀྱང་འགྲོ་བའི་ཡིད་ཀུན་ནས་ཆགས་པར་
འགྱུར་རོ། །འདིར་ཡུལ་ངན་ཆགས་བྲལ་སྐྱོ་བའི་ཡོན་ཏན་དང༌། ཆགས་པ་དགའ་བའི་ཡོན་ཏན་དེ་
གཉིས་གཤིས་ཀྱིས་འགལ་བའི་ཆོས་བརྗོད་པས་ན་འགལ་བའོ། །དབྱར་ལས་སྐྱེས་པ་བསིལ་བའི་
ཆར་རྒྱུན་གྱིས། །སྐྱེ་དགུ་རྣམས་ལ་ཕན་བདེའི་གསོས་སུ་གྱུར། །དེ་ཚེ་ལས་ལས་སྐྱེས་པ་ཁ་ཅིག་ལ །
མེ་ཆར་ཤིན་ཏུ་གདུང་བའི་སྡུག་བསྔལ་གཞི། །
གསུམ་པ་རྫས་འགལ་བ་ནི། སྐེད་པ་ཕྲ་ཞིང་རོ་སྨད་སྦོམ། །མཆུ་དམར་མིག་ནི་དཀར་བ་
མིན། །ལྟེ་བ་དམའ་ཞིང་ནུ་མ་མཐོ། །བུད་མེད་ལུས་ཀྱིས་སུ་མ་བཅོམ། །སྐེད་པ་མཆོག་ཏུ་ཕྲ་ཞིང་རོ་
སྨད་དེ་ཚང་ར་སྦོམ་པ་དང་། མཆུ་སྒྲོས་དམར་ཞིང་མིག་ནི་དཀར་བ་མིན་པ་སྟ་གནག་པ་དང༌།ལྟེ་བ་
དམའ་ཞིང་ནུ་འབུར་མཐོ་བའི་བུད་མེད་ཀྱི་ལུས་ཀྱིས་སུ་ཞིག་མ་བཅོམ་སྟེ་ཐམས་ཅད་བཅོམ་ཞེས་
སྦོམ་པ་སོགས་རྫས་ཕན་ཚུན་འགལ་ཕྲ་བ་དང༌། སྦོམ་པ་སོགས་རྫས་ཕན་ཚུན་འགལ་བས་རྫས་འགལ་བའོ། །དབུ་ཡི་གཙུག་ཏོར་མཐོ་
ཞིང་སྦ་བ་ནུབ། །སྐུ་ཡི་བདུན་དག་མཐོ་ནིང་ལྟེ་བ་ཟབ། །དབུ་སྐྲ་མཐོན་མཐོང་ལྤགས་པ་གསེར་གྱི་
མདོག།ལྟ་བས་ཆོག་མི་ཤེས་པ་རྒྱལ་བའི་སྐུ། །
བཞི་པ་རྫས་དང་ལས་འགལ་བ་ནི། པད་རྩའི་ལག་པ་ཆུ་ཤིང་བརླ། །པདྨའི་གདོང་དང་
ཨུདྤལ་མིག །ཁྱོད་ཀྱི་གཟུགས་ཀྱིས་བདག་ཅག་རྣམས། །གདུང་ནུས་མིན་ནམ་ལུས་ཅན་མ། །ཀྱེ་
ལུས་ཅན་མ། གཉེན་འཇམ་པད་རྩའི་ལག་པ། མཁྲང་ཟླུམ་ཆུ་ཤིང་གི་བརླ། དཀར་མཛེས་པད་མའི་
གདོང་དང༌།གནག་ཅིང་དཀྱུས་རིང་ཨུཏྤལའི་མིག་སྟེ་ཁྱོད་ཀྱི་གཟུགས་ཀྱིས་བདག་ཅག་འདོད་ལྡན་
རྣམས་གདུང་བར་ནུས་པ་མིན་ནམ་སྟེ་ཡིན་ནོ་ཞེས་རྫས་བསིལ་བའི་དངོས་པོ་ཚོགས་པས་གདུང་བ་
346

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
སྐྱེད་པ་རྫས་དང་ལས་འགལ་བའི་རྒྱན་། །བཟའ་བཏུང་བཅུད་ཀྱིས་ལུས་ཟུངས་མ་བརྟས་ཤིང༌། །
ཡིད་འོང་རེག་བདེའི་ལོག་སྤྱོད་མ་བསྒྲུབ་པར། །ཏིང་འཛིན་ལས་སུ་རུང་བའི་རྣལ་འབྱོར་པས །སྒོ་
གསུམ་ཤིན་སྦྱངས་དགའ་བའི་ཉམས་བརྒྱ་རྒྱས།།
ལྔ་པ་གཞི་གཅིག་པའི་བྱ་བ་འགལ་བ་ནི། སྐྱེད་ཚལ་རླུང་གིས་རབ་སྐྱོད་པ། །ཙུ་ར་ཙམྤ་ཀ་
ཡི་རྡུལ། །རེག་པ་མིན་ཡང་མགྲོན་པོ་ཡི། །མིག་ལ་མཆི་མ་ཟག་པར་བྱེད། །སྐྱེད་མོའི་ཚལ་གྱི་ཤིང་
རྣམས་རླུང་གིས་རབ་ཏུ་བསྐྱོད་ཅིང་གཡོ་བའི་ཙམྦུ་ཏ་ཏེ་ཨ་མྲ་དང༌། ཙམྤ་ཀའི་མེ་ཏོག་གི་རྡུལ་རྣམས་
མིག་ལ་མ་རེག་ཀྱང་། འགྲོན་པོ་བྲལ་བས་ཉེན་པ་རྣམས་ཀྱིས་སྐྱེད་ཚལ་མཐོང་བས་ཆགས་པ་
བསླངས་ཏེ་དགའ་མ་དྲན་པས་མིག་ལས་མཆི་མ་ཟག་པར་བྱེད་དེ།ཅེས་མིག་གཞི་གཅིག་གི་སྟེང་དུ་
རྡུལ་གྱི་རེག་པ་བཀག་ནས་མཆི་མ་ཟག་པར་བསྟན་པས་གཞི་གཅིག་བྱ་བ་འགལ་བའི་རྒྱན་ནོ། །
རིན་ཆེན་འོད་དང་ཉི་མའི་གཟིས། །ནང་གི་མུན་པ་འཐིབ་སོ་འདི། །བཅོམ་པ་མིན་ཡང་རང་བྱུང་གི །
ཡེ་ཤེས་སྣང་བས་གསལ་བར་བྱེད།།
དྲུག་པ་སྦྱར་བའི་འགལ་བ་ནི། རྒྱ་དཔེར། ཀྲྀཥྞ་རྫུ་ནཱ་ནུ་རཀྟ་སི། །དྲིཥྚིཿཀཎྞ་བ་ལམྦི་ནཱི། །
ཡཱ་ཏི་བིཤུ་པ་ནཱི་ཡ་ཏྭཾ། །ཀ་སྱ་ཏེ་ཀ་ལ་བྷཱ་ཥི་ནི། །ཞེས་པའི་བོད་སྐད་འགྱུར་དང་པོ། སྙན་པར་སྒྲོགས་
མ་ཁྱོད་ཀྱི་མིག །ནག་དཀར་རྗེས་སུ་དམར་བ་ཡང༌། །རྣ་བ་དག་ལ་བརྟེན་པ་ནི། །བུ་ཡི་ཡིད་བརྟན་
ཉིད་དུ་འགྱུར། །ཀྱེ་སྙན་པར་སྒྲོགས་མ་ཞེས་བོད་ནས། ཁྱོད་ཀྱི་མིག་འབྲས་ཀྲྀཥྞ་སྟེ་ནག་པོ་དང༌།
དེའི་མཐའ་ཨརྫུ་ན་སྟེ་དཀར་བ་དང༌། ཨ་ནུ་རཀྟ་སྟེ། མིག་སྤྲིན་རྗེས་སུ་དམར་བ་ཅན་ཁྱད་ཆོས་
གསུམ་དང་ལྡན་ཞིང་ཤིནྟུ་དཀྱུས་རིང་བའི་མཐའ་རྣ་བ་ལ་བརྟེན་པ་ནི། སུ་ཞིག་གིས་མཐོང་བ་དེ་
ཆགས་པས་ཡིད་བརྟན་ཅིང་རྣལ་དུ་གནས་པར་འགྱུར་ཏེ་མི་འགྱུར་རོ་ཞེས་སོ། །འགྱུར་གཉིས་པ།
སྙན་པར་སྒྲོག་མ་ནག་མོ་ཁྱོད། །སྲིད་སྒྲུབ་མ་ནི་རྗེས་ཆགས་ཀྱང༌། །རྣ་ཅན་ལ་བརྟེན་ལྟ་བ་། །སུ་
ཡི་ཡིད་བརྟན་ཉིད་དུ་འགྱུར། །ཀྱེ་སྙན་པར་སྒྲོགས་མ་ཀྲྀཥྞ་ནི་ནག་མོ་སྟེ་སྲིད་སྒྲུབ་ཀྱི་ཆུང་མ་བོ་པ་
དཱི་ཡིན་པས། ཁྱོད་རང་གི་བདག་པོར་གྱུར་པ་ཨརྫུ་ན་སྟེ་སྲིད་སྒྲུབ་ལ། ཨ་ནུ་རཀྟ་སྟེ་རྗེས་སུ་ཆགས་
ཀྱང༌། དེ་དང་མི་མཐུན་པར་འཐབ་པ་ཀཎྞ་པ་སྟེ་རྣ་ཅན་ལ་བརྟན་ཅིང་བལྟ་བ་ནི་སུས་ཀྱང་ཡིད་
347

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
བརྟན་བྱ་བ་ཉིད་དུ་འགྱུར་ཏེ། ཡིད་མི་ཆེས་སོ །འདི་དག་ལ་གཞི་སྒྲ་སྦྱར་ཞིང་། མིག་གི་སྐབས་ཁ
དོག་ཡོན་ཏན་འགལ་བ་དང༌། འདིར་འགལ་ཟླ་གཉིས་ཀ་ལ་ཆགས་པ་འགལ་བས་སྦྱར་བས་འགལ་
རྒྱན་ནོ། །རྒྱལ་སྲས་ཁྱོད་ཀྱི་བརྩེ་བ་ཆེན་པོ་དེས། །བྱང་ཆུབ་སེམས་དང་མི་མཐུན་བདུད་རིགས་
ཚོགས། །འཇོམས་པར་བྱ་མོད་བདེ་གཤེགས་སློབ་མ་རྣམས། །སྨད་པར་བྱེད་འདིར་ཡིད་ཆེས་ཅི་
ཞིག་སྐྱེ །
གསུམ་པ་མཇུག་དོན་བསྡུ་བ་ནི། དེ་ལྟར་རྒྱན་འདི་རྣམས་པ་ནི། །དུ་མ་ཉིད་དུ་རབ་
རྟོགས་བྱ། །བཤད་ཟིན་མ་ཐག་པ་དེ་ལྟར་འགལ་བའི་རྒྱན་འདིའི་རྣམས་ནི་ད་དུང་ཡང་མི་འདྲ་བ་དུ་
མ་ཉིད་དུ་གནས་པ་རབ་ཏུ་རྟོགས་པར་བྱའོ །
ཉི་རྩ་བརྒྱད་པ་སྐབས་མིན་བསྟོད་པའི་རྒྱན་ལ་གཉིས། མཚན་ཉིད་དང་དཔེར་བརྗོད་
པའོ། །དང་པོ་ནི། སྐབས་མིན་འདོད་པས་བསྟོད་པ་ནི། །སྐབས་སུ་མ་བབ་བསྟོད་པ་ཡིན། །སྐབས་
སུ་བབ་པ་མིན་ཡང་རང་གི་འདོད་པ་ཁོ་ནའི་དབང་དུ་བྱས་ཏེ། ཡུལ་མི་འོས་པ་ལ་བསྟོད་པ་བརྗོད་པ་
ནི་སྐབས་སུ་མ་བབ་པར་བསྟོད་པའི་རྒྱན་ཡིན་། །
གཉིས་པ་དཔེར་བརྗོད་པ་ནི།གཞན་མི་བསྟན་པ་རི་དྭགས་རྣམས།།འབད་མེད་རྙེད་པར
སླ་བའི་ནོར། །ཆུ་དང་རྩ་ཡི་མྱུག་སོགས་ཀྱི །ནགས་རྣམས་སུ་ནི་བདེ་བར་འཚོ། །གཞན་དག་ངོ་
བསླང་གིས་བསྟེན་མི་དགོས་པའི་རི་དྭགས་འདི་རྣམས་འབད་མེད་དུ་རྒོད་པར་སླ་བའི་ནོར་ཉེ་བར་
མཁོ་བ་འབབ་ཆུའི་བཏུང་བ་དང་། རྩྭའི་མྱུ་གུ་སོགས་ཀྱི་ནགས་ཀྱི་གནས་རྣམས་སུ་རང་དབང་དུ་
སྤྱོད་ཅིང་བདེ་བར་འཚོ་བ་ནི་བསྐལ་པ་བཟང་ངོ༌། །དེ་བཤད་པ་ནི། རྒྱལ་པོའི་རྗེས་འབྲང་ཉོན་
མོངས་པ།།ཤིན་ཏུ་སྐྱོ་བའི་ཡིད་ཅན་གྱིས། །སྐབས་སུ་མ་བབ་ཉད་དུ་འདིར།།རི་དང་སྤྱོད་ཚུལ་འདི་
དག་བསྔགས། །རྒྱལ་པོའི་རྗེས་སུ་འབྲངས་བའི་ཞམས་རིང་བ་བྱ་བ་མང་པོས་ཉོན་མོངས་པས། དེ་
ལས་ཡིད་འབྱུང་ཞིང་སྐྱེ་བའི་སྐྱེ་བོ་འགའ་ཡིས།གཏམ་གྱི་སྐབས་སུ་མ་བབ་པ་ཉིད་རི་དྭགས་ཀྱི་
སྤྱོད་ཚུལ་འདི་དག་ལ་བསྔགས་པ་ཡིན་། །བསོག་དཀའ་བསྲུང་དཀའི་ནོར་རྫས་འདི་ཀུན་དང༌། །
འཆོངས་དཀའི་མགུ་དཀའི་འཁོར་ངན་བསྟེན་པ་འདིས། །བདག་ཡིད་སྲེག་བྱེད་ལས་ངན་འདི་
348

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
སྤངས་པའི།།གཅིག་པུར་བྱ་བཏང་རྒྱལ༌ཁམས༌ཉུལ༌རྣམས༌དགེ །
ཉེར་དགུ་པ་ཟོལ་བསྟོད་ཀྱི་རྒྱན་ལ་གསུམ། མཚན་ཉིད་སྤྱིར་བསྟན། བྱེ་བྲག་དཔེར་
བརྗོད།དེ་རྣམས་ཀྱི་དོན་བསྡུ་བའོ། །དང་པོ་ནི།གལ་ཏེ་སྨད་པ་བཞིན་བསྟོད་ནས། །སྐྱོན་ལྟར་སྣང་
བའི་ཡོན་ཏན་ཉིད། །གང་དུ་ཉེ་བར་ཐོབ་གྱུར་པ། །འདི་ནི་ཟོལ་གྱིས་བསྟོད་པར་བཤད། །གལ་ཏེ་
སྨད་པ་སྐྱོན་བརྗོད་པ་བཞིན་དུ་བྱས་ཏེ་བརྗོད་ནས་རྣམ་པ་སྐྱོན་ལྟར་སྣང་བའི་ཡོན་ཏན་གྱི་རང་
བཞིན་ཆེ་བ་ཉིད་ཚིག་སྦྱོར་གང་དུ་ཉེ་བར་ཐོབ་པའི་གྱུར་པ་ནི་ཟོལ་གྱིས་བསྟོད་པའི་རྒྱན་དུ་བཤད་།།
གཉིས་པ་དཔེར་བརྗོད་པ་ལ་གསུམ་ལས དང་པོ་མཐུ་ཕུན་སུམ་ཚོགས་པའི་ཟོལ་བསྟོད་ནི།
རཱ་མ་དཀའ་ཐུབ་པ་ཡིས་ཀྱང༌། །འབྱུང་པོ་འཛིན་མ་འདི་ལས་རྒྱལ། །དེ་ཉིད་རྒྱལ་པོ་ཁྱོད་ཀྱིས་ཀྱང༌། །
འདི་ལ་ཁྱོད་ནི་རྒྱག་མ་མཛད། །ར་གྷུའི་རིགས་ལས་བྱུང་བའི་དགའ་བྱེད་རཱ་མ་ཎ་ཡབ་རྒྱལ་པོ་ཤིང་
རྟ་བཅུ་པའི་བཀའ་བཞིན་དུ་ནགས་སུ་དཀའ་ཐུབ་སྤྱོད་པ་རང་ཉིད་གཅིག་པུས་ཀྱང༌། འབྱུང་པོ་
འཛིན་མ་སྟེ་ས་གཞི་འདི་ལས་རྒྱལ་ན། ས་དེ་ཉིད་ལས་སྟོབས་དང་དཔུང་པའི་ཚོགས་དང་བཅས་
རྒྱལ་པོ་ཁྱོད་ཀྱིས་ཀྱང་རྒྱལ་བ་ཐོབ་པ་འདི་ལ་ཁྱོད་ནི་རྒྱགས་པ་སྟེ་ཧ་ཅང་ང་རྒྱལ་མ་མཛད་ཅིག་ཅེས་
རློམས་སེམས་བྱ་རིན་མི་ཆོག་པ་ལྟར་བྱས་ནས། མཐུ་ཆེན་རཱ་མ་ཎ་དང་མཚུངས་པར་བསྟན་པ་མཐུ་
ཕུན་ཚོགས་ཀྱི་ཟོལ་བསྟོད་། །སྡིན་བྷུ་ཏི་འདོད་ཡོན་མ་སྤངས་བཞིན། །སྐད་ཅིག་ཙམ་གྱིས་ཟུང་
འཇུག་སྐུ་འགྲུབ་ན། །ཁྱེད་ནི་རིམེ་གཉིས་འབད་པ་དུ་མ་ཡིས། །དངོས་གྲུབ་རྣམ་གཉིས་ཐོབ་ལ་
ཁེངས་མི་འཚལ།།
གཉིས་པ་དཔའ་བ་ཕུན་ཚོགས་ཀྱི་ཟོལ་བསྟོད་ནི། སྔོན་གྱི་སྐྱེས་སུ་ལས་བཅད་ནས། །
དཔལ་འདི་ཁྱོད་ཀྱིས་ཡོངས་སུ་སྤྱོད། །རྒྱལ་པོ་བུ་རམ་ཤིང་པའི་རྒྱུད། །ཁྱོད་ཀྱིས་འདི་ནི་རིགས་
སམ་ཅི། །སུ་རཱ་ཎའི་སྒྲ་སྔོན་བྱུང་བ་སྟེ་སྐྱེས་བུ་ཁྱབ་འཇུག་གིས་དབང་བྱེད་བཞིན་པ་ལས་བཅད་
ཤྲི་སྒྲ་ཁྱབ་འཇུག་གི་ཆུང་མ་དཔལ་མོ་འདི་མིའི་བདག་པོ་བཟང་ལྡན་ཟེར་བ་ཁྱོད་ཀྱིས་ཡོངས་
སུ་སྤྱོད་མེད། རྒྱལ་པོ་བུ་རམ་ཤིང་པ་མཐོན་པོའི་རིགས་སུ་ཁྱོད་ཀྱིས་ཚུལ་འདི་ལྟ་བུ་རིགས་སམ་ཅི་
སྟེ་མི་རིགས་སོ་ཞེས་བྱ་མི་འོས་པ་ལྟར་སྨད་ནས ཁྱབ་འཇུག་ལས་ཀྱང་འཕྲོག་ནུས་ན་གཞན་ལྟ་ཅི་
349

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
སྨོས་པར་བྱས་པས། དཔའ་བ་ཕུན་ཚོགས་ཀྱི་ཟིལ་བསྟོད་། །ཧེ་རུ་ཀ་དཔལ་འཆོལ་བའི་ཁྲོ་རྒྱལ་
ཆེས། །དམ་སྲི་འབྱུང་ཚོགས་མཐུན་ཆེན་སྡེ་དཔུང་བཅས། །རྡུལ་དུ་བརླག་འདི་སྙོམས་པའི་ཐུགས་རྗེ་
মামা।ཅན། །ཁྱེད་ཀྱིས་བརྩེ་མེད་དེ་ལྟར་འོས་ལགས་སམ།།
གསུམ་པ་སྦྱར་བའི་ཟོལ་བསྟོད་ནི། ཁྱེད་ཀྱི་བཙུན་མོ་ས་གཞི་ནི། །ལག་འགྲོའི་ལོངས་
སྤྱོད་དག་ལ་ཆགས། །ཅི་སླ་ཁྱོད་ཀྱི་ང་རྒྱལ་ནི། །མཆོག་གི་མཐའ་རུ་འཇིགས་པར་གྱུར །ཀྱེ་ཞེས་
རྒྱལ་པོ་ཁྱོད་ཀྱི་ལོངས་སྤྱོད་བྱའི་ཡུལ་དུ་གྱུར་ཅིང་གཅེས་པར་བསྐྱང་དགོས་པ་བཙུན་མོ་དང་འདྲ་
བའི་ས་གཞི་འདི་ནི་བྷུ་ཛངྒ་ཏེ་ལག་འགྲོ་ཀླུ་དང་སྐྱེ་བོ་ངན་པ་དང་བྷོ་ག་ཞེས་པ་ལུས་དང་ལོངས་སྤྱོད་
གཉིས་ཀ་ལ་འཇུག་པས་སྒྲ་སྦྱར་ནས། ས་གཞི་འདི་ཀླུ་གཏི་མུག་ཅན་ལྷག་མ་ཅན་གྱི་ལུས་ལ་ཆགས་
པ་སྟེ་གནས་པ་དང་། ས་གཞི་འདི་ལ་སྐྱེ་བོ་ངན་པ་རྣམས་ཀྱིས་ཀྱང་ལོས་སྤྱོད་པ་ཉིད་འདིས།ལོངས་
སྤྱོད་པའི་ཡུལ་ཐུན་མོང་དུ་གྱུར་པས་ན། རྒྱལ་པོ་ཁྱོད་ཅིའི་སླད་དུ་རྒྱལ་མཆོག་གི་རྩེར་འཛེག་ཞེས་
སྨད་པའི་ཟོལ་གྱིས་ས་ཐམས་ཅད་ལ་དབང་ངོ་ཞེས་པས་སྦྱར་བའི་ཟོལ་བསྟོད་།རྒྱལ་སྲས་ཁྱོད་
ཀྱི་གདུལ་བྱ་མཐའ་ཡས་པ། །གསུམ་གྱི་བདག་ཉིད་སྙིགས་དུས་སྐལ་དམན་འགྲོ། །བློ་རྒྱུད་ལས་སུ་
མི་རུང་འདི་ལྟ་བུ།།གདུལ་བར་བྱས་ཞེས་ཐུགས་ལ་ཁེངས་མི་འཚལ།།
གསུམ་པ་དེ་རྣམས་ཀྱི་དོན་བསྡུ་བ་ནི། དེ་ལྟར་ཉེ་བར་མཚོན་པ་ལས། །སྦྱར་བ་ཅན་དང་
གཞན་དག་གི །ཟོལ་གྱི་སྟོད་པའི་རྣམ་པ་རྣམས། །རབ་ཏུ་རྒྱ་ཆེ་མཐའ་དང་བྲལ། །བཤད་མ་ཐག་
པའི་དཔེར་བརྗོད་དེ་རྣམས་ཀྱིས་ཟོལ་བསྟོད་ཉེ་བར་མཚོན་པའི་དཔེ་བརྗོད་པ་ཡིན་ལ དཔེ་རིགས་
བསྒྲེས་ནས་སྦྱར་བ་ཅན་གྱི་ཟོལ་བསྟོད་གཞན་དག་དང་སྦྱར་བ་མེད་པའི་ཟོལ་བསྟོད་ཀྱི་རྣམ་པ་
རྣམས་བར་ཏུ་རྒྱ་ཆེ་ཞིང་མཐའ་དང་བྲལ་བར་ཡོད་པ་རྣམས་ཀྱང་ཤེས་པར་བྱའོ། །
སུམ་ཅུ་པ་ངེས་པར་བསྟན་པའི་རྒྱན་ལ་གཉིས། མཚན་ཉིད་དང་། དཔེར་བརྗོད་། དང་
པོ་ནི། གལ་ཏེ་དོན་གཞན་འཇུག་པ་ཡི། །དེ་དང་མཚུངས་པའི་འབྲས་བུ་འགའ། །མཆོན་གི་མཆོག་
མིན་སྟོན་བྱེད་པ། །དེ་ནི་ངེས་པར་བསྟན་པ་ཡིན། །གལ་ཏེ་དོན་ངེས་པར་བསྟན་བྱ་དེ་ལས་གཞན་
པའི། དཔེ་ཡི་འཇུག་པ་འཇིག་རྟེན་ལ་གྲགས་པ་འགའ་ཡིས།དེ་དང་ཕྱོགས་མཚུངས་པའི་འབྲས་བུ་
350

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
འགའ་ཞིག་སྟེ། མཆོག་དམ་པ་དང༌། མཆོག་མིན་ངན་པ་སྟེ་གང་ཡང་རུང་བ་གསལ་ཞིང་སྟོན་པར་
བྱེད་པ་དེ་ནི་ངེས་པར་བསྟན་པའི་རྒྱན་ཡིན་།།
གཉིས་པ་དཔེར་བརྗོད་པ་ལ་གཉིས་ལས། དང་པོ་མཆོག་ངེས་བསྟན་ནི། ཉི་མ་འཆར་བ་
ཉིད་ཀྱིས་ནི། །པདྨ་རྣམས་ལ་དཔལ་སྟེར་བྱེད། །ཕུན་ཚོགས་རྣམས་ཀྱི་འབྲས་བུ་དག།གྲོགས་པོ་
རྗེས་འཛིན་བསྟན་པའི་ཕྱིར །ཉི་མ་འཆར་བ་ཉིད་ཀྱིས་པདྨ་རྣམས་རབ་དུ་རྒྱས་པའི་དཔལ་སྟེར་
བར་བྱེད་ཅེས་སྟོན་བྱེད་དཔེའི་འཇུག་པ་སྔར་བཀོད་ནས།དེ་ཅིའི་སླད་ཡིན་ཞེ་ན།སྐྱེས་བུ་དམ་པ་
ཕུན་ཚོགས་རྣམས་ཀྱི་འབྲས་བུར་གྲུབ་པ་ཉི་མ་ལྟ་བུ་རྣམས་ཀྱིས་གྲོགས་པོ་པདྨ་ལྟ་བུ་རྣམས་ལ་ཕན་
འདོགས་ཤིང་རྗེས་སུ་འཛིན་པ་འདི་གསལ་བར་སྟོན་པའི་ཆེད་དུའོ །འདི་ནི་སྟོན་བྱེད་དཔེ་དང་སྟོན་
བྱ་དོན་གཉིས་ཀ་མཆོག་ཏུ་གྱུར་པས་ན་མཆོག་ངེས་བསྟན་ནོ། །སྔོན་ཚེ་སྟོན་པས་ཐེག་གསུམ་དམ་
ཆོས་ཀྱི །འཁོར་ལོ་རིམ་པ་གསུམ་དུ་བསྐོར་བ་དེས། །རྗེས་འཇུག་གདུལ་བྱའི་སྒོ་གསུམ་དགེ་བ་ལ། །
དུས་གསུམ་ཀུན་འབད་ཅེས་བསྐུལ་བར་ངེས། །
གཉིས་པ་མཆོག་མིན་ངས་བསྟན་ནི།ཟླ་བའི་ཟེར་གྱིས་རེག་པ་ན། །མུན་པའི་ཕྲེང་བ་ནུབ་
པར་འགྱུར། །འཕྲལ་ལ་རྒྱལ་པོ་དང་འགལ་རྣམས། །ངན་པའི་མཐར་ཐུག་གསལ་བར་བྱེད། །
འདིར་རཱ་ཛ་ཞེས་པ་ཟླ་བ་རྒྱལ་པོ་གཉིས་སྒྲ་སྦྱར་བས་ཟླ་བས་འོད་ཟེར་གྱི་རེག་པ་ན་མུན་པའི་ཕྲེང་བ་
སྟེ་མུན་པ་སྟུག་པོའི་ཚོགས་རྣམས་ནུས་པར་གྱུར་ཏོ། །ཞེས་དོན་གཞན་གྱི་འཇུག་པ་སྟེ་སྟོན་བྱེད།
དེའི་དགོས་པ་ཅི་ཞེ་ན།རྒྱལ་པོ་དང་འགལ་བའི་འབངས་རྣམས་འཕྲལ་མ་ཉིད་དུ་རྒུད་པར་འགྱུར་བ་
རྒྱལ་བོ་ངན་པའི་ལས་ཀྱི་མཐའ་བསྟན་བྱ་ཡིན་པས་གསལ་བར་བྱེད་པའི་ཆེད་དུའོ་ཞེས་མཆོག་མིན་
ངེས་བསྟན་ནོ། །དེང་དུས་དྲིན་གྱིས་བསྐྱངས་བའི་དུད་འགྲོ་ཀུན། །བཀོལ་སྤྱོད་བཤའ་གཏུབ་སྡུག་
བསྔལ་ལ་སྦྱོར་བས །དམྱལ་བར་སྐྱེས་རྣམས་བཙོ་བསྲེག་གཅོད་དང་འབིག །ལས་འབྲས་བསླུ་
མེད་ཡིན་པ་གསལ་བར་བྱེད།།
སུམ་ཅུ་རྩ་གཅིག་པ་ལྷན་ཅིག་བརྗོད་པ་དང༌། རྩ་གཉིས་པ་ཡོངས་བརྗེས་ཀྱི་རྒྱན་ལ་
གཉིས། མཚན་ཉིད་མཉམ་དུ་བཤད། སོ་སོར་དཔེར་བརྗོད་པའོ །ཡོན་ཏན་ལས་རྣམས་ལྷན་
351

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
གཅིག་གི །དངོས་པོ་བརྗོད་པ་ལྷན་ཅིག་བརྗོད། །དོན་རྣམས་བསྣོལ་བ་གང་ཡིན་པ། །ཡོངས་
བརྗེས་ཡིན་ཏེ་དེ་དག་དཔེར། །ཡོན་ཏན་དང་ལས་རྣམས་གང་དུ་ལྷན་ཅིག་སྟེ་ཅིག་ཆར་དུ་ཡོད་པ་
ཉིད་དངོས་པོ་བརྗོད་ཅིང་གསལ་བར་བྱེད་པ་ནི། ལྷན་ཅིག་བརྗོད་པའི་རྒྱན་དང་།དོན་ཡོན་ཏན་
དང་། བྱ་བ་ལ་སོགས་པ་རྣམས་ཕན་ཚུན་བསྣོལ་བའི་ཚུལ་གྱིས་བརྗོད་པ་གང་ཡིན་པ་དེ་ནི་ཡོངས་
བརྗེས་ཀྱི་རྒྱན་ནོ། །
གཉིས་པ་སོ་སོར་དཔེར་བརྗོད་པ་ལ། ལྷན་ཅིག་བརྗོད་པའི་རྒྱན་ལ་གསུམ་ལས། དང་པོ་
ཡོན་ཏན་ལྡན་ཅིག་བརྗོད་པ་ནི། ད་ནི་མཚན་མོ་འདི་དག་རྣམས། །བདག་གི་དབུགས་དང་ལྷན་ཅིག་
རིང་། །ཟླ་བའི་རྒྱན་ལྡན་མ་རྣམས་ཀྱང་། །བདག་ལུས་ཉིད་དང་ལྷན་ཅིག་སྐྱ །བྲལ་བས་ཉན་པའི་
ས་ནི་མཚན་མོའི་ཐན་གསུམ་པོ
དུས་ནི་མཚན་མོའི་ཐུན་གསུམ་པོ་འདི་རྣམས་དུས་བཏབ་པས་མ་ཚོགས་པ་བདག་གི་དབུགས་ཤུགས་
རིང་ནར་གྱི་འབྱུང་བ་དང་ལྷན་ཅིག་རིང་ཞིང་ཟླ་བའི་རྒྱན་དང་ལྡན་པ་མཚན་མོའི་ནམ་མཁའ་སྔོ
བསངས་མའི་ཕྱོགས་རྣམས་ཀྱང་བྲལ་བས་གདུང་བ་ཅན་བདག་གི་ལུས་ཅན་ལྷན་ཅིག་སྐྱའོ །ཆོས་
ཅན་གཉིས་ཀ་དང་འབྲེལ་བའི་ཆོས་རིང་བ་དང་སྐྱ་བའི་ཡོན་ཏན་གཉིས་དུས་གཅིག་ཏུ་འབྱུང་བས་
ལྷན་ཅིག་བརྗོད་པའི་རྒྱན་། །ཆར་དུས་འདབ་ལྡན་རྐང་ཐུང་གཞོན་ནུ་རྣམས། །དམ་པའི་ཤེས་རབ་
གསུམ་དང་ལྷན་ཅིག་འཕེལ།།སྟོན་དུས་འབྲས་བཟང་གཡུར་དུ་ཟ་བ་རྣམས། །སྤངས་རྟོགས་འབྲས་
བུའི་ཁུར་དང་ལྷན་ཅིག་ལྕི།།
གཉིས་པ་བྱ་བ་ཐ་དད་པ་ལྡན་ཅིག་བརྗོད་པ་ནི། འགྲོན་པོ་རྣམས་ཀྱི་རྨོངས་པ་དང༌།།ལྷན་
ཅིག་ཙཱུ་ཏཱའི་དོག་པ་རྒྱས། །དེ་དག་མཆི་མ་དང་མཉམ་དུ། །མ་ལ་ཡ་ཡི་རླུང་དག་འབབ། །འགྲོན་པོ་
བྲལ་བ་ཅན་རྣམས་ཆགས་པའི་རྒྱུས་རྨོངས་པ་རྒྱས་པ་དང་ལྷན་ཅིག་ཙུ་ཏའི་དོག་པ་སྟེ་སྙེ་མ་རྣམས་
ཀྱང་རྒྱས་པར་གྱུར་རོ། །ཡང་འགྲོན་པོ་དེ་དག་གི་གདུང་བ་ལས་བྱུང་བའི་མཆི་མའི་རྒྱུན་འབབ་པ་
དང་མཉམ་དུ་ལྷོ་མ་ལ་ཡའི་རླུང་དག་ཀྱང་འབབ་བོ། ཞེས་བྱ་བ་ཐ་དད་པ་རྒྱས་པ་དང་འབབ་པ་དག་
དུས་ལྷན་ཅིག་ཏུ་འབྱུང་བ་བྱ་བ་ཐ་དད་ལྷན་ཅིག་བརྗོད་པའི་རྒྱན་ནོ། །མཁའ་ནས་བསིལ་བའི་ཆར་
རྒྱུན་བབས་པ་དང༌། །དུས་དེར་སྨིན་གྲོལ་བདུད་རྩིའི་ཆར་རྒྱུན་བབ། །ས་གཞི་ལྗན་ལྗིན་དྲི་མ་
352

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད།
བཀྲུས་པ་དང༌།།སྒྲིབ་པའི་དྲི་མ་རྣམ་བཞིའང་ལྷན་ཅིག་འཁྲུད།།
གསུམ་པ་བྱ་བ་ལྷན་ཅིག་བརྗོད་པ་ནི། ཁུ་བྱུག་སྒྲོགས་པའི་བསྐལ་བཟང་དང་། །ནགས་
ཀྱི་རླུང་ནི་དྲི་བཟང་དང༌། །དཔྱིད་ཉིན་སྐྱེ་བོའི་ཀུན་དགའ་རྣམས། །ལྷན་ཅིག་དག་ཏུ་འཕེལ་བར་
གྱུར། །ཁུ་བྱུག་གི་སྒྲ་སྒྲོགས་པའི་བསྐལ་བཟང་ཡིད་དུ་འོང་བ་དང༌། ནགས་ཀྱི་རླུང་ནི་བཟང་པོ་
ཅན་ཡིད་དུ་འོང་བ་དང་། དཔྱིད་ཀའི་དུས་ཀྱི་ཉིན་མོ་རྣམས་སུ་སྐྱེ་བོ་ཀུན་གྱི་དགའ་བ་རྣམས་ལྷན་
ཅིག་ཏུ་འཕེལ་བར་འགྱུར་རོ། །བྱ་བ་དེ་རྣམས་འཕེལ་བར་འགྱུར་ཞེས་པས་བྱ་བ་རྣམས་ལྷན་ཅིག་
བརྗོད་པའོ། །ཆོས་ཉིད་བདེན་པ་ཇི་བཞིན་གཟིགས་པ་དང༌། །སྲིད་པའི་ས་ལས་མངོན་པར་
འཕགས་པ་དང༌། །ས་མཆོག་དང་པོ་ཐོབ་པའི་སྐལ་བཟང་རྣམས། །སྔོན་མེད་གསར་བྱུང་རབ་
དགའ་ལྷན་ཅིག་རྒྱས །རྒྱན་འདི་ཉིད་ཀྱི་མཇུག་བསྡུས་བ་ནི། དེ་ལྟར་ལྷན་ཅིག་བརྗོད་པ་ཡི། །
དཔེར་བརྗོད་འགའ་ཞིག་འདིར་བྱས་ཏེ། །དེ་ལྟར་བཤད་ཟིན་པའི་རྣམ་པ་ལྷན་ཅིག་བརྗོད་པའི་སྦྱོར་
བ་འགའ་ཞིག་ཅུང་ཟད་ཅིག་གཞུང་འདིར་བྱས་ཀྱི་ཐམས་ཅད་ནི་མ་ཡིན་པས་ལྷག་མ་རབ་སྦྱོར་
བ་ལས་རྟོགས་པར་བྱའོ། །
སོ་གཉིས་པ་ཡོངས་བརྗེས་ཀྱི་དཔེར་བརྗོད་ནི། ཡོངས་སུ་བརྗེས་པའི་རང་བཞིན་ཡང་། །
ངེས་པར་བསྟན་པ་ཅུང་ཟད་བྱ། །ས་སྤྱོད་རྣམས་ལ་མཚོན་བསྣུན་པ། །སྐོར་བྱེད་ཁྱོད་ཀྱི་ལག་པ་
ཡིས། །དེ་དག་གྲགས་པ་ཀུན་མུཏ་དཀར། །ཡུན་རིང་དག་ཏུ་བསྒྲུབ་པས་འཕྲོག།དེ་ལྟར་ལྷན་ཅིག་
བརྗོད་པའི་རྒྱན་བསྟན་ཟིན་ནས་མཚན་ཉིད་སྔར་བརྗོད་ཟིན་པ་ཡོངས་སུ་བརྗེས་པའི་རང་བཞིན་
གསལ་བར་བྱེད་པ་དཔེར་བརྗོད་ཀྱི་ངེས་པ་ཅུང་ཟད་སྟོན་པར་བྱའོ་ཞེས་མཚམས་སྦྱར་ནས། དཔེར་
བརྗོད་པ་དངོས་ནི། ས་ལ་སྤྱོད་པའི་རྒྱལ་པོ་ཁྱོད་ཀྱི་དགྲ་ཟླར་གྱུར་པའི་རྒྱལ་པོ་རྣམས་ལ་རལ་གྲི་ལ་
སོགས་པའི་མཚོན་བསྣུན་ཏེ་འཆི་བ་སྟེར་བར་བྱེད་པ་ཁྱོད་ཀྱི་ལག་པ་ཕྱོགས་ལས་རྣམ་པར་རྒྱལ་བ་
འདིས། དགྲ་ཟླར་གྱུར་པའི་རྒྱལ་ལོ་དག་གི་གྲགས་པ་ཀུ་མུ་ད་ལྟར་རབ་ཏུ་དཀར་བ་དུས་ཡུན་རིང་
པོར་ཆེད་དུ་བསྒྲུབ་པ་དེ་རྣམས་འཕྲོག་ཅིང་བླངས་སོ །ཞེས་མཚོན་བསྣུན་པ་ལས་དང༌། གྲགས་པ་
ཡོན་ཏན་བརྗེས་པས་ན་ཡོངས་བརྗེས་ཀྱི་རྒྱན་ནོ། །དད་ལྡན་སློབ་མས་བློ་གཏད་ལིང་སྐྱུར་གྱིས། །
353

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ལུས་དང་ལོངས་སྤྱོད་བླ་མར་ཕུལ་བ་ལས། །བླ་མས་སྨིན་གྲོལ་བདུད་རྩིའི་དགའ་སྟོན་གྱིས། །རྣམ་
པ་ཀུན་ཕན་བདེའི་འབྲས་བཟང་སྟེར།།
སུམ་ཅུ་རྩ་གསུམ་པ་ཤིས་པ་བརྗོད་པའི་རྒྱན་ལ་གཉིས། མཚན་ཉིད་དང་དཔེར་བརྗོད་དོ། །
དང་པོ་ནི། མངོན་པར་འདོད་པའི་དངོས་པོ་ལ། །སྨོན་པ་ཤིས་བརྗོད་ཅེས་བྱ་དཔེར། །མངོན་པར་
འདོད་པ་སྟེ་དོན་དུ་གཉེར་བྱའི་དངོས་པོ་ལ་སྨོན་པའི་ཚིག་སྦྱོར་ནི་ཤིས་བརྗོད་ཀྱི་རྒྱན་ཞེས་བྱ་སྟེ་
དཔེར་ན་ཞེས་པའོ། །གཉིས། མཚན་ཉིད་དང་དཔེར་བརྗོད་དོ། དང་པོ་ནི། མངོན་པར་འདོད་པར་
དངོས་པོ་ལ། །སྨོན་པ་ཤིས་བརྗོད་ཅེས་བྱ་དཔེར། །མངོན་པར་འདོད་པ་སྟེ་དོན་དུ་གཉེར་བྱའི་དངོས་
པོ་ལ་སྨོན་པའི་ཚིག་སྦྱོར་ནི་ཤིས་བརྗོད་ཀྱི་རྒྱན་ཞེས་བྱ་སྟེ་དཔེར་ན་ཞེས་པའོ།།
པ་ནི།ངག་ཡིད་སྲོང་
གཉིས་པ་དཔེར་བརྗོད་པ་ནི།ངག་ཡིད་སྤྱོད་ཡུལ་མ་ཡིན་པའི། །སྣང་བ་དམ་པས་ཁྱོད་ལ་
སྲུངས། །ངག་གིས་བརྗོད་པ་དང༌།ཡིད་ཀྱི་བསམ་པའི་སྤྱོད་ཡུལ་མ་ཡིན་པ་ཡེ་ཤེས་ཀྱི་སྣང་བ་རྟག་
པ་དམ་པས་ཁྱོད་ལ་རྟག་ཏུ་སྲུང་ཤིག་ཅེས་སྨོས་ཤིང་ཤིས་པ་བརྗོད་པ་བརྗོད་པའི་རྒྱན་ནོ། །ཙནྟ་མ་
ཎིས་འདྲེན་པ་མི་བཟོད་པ། །རིན་ཐང་བྲལ་བ་དལ་བའི་རྟེན་བཟང་འདི། །འཆི་མེད་བཅུད་ལེན་
གྲུབ་པ་རིང་འཚོའི་སྲོག །ཨཱརྱ་ཏཱ་རས་རྟག་ཏུ་སྐྱོངས་གྱུར་ཅིག །
གཉིས་པ་རྒྱན་གཞན་དུ་འདོད་པ་འདིར་འདུས་ཚུལ་ནི། རྗེས་འགྲོ་མེད་དང་ཐེ་ཚོམ་ཅན། །
གཉས་པ་རྒྱན་གཞན་དུ་འདི
དག་ནི་དཔེ་རྣམས་ཉིད་ལ་བསྟན། །དཔེ་ཡི་གཟུགས་ཅན་དག་ཀྱང་འདིར།།གཟུགས་ཅན་རྣམས་ལ་
ངེས་པར་བསྒྲགས། །རབ་རྟོག་ཆ་ཤས་འདི་ཡང་འདི། །རབ་རྟོག་དག་གི་དབྱེ་བ་ཉིད། །འདིར་
འགའ་ཞིག་རྗེས་འགྲོ་མེད་པ་དང་། ཐེ་ཚོམ་ཅན་དང་། དཔེའི་གཟུགས་དང་། རབ་རྟོག་ཆ་ཤས་ཀྱི་
རྒྱན་རྣམས་འདིར་མ་འདུས་སོ་ཞེ་ན། རྗེས་འགྲོ་མེད་པ་ནི་སྔར་དཔེ་རྒྱན་ཉིད་ཀྱི་སྐབས་། ཟླ་བ་
པདྨ་དག་གི་ནི། །ཞེས་ཐུན་མོང་མིན་པའི་དཔེ་དང་། ཐེ་ཚོམ་ཅན་ནི། པད་ནང་བུང་བ་འཁོར་རམ་ཅི། །
ཞེས་དཔེ་རྣམས་ཉིད༌ལས༌བསྟན༌ཅིང༌།དཔེའི་གཟུགས་ནི།མྱོས་པས་ཀུན་ཏུ་དམར་བ་ཡིས། །ཞེས་
སོགས་གཟུགས་ཅན་རྣམས་ལས་ངེས་པར་བསྒྲེངས་ཟིན་ལ།རབ་རྟོག་ཚ་ཤས་འདི་ཡང་རབ་རྟོག་གི་
དབྱེ་བ་ཉིད་ལས་གཞན་མ་ཡིན་པས་འདིར་མ་འདུས་པ་མེད་། །
354

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
གསུམ་པ་རྒྱན་ཕྱི་མ་གཉིས་བཤད་པ་ལ།སུམ་ཅུ་རྩ་བཞི་པ་རབ་སྤེལ་གྱི་རྒྱན་ལ་གསུམ།
མཚན་ཉིད་དཔེར་བརྗོད། དེའི་སྒྲུབ་བྱེད་དང་རྒྱན་སྤྱིའི་རྣམ་དབྱེའོ། དང་པོ་ནི། ཐ་དད་རྒྱན་རྣམས་
བསྲེས་པ་ནི། །སྤེལ་མ་དག་ཏུ་བརྗོད་པ་སྤེལ། །ཡན་ལག་ཡན་ལག་ཅན་དངོས་ཀྱི། །སྐབས་དང་
ཐམས་ཅད་སྟོབས་མཚུངས་ཉིད །ཅེས་པའི་ལུགས་གཉིས་སྤེལ་མ་ཡི། །རྒྱན་དག་ལ་ནི་མཚན་
པར་བྱ། །ཐ་དད་པའི་རྒྱན་གཉིས་སམ་མང་པོ་རྣམས་བསྲེས་པ་དང་སྦྱོར་བ་གཅིག་ལ་གནས་པ་ནི་
རབ་སྤེལ་མའི་རྒྱན་དུ་བརྗོད་པར་བྱའོ། །ནིའི་སྒྲ་ནི་རྒྱན་རྣམས་བསྲེས་ནས་སྟོན་པ་རབ་སྤེལ་གྱི་རྒྱན་
ཡིན་པར་ངེས་བཟུང་གི་ཚིག་གོ།དེ་ལ་དབྱེ་བ་རྣམ་པ་གཉིས་ཏེ། ཡན་ལག་ཅན་ནམ་བསྒྲུབ་བྱའི་
དངོས་པོ་སྔར་བཀོད་ནས། དེ་ཉིད་སྒྲུབ་བྱེད་དམ་དེའི་ཡན་ལག་ནི་རྗེས་སུ་བཀོད་པས དེ་གཉིས་
རང་དབང་ཅན་མ་ཡིན་པར་ཕན་ཚུན་གཅིག་ལ་གཅིག་ལྟོས་དགོས་པའི་གནས་སྐབས་ཞིག་དང༌།
ཡང་ཇི་ཙམ་བསྲེས་པའི་རྒྱན་ཐམས་ཅད་ཤུགས་ཆེ་ཆུང་མེད་པར་སྟོབས་མཚུངས་ཤིང་ཕན་ཚུན་
གཅིག་ལ་གཅིག་ལྟོས་མི་དགོས་པར་སྟེ་དབྱེ་བའི་ལུགས་སྲོལ་གཉིས་པོ་འདིས་རབ་སྤེལ་གྱི་རྒྱན་
ཐམས་ཅད་ལ་མཚོན་ཅིང་ཁྱབ་པར་ཤེས་པར་བྱའོ། །
གཉིས་པ་དཔེར་བརྗོད་ནི། མཛེས་མ་ཁྱོད་ཀྱི་བཞིན་གྱི་དཔལ། །པདྨ་དག་གིས་འགོག་
པར་བྱེད། །མཛོད་དང་ཡུ་བ་ཕུན་ཚོགས་པ། །འདི་ལ་བྱ་དཀའ་ཅི་ཞིག་ཡོད། །ཀྱེ་མཛེས་མ་ཁྱོད་ཀྱི་
དང་ལུབཕུནཆལ
བཞིན་རས་ཀྱི་དཔལ་པདྨ་རྣམས་ཀྱིས་འགོག་པར་བྱེད་དེ་ཅེས་པ་གདོང་དང་པདྨ་མཚུངས་སོ་ཞེས་
པའི་དོན་མཚུངས་པ་གསལ་བྱེད་ཀྱི་སྒྲའོ །དེས་ན་དེ་ཡན་ཆད་ནི་བསྒྲུབ་བྱའམ། ཡན་ལག་ཅན་
དུ་གནས་པ་དཔེའི་རྒྱན་། །རྐང་པ་གསུམ་པའི་རྒྱ་དཔེར། ཀོ་ཥ་དཎྚ་པ་མ་གྲ་ཎི། །ཞེས་འབྱུང་བའི་
ཀོ་ཥ་པདྨའི་སྙིང་པོ་དང༌།ནོར་གྱི་བང་མཛོད་ལ་འཇུག་པ་དང༌། དཎྚའི་སྒྲ་པདྨའི་ཡུ་བ་དང་། ཡན་
ལག་བཞི་པའི་དཔུང་བགྲོད་ཚུལ་གྱི་རྣམ་པའི་ཁྱད་པར་ལ་འཇུག་པས་སྦྱར་བའང་ཡིན་ཅིང༌། འདིར་
སྐབས་དོན་ནི། མཛེས་མ་ཁྱོད་ཀྱི་བཞིན་རས་ཁ་དོག་དྲི་བསུང་ལ་སོགས་པ་རྣམ་པ་གཞན་ཐམས་
ཅད་ཀྱི་སྒོ་ནས་མེ་ཏོག་པདྨ་དངོས་དང་འདྲ་བར་གྲུབ་ཟིན་པ་དེས་ན།ད་ནི་ཀོ་ཥ་སྟེ་པདྨའི་མཛོད་དམ་
སྙིང་པོ་དང༌། དཎྚ་སྟེ་ཡུ་བ་གཉིས་འདྲ་བར་སྒྲུབ་པ་ལ་བྱ་དཀའ་བའི་ཚེགས་ཅི་ཡོད་ཅེས་ཡོད་ཅེས
355

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
པའི་དོན་ཏེ། དེ་ནི་སྒྲུབ་བྱེད་དམ། ཡན་ལག་ཏུ་གནས་པའོ། །དེ་ལྟ་བུའི་རྐང་པ་བཞི་ཀ་སྦྲེལ་བས་
དོན་གཞན་བཀོད་པའི་རྒྱན་དུ་གྲུབ་བོ། །སྤྲོས་པ་ཀུན་སྤང་མཐའ་བྲལ་འཕགས་མའི་ཐུགས། །ནམ་
མཁའི་དཀྱིལ་ལྟར་ཡོངས་སུ་དག་གྱུར་ཅིག།དོན་གཉིས་འགྲུབ་སླ་མཁྱེན་གཉིས་ཉི་ཟླའི་དཔལ། །
ཁྱད་ཆོས་འདི་ཉིད་ཁྱོད་ཀྱིས་ཡོངས་སུ་འཛིན། །རབ་སྤེལ་གྱི་དཔེར་བརྗོད་གཉིས་པ་ཐམས་ཅད་
སྟོབས་མཚུངས་ནི་རྟོགས་སླ་བར་དགོངས་ནས་དཎྚའི་གཞུང་དངོས་ལ་དཔེར་བརྗོད་མ་མཛད་ཀྱང་།
མཚོན་པ་ཙམ་ཞིག་དཔེར་བརྗོད་ན། འགྲོ་བློའི་གཏི་མུག་མུན་པ་རབ་སེལ་བ། །ཀུན་མཁྱེན་བསྟན་
པ་གསལ་བའི་ཉིན་བྱེད་ཆེ །སྙིགས་དུས་འགྲོ་ལ་ཡང་དག་བློ་གྲོས་དཔལ། །གང་འདོད་སྟེར་ཕྱིར་
དཔག་བསམ་རྐང་འཐུང་ཡིན།།ཞེས་གཟུགས་དང་རྒྱུའི་དཔེ་སྤེལ་བའི་རྒྱན་།།
གསུམ་པ་དེའི་སྒྲུབ་བྱེད་དང་རྒྱན་སྤྱིའི་རྣམ་དབྱེ་བཤད་པ་ནི། རང་བཞིན་བརྗོད་དང་
འཁྱོགས་བརྗོད་ཅེས། །ངག་གི་རང་བཞིན་ཐ་དད་གཉིས། །འཁྱོགས་པོར་བརྗོད་པ་ཐམས་ཅད་ལ། །
ཕལ་ཆེར་སྦྱར་བས་དཔལ་རྒྱས་བྱེད། །དེ་ལྟ་ན་འདིར་སྦྱར་བ་དང་དོན་གཞན་བཀོད་པ་གང་རུང་
གིས་ཆོག་མོད། གཉིས་ཀ་བསྟན་བསྟན་པས་ཅི་བྱ་ཞེ་ན། སྤྱིར་སྙན་ངག་གི་རྒྱན་ཐམས་ཅད་ཀྱང་
མདོར་བསྡུ་ན། རྒྱན་གྱི་རིགས་ཐམས་ཅད་དབྱེ་བའི་གཞི་རང་བཞིན་བརྗོད་པ་དང༌། འཁྱོགས་
བརྗོད་ཅེས་བྱ་བའི་རིགས་རྣམ་པ་གཉིས་སུ་བསྡུ་བའོ །དེ་ལས་འཁྱོགས་པོར་བརྗོད་པ་དངོས་པོ་ཇི་
ལྟར་གནས་པ་ལས་རྣམ་པ་གཞན་དུ་བརྗོད་པའི་རྒྱན་ཐམས་ཅད་སྟེ་མང་པོ་ཞིག་ལ་སྦྱར་རྒྱན་གྱིས་
མཛེས་པར་བྱས་པ་བརྗིད་ཅིང་ཚིགས་བརླིང་བ་དང༌། འགྲེལ་ཚུལ་དུ་མ་འབྱུང་བ་སོགས་ཀྱིས་
མཁས་པ་རྣམས་དགའ་བའི་དཔལ་རྒྱས་པར་བྱེད་དོ །དེའི་ཕྱིར་འདིར་ཡང་དོན་གཞན་བཀོད་པའི་
འཁྱོགས་བརྗོད་ལ་སྦྱར་བ་རྗེས་འབྲེལ་དུ་གནས་པས་མཛེས་པར་བྱས་པའོ། །
གཉིས་པ་རྒྱན་སུམ་བཅུ་རྩ་ལྔ་པ་དགོངས་པ་ཅན་གྱི་རྒྱན་བཤད་པ་ལ་གཉིས། རྒྱུ་དང་
བོས་ཁྱད་གཞི་མདོར་བསྟན།དེ་ཉིད་ཁྱད་ཆོས་བཞིས་རྒྱས་པར་བཤད་པའོ །དང་པོ་ནི། སྙན་ངག་
མཁན་བསམ་དགོངས་པ་སྟེ། །སྙན་ངག་གྲུབ་པར་གང་གནས་པ། །རབ་སྦྱོར་ཡུལ་གྱི་ཡོན་ཏན་ཅན། །
དེ་ནི་དགོངས་པ་ཅན་ཞེས་བརྗོད། །རྒྱུ་ནི་སྙན་ངག་མཁན་གྱིས་སྙན་ངག་གི་རྒྱུན་སྒྲུབ་པར་བྱེད་པའི་
356

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
བསམ་པ་ཅི་དགོངས་པ་སྟེ། ཁྱད་པར་ནི། སྙན་ངག་གི་རྒྱུན་དེ་གྲུབ་པར་གྱུར་གྱི་བར་བུ་ཐོག་མཐའ་
བར་གསུམ་གང་ལ་གནས་པའི་ཁྱབ་བྱེད་ཀྱི་བསམ་པ་ཉིད་བ་མ་ཡིན་པ།ངོ་བོ་ནི་བསྟན་བཅོས་
ཀྱི་ལུས་བཅད་ལྷུག་སྤེལ་མའི་བདག་ཉིད་ཅན་རབ་ཏུ་སྦྱོར་བ་གང་ཡིན་པ་དེའི་མཇུག་ཡུལ་ངེས་པ་
དང་ལྡན་པའི་ཡོན་ཏན་གྱི་ཁྱད་ཅན་དེ་ནི་རིགས་པ་དང་མི་རིགས་པ་རྣམ་པར་འབྱེད་བྱེད་པའི་སྤང་
བླང་དང་ལྡན་པ་ཡིད་ཀྱི་འབྲས་བུ་ཡིན་པས་སྙན་ངག་མཁན་གྱི་བསམ་པ་ཁོ་ནའི་དབང་དུ་གྱུར་པའི་
ཕྱིར་དགོངས་པ་ཅན་གྱི་རྒྱན་ཞེས་བྱ་སྟེ་ཁྱད་གཞིའོ། །
གཉིས་པ་དེ་ཉིད་ཁྱད་ཆོས་བཞིས་རྒྱས་པར་བཤད་པ་ལ། ཁྱད་པར་གྱི་ཆོས་དང་པོ་ནི།
དངོས་པོ་ཡི་ནི་ཚིག་རྣམས་ཀུན། །ཕན་ཚུན་ཕན་པར་བྱེད་པ་ཉིད། །བསྟན་བཅོས་ཀྱི་དངོས་པོ་དང་
འབྲེལ་བའི་སྙན་ངག་གི་རྒྱུན་གྱི་ཚིག་རྣམས་ཀུན་གྱི་ཆ་ཤས་གྲོང་ཁྱེར་གྱི་བསྔགས་པ་ལ་ཚོགས་པ་
རྣམས་ཡན་ལག་དང༌། ཡན་ལག་ཅན་གྱི་དངོས་པོ་གཅིག་ལ་གཅིག་ལྟོས་ཤིང་འབྲེལ་བ་ཅན་ཕན་
ཚུན་དུ་ཕན་འདོགས་པར་བྱེད་པ་ཁོ་ན་དགོས་ཀྱི། རང་དབང་ཅན་ཕན་ཚུན་མི་ལྟོས་པའི་ཚིག་གི་
ཚོགས་པས་ནི་རྒྱུན་གཅིག་རྩོམ་པར་མི་ནུས་བས་དོན་ཉམས་པའི་ཕྱིར་འབྲེལ་མེད་དུ་འགྲོ་བས་
བསྟན་བཅོས་མང་ཉུང་གང་ལའང་སྤོང་དགོས་པ་ནི་ཁྱད་ཆོས་དང་པའོ།གཉིས་པ་།དོན་དང་བྲལ་
བའི་ཁྱད་པར་རྣམས། མ་བྱས།དོན་རྣམས་དང་བྲལ་བ་སྐབས་དོན་མ་ཡིན་ཞིང་ཉེར་མཁོ་མེད་པའི་
ཁྱད་པར་ཚིག་གི་རྙོག་པས་མ་བསླད་པར་མ་བྱས་པར། དོན་དང་བཅས་པ་སྐབས་སུ་ཉེ་བར་མཁོ་
བའི་ཚིག་ཁོ་ན་སྦྱོར་བ་ནི་ཁྱད་པར་གྱི་ཆོས་གཉིས་པའོ། །གསུམ་པ་ནི། གནས་སུ་བསྔགས་པ་དང༌།
ཞེས་། བརྗོད་བྱ་བསྔགས་ཡུལ་གང་ཡིན་པ་དེ་ཉིད་ཁྱད་པར་དུ་འཕགས་པར་དངོས་དང་ཤུགས་
ལས་སྟོན་ནུས་པའི་ཚིག་ཉམས་དུ་མས་བརྗོད་ཀྱང༌།བརྗོད་དོན་ཐམས་ཅད་དེར་འབབ་པ་ཞིག་
དགོས་པ་སྟེ་ཁྱད་ཆོས་གསུམ་པའོ །བཞི་པ་ནི།བརྗོད་རིམ་སྟོབས་ལས་དངོས་པོ་ནི།།ཟབ་མོ་དག་
ཀྱང་གསལ་བ་སྟེ། །བརྗོད་པའི་རིམ་པ་དེ་ཉིད་ཀྱི་སྟོབས་སམ་ཤུགས་ལས བརྗོད་བྱའི་དོན་གྱི་
དངོས་པོ་ཟབ་མོ་རྟོགས་པར་དཀའ་བ་དག་ཀྱང་སྡེབས་ལེགས་པའི་ཚིག་གིས་གསལ་བར་མཚོན་
ནུས་པ་ཞིག་དགོས་པ་སྟེ་ཁྱད་ཆོས་བཞི་བའོ། །དེ་ཀུན་དགོངས་པའི་དབང་གྱུར་ཕྱིར། །དེ་དག་
357

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
དགོངས་པ་ཅན་ཞེས་རིག །ཁྱད་ཆོས་བཞི་པོ་དེ་ཀུན་སྙན་ངག་གི་རྒྱུན་ལ་ཁྱབ་ཅིང་དེ་ཡང་རིགས་པ
དང༌། མི་རིགས་པ་རྣམ་པར་འབྱེད་པའི་བློ་གྲོས་ཀྱི་འབྲས་བུ་ཡིན་པས།དེ་ཀུན་ཀྱང་དགོངས་པ་སྟེ་
རྒྱུར་གྱུར་པའི་བསམ་པ་དང་ལྡན་ཅིང་དེའི་དབང་དུ་གྱུར་པའི་ཕྱིར། དགོངས་པ་ཅན་གྱི་རྒྱན་ཞེས་
དོན་རྒྱན་སོ་ལྔ་པར་རིག་ཅིང་ཤེས་པར་བྱའོ། །
བཞི་པ་ཟློས་གར་གྱི་མཚན་ཉིད་ཀྱང་རྒྱན་དུ་བསྟན་པ་ནི། གང་ཡང་མཚམས་སྦྱོར་ཡན་
ལག་དང་། །འཇུག་པའི་ཡན་ལག་མཚན་ཉིད་སོགས། །ལུང་གཞན་དག་ཏུ་བརྗོད་འདི་ཡང་། །རྒྱན་
ཉིད་དུ་ནི་བདག་ཅག་འདོད། །འདིར་ཟློས་གར་ཞེས་པ་རིག་གནས་བཅུར་བགྲང་བའི་ཆུང་བའི་ལྔའི་
ཡ་གྱལ་ཟློས་གར་ཤེས་ན་སྐད་རིགས་ལ་མི་རྨོངས་ཞེས་པ་དེ་ཉིད་དེ། དཔེར་ན་དེ་ལྟ་བུའི་བསྟན་
བཅོས་དེ་ལ་གང་ཡང་དང་པོ་མཚམས་སྦྱོར་གྱི་ཡན་ལག་ལ་སྒོ་དང༌། ལན་གྱི་སྒོ། སྙིང་པོ། མི་
བཟོད་པ། ངེས་ཐོབ་སྟེ་ལྔ་དང༌། དེ་རེ་རེ་ལའང་ནང་གསེས་དང་བཅས་པ་རྣམ་གྲངས་ལྔ་བཅུ་རྩ་ལྔ་
ཙམ་དུ་བཤད་པ་དང་། འཇུག་པའི་ཡན་ལན་ལ་བཅུ་དྲུག་ཏུ་བ་དང་། མཚན་ཉིད་སུམ་ཅུ་རྩ་དྲུག་
ཏུ་བཤད་ཅིང༌། སོགས་པས་སྒེག་པའི་ཡན་ལག་དང༌། ཕྲེང་བའི་ཡན་ལག་སོགས་ཟློས་གར་གྱི་
བསྟན་བཅོས་ལས་བཤད་པ་དེ་རྣམས་ཀྱི་མིང་དང་རྣམ་གྲངས་ཙམ་སྨོས་པ་ནི་སྙན་འགྲེལ་རྣམས་
ལས་འབྱུང་བ་དེ་ལྟར་ལ། ཡོངས་སུ་རྫོགས་པའི་བཤད་པ་ནི་བོད་འདིར་མ་བྱུང་བར་སྣང་ལ། གང་
ལྟར་ཡང༌། དེ་རྣམས་ལུང་གཞན་རྒྱན་གྱི་བསྟན་བཅོས་བྷཱ་ར་ཏ་ལ་སོགས་པར་སྙན་ངག་གི་རྒྱན་དུ་
འདོད་ཅིང་རྒྱ་ཆེར་བཤད་པ་དེ་འདིར་ཡང་སྙན་ངག་མཛེས་པར་བྱེད་པའི་ཕྱིར་རྒྱན་ཉིད་དུ་དབྱུག་པ
ཅན་བདག་ཅག་ཀྱང་འདོད་དོ་ཞེས་པའོ །
གསུམ་པ་མཇུག་བསྡུ་ཞིང་མ་བཤད་པ་བསླབ་ཚུལ་ནི། རྒྱ་མཐའ་ཡས་རབ་བསྡུས་ཚད་
དུ་གྱུར་པ་ཡི།།རྒྱན་རྣམས་དག་གི་ལམ་འདི་ཉིད་ནི་རྣམ་པར་། །བརྗོད་པའི་ཡུལ་ལས་འདས་པར་
ཡོངས་སུ་གནས་པ་ཡི། །ཁྱད་པར་རྣམས་ནི་གོམས་པ་ཉིད་ཀྱིས་དབྱེ་བར་ནུས། །མཚན་ཉིད་དང་
མཚོན་བྱའི་དབྱེ་བས་ཕྱེ་ཞིང་རབ་ཏུ་སྤྲོས་པ་རྒྱན་གྱི་ཁྱད་པར་ཤིན་ཏུ་རྒྱ་ཆེ་ཞིང་མཐའ་ཡས་པའི་ཕྱིར
དེ་རྣམས་འདིར་རེ་རེ་ནས་བརྗོད་མི་ནུས་པའི་ཕྱིར་མ་བརྗོད་ལ་དེ་ཀུན་སྤྱི་ལ་ཁྱབ་པའི་མཚན་ཉིད་
358

སྙན་ངག་མེ་ལོང་ལས་དོན་གྱི་རྒྱན་ཅེས་བྱ་བ་ཡོངས་སུ་བཅད་པ་གཉིས་པའི་དཀའ་འགྲེལ་འཇམ་དབྱངས་བླ་མའི་ལེགས་བཤད
རབ་ཏུ་བསྡུས་པ།དོན་གྱི་རྒྱན་སུམ་ཅུ་རྩ་ལྔ་ཞེས་ཚད་དུ་གྱུར་པའི་རྒྱན་རྣམས་དག་གི་ལམ་སྲོལ་འདི་
ཉིད་ནི་དབྱུག་པ་ཅན་ཁོ་བོས་རྣམ་པར་ཕྱེ་ལ གང་ཞིག་བརྗོད་པའི་ཡུལ་ལས་ཡོངས་སུ་འདས་པར་
གནས་པའི་ཁྱད་པར་མཐའ་མེད་པ་དབྱེ་བ་ཕྲ་མོ་དེ་རྣམས་ཀྱང་འདིར་བཤད་པའི་རིགས་ཅན་ཁོ་ན་
ལས་མ་འདས་པའི་ཕྱིར། གཞུང་འདི་ཉིད་ལ་བློ་གྲོས་གོམས་པ་ཉིད་ཀྱི་མཐུས་རང་སྟོབས་ཁོ་ནས་
དབྱེ་ནུས་པར་འགྱུར་བས། དེ་རྣམས་རྟོགས་པར་འདོད་པས་ཀྱང་ལམ་འདི་ལ་ཇི་ལྟར་བ་བཞིན་དུ་
གོམས་པར་བྱའོ། །ཞེས་པའི་དོན་ཏེ།ཞེས་སློབ་དཔོན་དབྱུག་པ་ཅན་གྱིས་མཛད་པའི་རྒྱན་གྱི་བསྟན་
བཅོས་སྙན་ངག་གི་མེ་ལོང་ལས་དོན་གྱི་རྒྱན་ཞེས་བྱ་བའི་སྐབས་ཀྱི་ཡོངས་སུ་བཅད་པ་གཉིས་པའི་
དོན་གྱི་དཀའ་བའི་གནས་རྣམས་འཇམ་དབྱངས་བླ་མའི་གསུང་བཞིན་ལེགས་པར་བཤད་པ་ཞེས་བྱ་
བ་རྫོགས་སོ། །
དབྱངས་ཅན་དགའ་མར་ཐོབ་པ་ལས་སྐྱེས་པའི །སྙན་ཚིག་ཏམྦུ་ར་ཡི་བུ་མོ་གང༌། །
དཎྚིས་རྣམ་མང་མཛེས་པའི་རྒྱན་ཡིས་སྤྲས། །བློ་གསལ་ལེགས་བཤད་སྨྲ་བའི་མཛའ་མོར་སྦྱིན། །དེ་
ལས་ཐོབ་པ་རིགས་པ་སྨྲ་བ་འགས །མཐུན་དང་མི་མཐུན་དགོངས་འགྲེལ་དཔེར་བརྗོད་བཅས། །
ལེགས་པར་བཤད་ཅེས་སྒྲ་དབྱངས་བརྒྱ་བའི་ངག །རྣམ་གྲངས་བུང་བ་ཚངས་ཞིག་འཁྲུལ་འཁོར་
བསྐོར། །རྒྱུ་སྐར་དབུས་སུ་བཅུ་དྲུག་ཆ་ལྡན་དང༌། །མཆིང་བུའི་ཁྲོད་ན་དབང་གི་རྒྱལ་པོ་བཞིན། །
ལ་ལུང་རིན་ཐང་བྲལ་བའི་དངོས། །གངས་
ཀུན་མཁྱེན་ཞལ་ལུང་རིན་ཐང་བྲལ་བའི་དངོས། །གངས་ལྗོངས་རིག་པ་སྨྲ་བའི་དཔྱིད་དུ་གྲུབ། །
བདག་གི་འདྲེན་མཆོག་ངེས་དོན་པཎྚི་ཏས། །གོ་སླ་འཇུག་བདེའི་ཐུགས་བསྐྱེད་གཙོར་བཏོན་པའི། །
དཀའ་གནས་འགྲེལ་པ་མདོ་རྒྱས་འཚམས་པའི་གཞུང༌། །འཇམ་དབྱངས་བླ་མའི་གསུང་བཞིན་ལེགས་
པར་བཤད། །འོན་ཀྱང་དེ་ཡང་འཕྲོ་ཅན་དུ་ལུས་ནས། །བགྲང་བྱ་མང་པོའི་ཁུར་གྱི་ནོན་པ་ལ། །སྨྲ་
བའི་སྐྱེས་མཆོག་ཆོས་ཀྱི་དབང་ཕྱུག་གིས། །འདི་ཉིད་མཐར་ཕྱིན་གྱིས་ཤིག་བཀའ་བསྩལ་ཀྱང༌། །
མཁས་པའི་ལེགས་བཤད་རིན་ཆེན་ཕུང་པོའི་ཟླ། །མཆིལ་མའི་ཐ་བ་བཞིན་བོར་དུས་འདི་རུ །བླུན་
པོ་བདག་འདྲའི་འདུ་བྱེད་རི་མོ་ལ། །ཚད་མར་འཛིན་ནས་སུ་ཞིག་དགའ་བ་བསྐྱེད
མཁས་པའི་ཉིན་བྱེད་ཀྱིས་བཏང་བའི། །སྙིགས་དུས་མཚན་མོའི་ལང་ཚོ་དར་བབ་དུས། །མ་རྟོག་
359

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བདུན་པ།
ལོག་རྟོགས་སྨྲ་བ་འབྱུང་བྱའི་ངག །སྙན་པར་སྨྲ་བ་ཡིན་ཞེས་གཟིང་མཐོ་ན། །གཞུང་མང་གོམས་
པའི་ལྗོན་བཟང་ལ་ཆགས་པར། །བློ་གྲོས་འོད་བརྒྱ་སྤྲོས་པས་སྨིན་པའི་འབྲས། །དཔྱད་གསུམ་དག་
པའི་ཚུལ་དང་མཐུན་འདི་ཉིད། །ཅིའི་ཕྱིར་དག་པ་མིན་ཅེས་སྤོབས་པའང་ཐོབ། །དེ་ཕྱིར་མཆོག་གི་
སྤྲུལ་སྐུའི་བཞེད་སྐོང་སླད། །འཇམ་དབྱངས་བླ་མའི་གསུང་གི་རྗེས་འབྲང་ནས། །དེ་ཡི་དགོངས་པ་
འཁྲུལ་མེད་བསྟན་པའི་ངག །ཧ་ཅང་རྒྱས་དང་བསྡུས་པའི་སྐྱོན་སྤང་ཏེ། །སུན་འབྱིན་རྩོད་པའི་
རྙོགས་མ་མ་བསླང་ཞིང༌། །མ་བཤད་ལོག་པར་བཤད་པའི་དྲི་མ་བྲལ། །མཁས་མཆོག་དཎྜིའི་
དགོངས་དོན་མཛེས་པའི་གཟུགས། །རབ་གསལ་མེ་ལོང་གཉིས་པ་ཡིན་སྙམ་བགྱིད། །དམ་པ་མང་
པོའི་ཐུགས་རྗེའི་ཉིན་བྱེད་ཀྱིས།།བློ་ཡི་པདྨོ་འཛུམ་པ་ལས་བྱུང་བའི། །ལེགས་བཤད་སྦྲང་རྩི་གསར་
བའི་དགའ་སྟོན་འདི། །བློ་གསལ་བུང་བའི་ཚོགས་རྣམས་དགྱེས་འགྱུར་རམ། །འདིར་འབད་རྣམ་
དཀར་དགེ་ཚོགས་མཆིས་སྲིད་ན། །དཔལ་ལྡན་བླ་མའི་ཐུགས་དགོངས་ཡོངས་སུ་རྫོགས། །འགྲོ་
ཀུན་ཆོས་རབ་རྣམ་འབྱེད་མིག་ཐོབ་སྟེ།།འཇུག་ལྡོག་བླང་དོར་མ་ནོར་དོན་མཐོང་།
ཅེས་སྙན་ངག་གི་གཞུང་དོན་ཕྱིན་ཅི་མ་ལོག་པར་གསལ་བ་འཇམ་དབྱངས་བླ་མའི་ལེགས་
བཤད་ཅེས་བྱ་བ་འདི་ནི། འཇིག་རྟེན་དབང་ཕྱུག་དཔལ་ཀརྨ་པ་རིམ་བྱོན་གྱི་གདན་ས་འོག་མིན་
མཚུར་གྱི་གནྡྷོ་ལ་དང་ཉེ་བའི་སའི་ཆར།སྒྲུབ་རྒྱུད་སྙིང་པོའི་ལུང་རྟོགས་ཀྱི་ཡོན་ཏན་ཐམ་ཅད་དར་
ཞིས་རྒྱས་པའི་ཆོས་ཀྱི་གླིང་ཆེན་པོ་ཆོས་བཟང་ལྷའི་འདུན་ས་ལ་ཅོ་འདྲི་བའི་སྐྱེད་མོའི་ཚལ་དུ།
མཉམ་མེད་ཀྱའི་རྒྱལ་པོའི་རིང་ལུགས་ཀྱི་སྙིང་པོ་སྒྲུབ་རྒྱུད་ཀརྨ་ཀཾ་ཚང་གི་བསྟན་སྐོར་ཞུགས་པ་
ཀརྨ་རིམ་ཆེན་རྣམ་རྒྱལ་ལམ། ཐུབ་བསྟན་རྒྱས་པའི་ལང་། གསུང་རབ་སྙིང་པོའི་སྒྲ་དབྱངས་ཞེས་
བགྱི་བས། ལྕགས་སྦྲུལ་ཆུ་སྟོད་ཟླ་བའི་དཀར་ཕྱོགས་ཀྱི་དགའ་བ་དང་པོར་རྫོགས་པར་བྲིས་པ་སརྦ་
དཱ་ཀ་ལྱཱ་ཎཾ་བྷ་ཝ་ཏུ།ཅེས་རབ་བྱུང་བཅོ་ལྔ་ཁྱི་ལོར་མགོན་དེའི་སློབ་མའི་ཐ་ཤལ་པྲཱཉྫ་བ་སུ་ནས་
བྲིས་ཤིང་ལན་གཅིག་ཞུས།། །།
360


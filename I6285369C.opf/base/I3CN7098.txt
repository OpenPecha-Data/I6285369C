༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScanInputForm-TitlePage
Work W3CN7087 ImageGroup: 13CN7098
LCCN: n/a ISBN: n/a
Title:
སྙན་འགྲེལ་དཔེ་དཀོན་གཅེས་བཏུས།
snyan'greldpedkongcesbtus/
Author: to-be-supplied
to-be-supplied
Descriptor: n/a
OriginalPublication: n/a
Place n/a
Publisher: n/a
Date: n/a
Volume 10
TotalVolumes: 10
TBRCPages: 2
IntroductoryPages: n/a
TextPages: n/a
ScanningInformation: ScannedatTibetanBuddhistResourceCenter,1430MassachusettsAve,5thFloor
Cambridge,Mass.02138.

དཀར་ཆག
སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་
མགྲིན་རྒྱན། ·ཟུར་མཁར་བློ་གྲོས་རྒྱལ་པོ།1
སྙན་ངག་དགའ་སྟོན་གྱི་དཔལ། ཟུར་མཁར་བློ་གྲོས་རྒྱལ་པོ།27
སྙན་ངག་མེ་ལོང་མའི་འགྲེལ་པ ཟུར་མཁར་བློ་གྲོས་རྒྱལ་པོ།70
སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ། 161
རཏྣ་ཀིརྟི།212
སྙན་ངག་ཀུན་ལས་བཏུས་པ་བཞུགས།
1

༄༅། །སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་
མཁས་པའི་མགྲིན་རྒྱན་བཞུགས།
ཟུར་མཁར་བློ་གྲོས་རྒྱལ་།
ན་མོ་བྷ་ཊྚ་རཱ་ཀ་མཉྫུ་གྷོ་ཥཱ་ཡ། ན་མཿསྭ་ར་སྭ་ཧྰུྃ།ཡིད་འཕྲོག་འཇའ་ཚོན་དྲ་བའི་ནང་། །
སྤྲིན་དཀར་དག་པ་ལྟ་བུ་ཡི། །ཏྲིཾཡིག་ལས་འཁྲུངས་དབྱངས་ཅན་མ། །ངག་ལ་ངག་གིས་དངོས་
གྲུབ་སྩོལ། །འདི་ན་གྲོང་པ་རྣམས་ཀྱི་ཚིག །རང་དགར་རྐང་པ་བཅད་པ་ལ། །སྙན་ངག་མཁན་དུ་
འཛིན་པ་རྣམས། །ཀྱེ་མ་འཁྲུལ་པའི་འཚང་རེ་ཆེ། །འོན་ཀྱང་དེ་འདྲའི་མིག་ཡིས །མ་ངོམས་
ལེགས་བཤད་ལམ་གསུམ་པ། །ཚོལ་འདོད་དམ་པའི་རྗེས་འགྲོ་ཅན། །འགའ་ལ་ཕན་ཕྱིར་ངས་འདི་
བརྩམས། །གང་ཞིག་བསྟན་པའི་རྒྱལ་མཚན་ཆེ། །དཔུང་པར་བཟུང་བར་རློམ་རྣམས་ཀྱང༌། །མཐའ་
དག་གསལ་བྱེད་སྙན་ངག་གི །ཁ་དོག་མེད་ན་མཛེས་མ་ཡིན། །ནམ་ཡང་མཁས་པའི་བྱ་བ་མཆོག །
རྩོམ་པའི་གོ་སྐབས་གང་གིས་དབྱེ། །མཁའ་ལ་འོད་སྣང་གྲངས་མང་ཡང༌། །གསལ་བྱེད་ཉི་མ་ལས་
གཞན་ཅི། །རྒྱལ་པོ་ལང་ཚོས་དྲེགས་ན་ཡང༌། །རྒྱན་མེད་པ་ན་སྐྱེ་བོས་གླེང༌། །དེ་བཞིན་སྙན་ངག་མི་
ལྡན་པའི །བསྟན་བཅོས་མཁས་རྣམས་རྩིས་སུ་མེད། །མཁས་བླུན་བར་མ་མཐའ་དག་གི །དགའ་
བསྐྱེད་ལེགས་བཤད་སྐྱེས་བཟང་སྟེ །རྡུལ་གྱིས་རྙོགས་པའི་ཆུ་ཀླུང་རྣམས། །ཆུ་དྭངས་ནོར་བུས་
དྲུངས་པ་བཞིན། །དེ་ཕྱིར་མཁས་པའི་རིན་ཆེན་གླིང་དེ་དག །ཐོབ་པར་འདོད་རྣམས་སྙན་ངག་གྲུ་
གཟིངས་སུ། །འཇུག་པར་འདོད་པའི་དེད་དཔོན་ངས་བྱ་ཡིས། །དོན་གཉེར་ཡོད་ན་རིངས་པར་ད་
ཤོག་ཅིག།
1

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཅེས་ཉན་པར་བསྐུལ་ནས ད་ནི་དཔྱོད་ལྡན་དག་གིས་ཚིག་རྒྱན་གྱི་རྣམ་དབྱེ་ལ་མཁས་
པར་བྱ་དགོས་པ་ཉིད་དེ།དེ་ཡང་རྟོགས་བརྗོད་རིན་པོ་ཆེ་འཁྲི་ཤིང་ལས མཁས་པ་ཉིད་ནི་མེད་ན་
བློ་གྲོས་རྣམས་ཉམས་མི་རྣམས་འཚོ་བ་དོན་ཡོད་མིན། །མཚུངས་མེད་རྒྱས་པའི་སྙན་ངག་མེད་ན་
མཁས་པ་ཉིད་ནི་ནེ་ཙོའི་ཀློག་དང་མཚུངས། །ཞེས་དང༌། མདོ་དྲན་པ་ཉེར་བཞག་ལས། དམ་པའི་
ཆོས་གསལ་བར་བྱེད་པའི་སྙན་ངག་བྱའོ། །གཞན་ཡང་དཀོན་མཆོག་གསུམ་གྱི་བསྟོད་པ་བྱའོ། །དེ་
ལས་བླ་ན་མེད་པའི་བྱང་ཆུབ་ཐོབ་པར་འགྱུར་རོ། །ཞེས་དང༌། མདོ་སྡེ་སྐལ་བཟང་ལས། དེ་བཞིན་
གཤེགས་པ་དུས་མཁྱེན་རྒྱལ་པོ་། །སྙན་ངག་མཁན་དེ་བདེ་གཤེགས་རྩྭ་མཆོག་ལ །ཚིགས་སུ་
བཅད་པའི་དབྱངས་ཀྱིས་བསྟོད་ནས་ཀྱང༌། །དང་པོ་བྱང་ཆུབ་མཆོག་ཏུ་ཐུགས་བསྐྱེད་། །ཞེས་
སོགས་མང་དུ་འབྱུང་བའི་ཕྱིར་ན་བློ་དང་ལྡན་པ་དག་ནན་ཏན་གྱིས་འཇུག་པ་རིགས་ལ།ཤེས་པའི་
ཕན་ཡོན་ཀྱང་གནས་སྐབས་སུ།མཁས་པ་མཁས་པ་ཞེས་པའི་གྲངས་སུ་གཏོགས་ཤིང༌།དཔྱོད་ལྡན་
ཇི་སྙེད་པའི་དབུས་སུ་སྤོབས་པ་གཟེངས་མཐོ་ལ་ཀུན་གྱིས་བསྟོད་བསྔགས་ཀྱི་ཡུལ་དུ་འགྱུར་བ་སྟེ།
དཔག་བསམ་ཁྲི་ཤིང་ལས། ལེགས་བཤད་ཡང་དག་བརྗོད་པས་རེག་པ་ནི། །སུ་ཞིག་གི་ནི་བསྙེན་
བསྐུར་གནས་མི་འགྱུར། །ཞེས་དང༌། མེ་ལོང་ལས། སྙན་ངག་ཆུང་ངུ་ལ་ཡང་ངལ་བྱས་མི། །མཁས་
པའི་མདུན་ས་དག་ཏུ་འདུག་ལ་དབང་། །ཞེས་དང༌།སྒྲུབ་བྱེད་བསྟན་པའི་ལམ་འདི་སྐྱོན་དང་ཡོ
ཏན་དག །རབ་ཏུ་རྟོགས་པའི་སྐལ་བཟང་དབང་གྱུར་པའི། །ཚིག་དང་མངོན་པར་འགྲོགས་བྱས་
ཆང་མིག་མ་དག་དང༌། །ལང་ཚོ་ཅན་བཞིན་དགའ་དང་གྲགས་པ་ཐོབ་པར་འགྱུར །ཞེས་མང་དུ་
འབྱུང་ལ།མཐར་ཐུག་གི་འབྲས་བུ། མདོ་ལས།བླ་ན་མེད་པའི་བྱང་ཆུབ་ཐོབ་པར་འགྱུར་རོ།།ཞེས་
རྒྱས་པར་འབྱུང་བས སྐྱེ་བོ་ལེགས་པར་འདོད་པ་དག་གིས་འབད་པ་དོན་དུ་གཉེར་བར་བྱའོ །འོ་
ན་སྙན་ངག་ལ་འཇུག་པར་བྱ་ཡི་རྒྱུ་གང་གིས་ཕུན་སུམ་ཚོགས་པར་འགྱུར་བ་ཡིན་ན། རང་བཞིན་
གྱིས་གྲུབ་སྤོབས་པ་སྟེ།སྐྱེས་སྟོབས་ཀྱི་ཤེས་རབ་དང་།རིག་པའི་གནས་སྤྱི་དང་བྱེ་བྲག་སྙན་ངག་གི་
གླེགས་བམ་མང་དུ་ཐོས་པ་དང༌། རྒྱ་བོད་དང་མཁས་པ་དག་གིས་སྙན་ངག་ཕུན་སུམ་ཚོགས་པ་བདེ་
བླག་འགྲུབ་པར་འགྱུར་བ་ཡིན་ནོ། །ཞེས་འདོམས་པར་བཞེད་ནས། རང་བཞིན་གྱིས་གྲུབ་སྤོབས་
2

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན།
པ་དང༌། །མང་དུ་ཐོས་པ་དྲི་མེད་དང༌། །མངོན་པར་སྦྱོར་བ་མི་དམན་པ། སྙན་ངག་ཕུན་སུམ་ཚོགས་
པའི་རྒྱུ།།ཞེས་འབྱུང་།།
འོ་ན་སྐྱེས་སྟོབས་ཀྱི་ཤེས་རབ་མཐའ་གཅིག་ཏུ་དཀའ་བའི་ཕྱིར་ན།རྒྱུ་དེ་གསུམ་དང་མི་
ལྡན་པས སྙན་ངག་ལ་ཞུགས་པ་ལ་དགོས་པ་མེད་དམ་སྙམ་ན། གལ་ཏེ་ཞེས་བརྟག་པ་མཐའ་
བཟུང་ནས སྔོན་གྱི་བག་ཆགས་ཏེ་སྐྱེ་བས་ཐོབ་པའི་ཤེས་རབ་ཆེར་མེད་ཀྱང༌། ཐོས་པ་མང་དུ་
བཙལ་ཞིང་འབད་པ་བསམ་སྦྱོར་གྱི་བརྩོན་འགྲུས་བསྐྱེད་ཅིང་ཡང་ཡང་བརྩམས་ན་ཡུན་མི་རིང་བ་
ནས་ངེས་པར་སྙན་ངག་གི་རིག་པས་རྗེས་སུ་འཛིན་ཞིང༌།ཐོགས་པ་མེད་པར་འགྱུར་བ་དེའི་ཕྱིར།
མཁས་པ་ཞེས་པའི་སྙན་གྲགས་འདོད་པ་རྣམས་ཀྱིས་ལན་ཅིག་ཙམ་མ་ཡིན་པར་བརྩོན་འགྲུས་
བརྩམས་ཏེ་སྙན་ངག་བསྟེན་པར་གྱིས་ཤིག །ཞེས་འདོམས་པར་བཞེད་ནས། གལ་ཏེ་སྔོན་གྱི་བག་
ཆགས་ཡོན་ཏན་གྱིས། །ཞེས་པ་ནས།སྙོམས་ལས་མེད་པའི་རིམ་པས་དབྱངས་ཅན་བསྟེན། །ཞེས་
འབྱུང་བས།དེ་ལྟ་བུའི་ཤེས་པར་བྱ་བའི་རིག་པ་དེ་ནི་ཀ་བྱ་ཞེས་པའི་སྒྲ་ལས་དྲངས་ནས། སྙན་ངག་
སྟེ་བརྗོད་བྱ་སྡེ་བཞི་པོ་གང་རུང་ལ་རྗོད་བྱེད་སྒེག་པ་ལ་སོགས་པ་ཉམས་དང་ཡིད་འགྱུར་ཞིང་མངོན་
པར་བ་བསྐྱེད་ནུས་པའི་འགྱུར་བ་དང་ལྡན་པའི་ངག་ཞིག་ལ་སྙན་ངག་ཅེས་བརྟགས་ལ།
དེ་ཡང་བརྗོད་བྱ་རགས་པ་ཙམ་གྱི་དབང་དུ་བྱས་ན།ཐོག་མའི་མཆོད་བརྗོད་དུ། གདོང་
བཞི་གདོང་གི་པད་ཚལ་གྱི།།ངང་པའི་བུ་མོ་ཐམས་ཅད་དཀར། །དབྱངས་ཅན་མ་ནི་བོ་ཡི། །ཡིད་
མཚོར་རྟག་ཏུ་རོལ་བར་མཛོད། །ཅེས་ཤེས་རབ་ལྷ་མོ་དབྱངས་ཅན་མ་ལ་མཆོད་པར་བརྗོད་པ་སྦྱར་
བའི་གཟུགས་ཅན་དུ་བཀོད་པ།དེ་ཡང་མཚོ་ལ་ལྟོས་ནས་ངང་དང༌།ཡིད་ལ་ལྟོས་ནས་དབྱངས་
ཅན་མར་སྦྱར་ལ།དབྱངས་ཅན་མ་ངང་པའི་བུ་མོའི་གཟུངས་སུ་བཀོད་ཅིང་།གདོང་བཞི་པའི་གདོང་
པདྨའི་ཚལ་དུ་བཀོད་ལ། སློབ་དཔོན་དབྱུག་པ་ཅན་གྱི་ཡིད་ནི་མཚོའི་གཟུགས་སུ་བཀོད་པས་སྦྱར་
བའི་གཟུགས་ཅན་དུ་མངོན་ལ། འདི་ལ་ཡང་ཕྱི་ནང་གསང་གསུམ་གྱི་བཤད་ཚུལ་ལས ཕྱི་ནི་སྙན་
ངག་མཁན་གྱི་བཞེད་པ་དེ་ཡིན་ཞིང༌། ནང་ལྟར་ན་གདོད་བཞི་ནི་ཚངས་པ་སྟེ། དེའི་ཞལ་ནས་རིག་
བྱེད་བཞི་བྱུང་བར་བཤད་ལ། རིག་བྱེད་བཞི་ཡང༌། མཆོད་སྦྱིན་གྱི་རིག་བྱེད། སྲིད་སྲུངས་ངེས་
3

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བརྗོད་སྙན་ཚིག་གི་རིག་བྱེད་རྣམས་ལས། རིག་བྱེད་ཅེས་པ་ཡང་ཤེས་རབ་དང་དོན་གཅིག་ཅིང༌།
སྐད་དོད་ཀྱང་པྲཛྙཱ་ཞེས་པ་སྟེ་འདི་ལ་མོ་རྟགས་སྦྱར་བའི་རྒྱུ་མཚན་གྱི་ཤེས་རབ་མ་སྟེ ཡུམ་ཞེས་
འབྱུང་ཞིང༌། དེ་ཉིད་ལ་རྗེ་དབྱངས་ཅན་མའམ། ཤེས་རབ་ལྷ་མོ་དབྱངས་ཅན་མ་ཞེས་པ། རིག་
བྱེད་ཀྱི་སྒྲས་བསྟན་པ་ཡིན་པས་སྙན་ཚིག་གི་རིགས་བྱེད་དང༌། དབྱངས་ཅན་མ་དོན་བཞི་པར
བསྟན་བཅོས་འདི་ཉིད་ལས དེ་ཕྱིར་གྲགས་འདོད་རྣམས་ཀྱིས་རྟག་ཏུ་ནི། །སྙོམས་ལས་མེད་པར་
རིམ་པས་དབྱངས་ཅན་བསྟེན།།ཞེས་འབྱུང་བས་སོ།།
ཡང་བཤད་ཚུལ་གཅིག་ལ་གདོང་བཞི་ནི་སྤྱན་རས་གཟིགས།གདོང་ནི་དེའི་ཞལ་ཏེ།ཚད
མེད་བཞི་མཚོན་ལ།དེ་ཡང་བྱམས་པ་སྙིང་རྗེ་དགའ་བ་གསུམ་སེམས་ཅན་ཀུན་ལ་ཉེ་རིང་ཕྱོགས་
མེད་པར་ཆ་བཏང་སྙོམས་སུ་འཇུག་པའི་ཤེས་རབ་ཁྱད་པར་ཅན་ནི་དབྱངས་ཅན་མ་སྟེ།ཤེས་རབ་ཀྱི་
ཆ་ལ་བཞག་ཅིང༌།ཚད་མེད་བཞིའི་སྒོ་དང་ལྡན་པའི་སྤྱན་རས་གཟིགས་ཀྱི་ཞལ་ལས་དབྱངས་ཅན
འཁྲུངས་པར་བཞེད་པ་སྟེ དེ་ཡང་བྲམ་ཟེ་ཤངྐུས་མཛད་པའི་བསྟོད་པ་ལས སྤྱན་རས་གཟིགས་
དབང་ཞལ་གྱི་མཆེ་བའི་རྩེ་ལས་མངོན་སྤྲུལ་ཞིང༌། ཐུགས་རྗེའི་རྣམ་འཕྲུལ་མཐའ་ཡས་རྗེས་སུ་
བཟུང་བའི་ཕྱིར། །ཚངས་པའི་བུ་མོ་ཞེས་འབྱུང་བས་སོ །གསུམ་པ་གསང་བ་དེ་ཁོ་ན་ཉིད་ཀྱིས་
བཤད་པ་ལ་ཡང་ཕྱི་ནང་གཉིས་ལས། དང་པོ་ནི་གདོང་བཞི་ནི་དབྱངས་ཅན་མ་དང་། དེའི་གདོང་ནི་
བཤད་
དབྱངས་ཅན་མའི་སྙིང་པདྨ་འདབ་བརྒྱད་དུ་ཡོད་པའི་ནང་དུ་ཏྲི་ཡིག་དབྱངས་བཅུ་དྲུག་གིས་བསྐོར་
བའི་ངང་པའི་བུ་མོ་ཁྱོད་ཉིད་དབྱུག་པ་ཅན་བདག་གི་སྙིང་ལ་གནས་པའམ་རོལ་བར་མཛོད།ཅེས་
སྨོན་ཅིང་ཤིས་བརྗོད་དུ་སྦྱར་བའོ།།
ཞར་ལས་བྱུང་བ་ལྷ་དང་བསྟན་བཅོས་ཁྱད་འཕགས་སུ་བསྟན་པ རྩོམ་གཞི་ཁྱད་
འཕགས་སུ་བསྟན་པ།གཞན་གྱི་ལོག་རྟོག་དགག་པ་དང་གསུམ་ལས།དང་པོ་ནི།ཕྱི་པ་དང་ནང་པ་
ཞེས་ཕྱོགས་སུ་ལྟུང་བའི་ལྟ་དང་བསྟན་བཅོས་། ཕན་ཚུན་ཀུན་དཀྲིས་ཀྱི་སྤྱོད་པས་ཕྱོགས་རིས་སུ་
ཆད་ཅིང༌།ཐོག་མེད་ལས་ཀྱིས་འཕངས་པའི་སྐྱེ་བའི་འཕྲུལ་འཁོར་ཇི་སྙེད་པའི་དབང་ལས་གར་སྐྱེ
ངེས་པ་མེད་ལ། ཕྱི་སར་སྐྱེས་དུས་ནད་པའི་ལྷ་དང་བསྟན་བཅོས་ལ་སྡང་ཞུགས་དང༌། ནང་པར་
4

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
སྐྱེས་ཚེ་ཕྱི་པའི་ལྷ་དང་བསྟན་བཅོས་ལ་སྡང་ཞུགས་བསྐྱེད་པས་དམ་ཚིག་གི་ལྷད་ཆོས་ཆེར་འཇུག་
ཅིང༌།ཚུལ་མིན་དུ་འགྱུར་ལ་ཚངས་སྲས་ལྷ་མོ་དང་སྙན་ངག་གི་བསྟན་བཅོས་དག་ནི། དམ་ཚིག་གི་
སེལ་མེད་ལ།གཉིས་ཀས་མཆོད་ཡུལ་དང་།བསླབ་བྱའི་གནས་རྩོད་མེད་དུ་གྱུར་པའི་ཕྱིར་ན།སྒྲུབ་
ཐག་ཉེ་ཞིང་ཐུགས་རྗེ་ཕྱོགས་མེད་དུ་འཇུག་ལ། སྙན་ངག་གི་བསྟན་བཅོས་འདི་ཡང་ཕྱོགས་གཉིས་
ཆར་ལ་ཚད་མས་གྲུབ་ཅིང༌།ཕྱོགས་ལྷུང་ངང་བྲལ་ལ།མཁས་པའི་ཡན་ལག་ཏུ་མེད་མི་རུང་གི་ཆོས་
ཡིན་པས ལྷ་དང་ཆོས་ཁྱད་འཕགས་སུ་གྲུབ་པོ། །རྩོམ་གཞི་ལ་ཁ་ཅིག་ན་རེ། སྙན་ངག་གི་རྩོམ་
གཞི་ཡི་དམ་གྱི་ལྷ་ལ་བྱས་ན་འཕྲལ་མཛེས་ཤིང་།ཕུགས་སུ་བསོད་ནམས་ཆེའམ་སྙམ་ན་བདེན་མོད།།
འོན་ཀྱང་སྙན་ངག་འདི་ནི་སྐྱེ་བོ་མཁས་བླུན་བཟང་ངན་མཐའ་དག་གིས་བསླབ་བྱའི་ཆོས་སུ་སྣང་
བས ཕན་ཚུན་སྡང་ཞུགས་དང་རྩོད་པར་མི་འགྱུར་ལ། ཡི་དམ་ལྷའི་ཡོན་ཏན་གཏིང་དཔག་དཀའ་
བས་སྐྱེ་བོ་ཐ་མལ་པ་རྣམས་ཀྱིས་མི་རྟོགས།དེས་ན་སྦྱོར་གཞི་ངོས་མ་ཟིན་པས། སྦྱོར་ཚུལ་མི་ཤེས་
པའི་སྐྱོན་ཡོད་ལ། རྒྱལ་པོ་དང༌། མཛའ་བོ་དང་། དགའ་མ་དང༌། པདྨ་ཉི་ཟླ་སོགས་བླུན་པོ་རྣམས་
ལ་ཡང་བག་ཆགས་གོམས་འདྲིས་ཆེ་བས་ཚེགས་མེད་དུ་ལ། དེ་གོ་བས་རྩོམ་གཞི་ཤེས་སྟེ། རྒྱན་
ངོས་ཟིན་པའི་དགོས་པ་ཡོད་ལ། དེས་སྙན་ངག་བསྟན་པ་དགོས་པ་ཅན་དུ་གྲུབ་ཅིང་།རྩོམ་གཞི་
ཁྱད་འཕགས་སུ་ཤེས་པའི་དགོས་པ་ཡོད་དོ། །
ཆཤས་པའི་དགས
གཉིས་པ་གཞན་གྱི་ལོག་རྟོག་བསལ་བ་ཡང་། མི་མཁས་ཤིང་ཐོས་པ་ཆུང་ངུས་ཚིམ་པ་
དག་འདི་སྙམ་རྟོག་སྟེ། སྙན་ངག་ནི་ཕྱི་ནང་ཐུན་མོངས་བར་སྣང་བའི་ཕྱིར།བསླབ་པར་བྱ་བའི་ཆོས་
མིན་ལ། དཔལ་དུས་ཀྱི་འཁོར་ལོ་ལས། ཚིག་ངན་ཀློག་དང་འབྱུང་པོ་ལྷ་མིན་དབང་པོའི་ཆོས། །
ཞེས་སྤང་བྱར་བཤད་པས་སོ་སྙམ་ན། དེ་ནི་ཉམས་ལེན་ལ་སྦྱར་བའི་དབང་དུ་བྱས་པ་ཡིན་ལ།
བསླབ་བྱ་མིན་པ་གང་ཡང་མེད་པ། སྤྱོད་འཇུག་ལས། རྒྱལ་སྲས་རྣམས་ཀྱིས་མ་བསླབ་པའི །ཆོས་
དེ་གང་ཡང་ཡོད་མ་ཡིན།།དེ་ལྟར་གནས་པའི་མཁས་པ་ལ། །བསོད་ནམས་མི་འགྱུར་གང་ཡང་མེད། །
ཅེས་འབྱུང་ཞིང༌། སྔོན་བདག་ཅག་གི་སྟོན་པ་ཉིད་ཀྱི་སྟེགས་ཀྱི་སྟོན་པ་རིང་འཕུར་དང༌། ལྷག་
སྤྱོད་གཉིས་ལ་བསམ་གཏན་དང་གཟུགས་མེད་བཞིའི་ལུང་བཞེས་པ་དང༌། ཤ་རིའི་བུ་ཉིད་ཕྱི་རོལ་
5

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བསྟན་ཆོས་སློབ་པར་སྟོན་པ་ཉིད་ཀྱིས་བསྐུལ་བ་ལུང་སྡེ་བཞི་སོགས་ལས་ལན་ཅིག་མ་ཡིན་པར་
གསུང་བ་ཉིད་ཚད་མར་དཔྱོད་ལྡན་རྣམས་ཀྱིས་ལེགས་པར་སྤྱོད་ཅིག་གུ། མཆོད་ཡུལ་ཚངས་པ་
སོགས་ཀྱང་དགོས་པའི་དབང་གི་འཕགས་པ་སྤྱན་རས་གཟིགས་ཀྱི་རྣམ་འཕྲུལ་ཁོ་ན་ལས། གཞན་
དུ་ནམ་ཡང་མ་དམིགས་པ་སྟེ། མདོ་ཟ་མ་ཏོག་བཀོད་པར། བསྐལ་པ་བཟང་པོའི་འདས་པའི་དུས་
ཀྱི་སྐལ་པ་དགུ་བཅུ་རྩ་གཅིག་ན།སངས་རྒྱས་རྣམ་གཟིགས་འཇིག་རྟེན་དུ་བྱོན་པའི་ཚེ།འཕགས་པ་
སྤྱན་རས་གཟིགས་དབང་ཕྱུག་གིས། མ་འོངས་པའི་དུས་ན་སྙིགས་མ་ལྔ་དང་ལྡན་པའི་སེམས་ཅན་
རྣམས་སངས་རྒྱས་དང་བྱང་ཆུབ་སེམས་དཔའི་ཆ་ལུགས་ཀྱི་མི་འདུལ་བར ཕྱི་རོལ་པའི་ལྷའི་
གཟུགས་དང༌།རྟགས་དང་མཚན་མས་འདུལ་བར་གཟིགས་ནས། ལྷ་ཐམས་ཅད་མཁྱེན་པ་ཞེས་བྱ་
བའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་དབང་ཕྱུག་དཔྲལ་བ་ནས་ཕྱུང་། ཚངས་པ་
ཕྲག་པ་གཡས་ནས་ཕྱུང༌།ཉི་མ་སྤྱན་གཡས་ནས་ཕྱུང༌། ཟླ་བ་གཡོན་ནས་ཕྱུང༌། ཆུ་ལྷ་ལྟོ་བ་ནས་ཕྱུང་།
དབྱངས་ཅན་མ་ཞལ་གྱི་མཆེ་བའི་རྩེ་ལས་ཕྱུང་ངོ་ཞེས་འབྱུང་ལ དཔལ་དུས་ཀྱི་འཁོར་ལོའི་ཞལ་
བཞི་ལས། གྲུབ་མཐའ་བཞི་དང༌། སྡེ་པ་བཞི་དང་། རིག་བྱེད་བཞི་སོགས་བྱུང་བར་དངོས་བསྟན་དུ་
བཤད་ལ།རྒྱུ་མཚན་དེའི་ཕྱིར་ན། ཕྱི་རོལ་པ་ལ་སྡང་ཞུགས་ཁོ་ནར་སྤྱོད་པ་ནི་ཉེས་པ་ཆེན་པོར་སྣང་
ཞིང་རྣལ་འབྱོར་རྒྱུད་ལས། མུ་སྟེགས་ཅན་ལའང་སྨད་མི་བྱ། ཞེས་བཤད་པ་དང༌། མདོ་ལས་ཀྱང༌།
ངའམ་ང་འདྲ་བའི་གང་ཟག་གིས་གང་ཟག་གི་ཚད་བཟུང་བར་ནུས་ཀྱིས།གང་ཟག་གིས་གང་ཟག
གི་ཚད་བཟུང་བར་མི་བྱ་སྟེ་ཉམས་པར་གྱུར་ཏ་རེ་ཞེས་འབྱུང་བ་ལྟར་རོ།།
དེ་དག་ནི་མཆོད་བརྗོད་ལས་འཕྲོས་པའི་རྣམ་པར་དཔྱད་པ་ཡིན་ལ། ད་ནི་བྱེ་བྲག་ཏུ་སྙན་
ངག་གི་ལུས་བཤད་པ། རྒྱན་བཤད་པ།སྐྱོན་བཅུ་སེལ་ཚུལ་བཤད་པ་དང་གསུམ་ལས། དང་པོ་ནི
གཞུང་ལས། ལུས་ནི་རེ་ཞིག་འདོད་པ་ཡི། །དོན་གྱི་རྣམ་བཅད་ཚིག་གི་ཕྲེང༌། །ཞེས་འབྱུང་བས།སྨྲ་
བ་པོའི་བརྗོད་འདོད་ཀྱི་ཀུན་ནས་བླངས་པའི་དོན་སྙན་ངག་གི་བསྟན་བཅོས་ནས་འབྱུང་བའི་ལུགས་
ལྟར་བརྗོད་བྱ་མ་ཡིན་པ་རྣམ་པར་བཅད་པའི་ཚིག་གི་ཕྲེང་བར་སྤེལ་བ་ཞེས་རྒྱ་གར་གྱི་སློབ་དཔོན་
ཚད་མར་གྱུར་པ་རྣམས་ཀྱིས་བཤད་ཅིང༌། དེའི་དགོངས་པ་དཔང་ལོ་ཙཱ་བ་ཆེན་པོ་བློ་གྲོས་བརྟན་པ་
6

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
དང༌། སྙིགས་མའི་དུས་ཀྱི་ཐམས་ཅད་མཁྱེན་པ་དཔལ་ཞྭ་ལུ་ལོ་ཙཱ་བ་ཆེན་པོ་རིན་ཆེན་ཆོས་སྐྱོང་
བཟང་ཐུགས་སྲས་ལོ་ཙཱ་བ་པདྨ་དཀར་པོ་དང་བཅས་པའི་བཞེད་པ་ཁོ་ན་ལས་གཞན་དུ་མེད་ལ།
ཁ་ཅིག་འདི་ལ་དོན་གྱི་ལུས་དང༌།ཚིག་གི་ལུས་གཉིས་སུ་ཕྱེ་ནས དོན་གྱི་ལུས་ངོས་འཛིན་པ་།སྡེ་
བཞིའི་བསྡུས་པའི་དངོས་པོ་རྣམས་ལ་བྱེད་པར་སྣང་ཡང་། དེ་ནི་སྐྱེས་བུའི་ལུས་སྲོག་རྒྱན་གསུམ་
དཔེར་བྱས་པའི་སྦྱོར་ཚུལ་ངོས་མ་ཟིན་པའི་ཉེས་པ་ཡིན་ལ། སྙན་ངག་གི་སྐབས་འདིར་ལུས་སྲོག་
རྒྱན་གསུམ་སྦྱར་ནས་སྟོན་པས། རྗོད་བྱེད་ཀྱི་ཚིག་བཅད་ལྷུག་སྤེལ་གསུམ་ལུས་དང་། བརྗོད་བྱ་སྡེ་
བཞིའི་བསྡུས་པའི་དོན་རྣམས་སྲོག་དང༌།ཐུན་མོངས་མིན་པ་ཤར་ལྷོའི་ལུགས་དང་།ཐུན་མོངས་བ་
རྒྱན་སྒྲ་རྒྱན། གབ་ཚིག་གི་རྒྱན་རྣམས་མཛེས་པར་བྱེད་པའི་རྒྱན་དུ་བསྟན་པ་ཡིན་ལ། འདི་ལྟ་བུ་འཇོག་
འཚམས་ཁོངས་སུ་མ་ཚུད་པར་རིགས་པ་གཞན་གྱིས་རྒྱས་བཀབ་ན་བསྟན་བཅོས་ཚུད་ཟ་བར་འགྱུར་
བས་ཤེས་ལྡན་རྣམས་ཀྱི་ལུགས་སྲོལ་མ་འདྲེས་པ་ལ་བསླབ་པར་རིགས་སོ་ཞེས་གདམས་སོ། །
དེ་ལྟ་བུའི་ལུས་ལ་དབྱེ་ན་དུ་ཡོད་ཞེས་ན། གཞུང་ལས། དེ་ཡང་ཚིགས་བཅད་ལྷུག་པ་དང༌།
སྤེལ་མ་རྣམ་གསུམ་ཉིད་དུ་གནས། ཞེས་གསུམ་དུ་མཐའ་བཅད་མོད། འདི་སྐབས་ཆོས་ཀྱི་རྒྱལ་པོ་
ས་སྐྱ་པཎྜི་ཏ་ཆེན་པོས། སྡེབ་སྦྱོར་མེ་ཏོག་ཆུན་པོར། ཚིགས་སུ་བཅད་དང་ལྷུག་པ་དང༌། །རྒྱུན་
ཆགས་ཞེས་བྱ་རྣམ་པ་གསུམ། །ཚིག་གི་སྦྱོར་བ་བྱེད་འདོད་པའི། །མཁས་པ་རྣམས་ཀྱི་འཇུག་ངོགས་
ཡིན། །ཞེས་པའི་ལུང་ལ་བརྟེན་ནས། གཞུང་འདི་དང་སྡེབ་སྦྱོར་རིན་ཆེན་འབྱུང་གནས་གཉིས་དང༌།
ཅུང་མི་མཐུན་པའི་བཤད་ཚུལ་ཞིག་སྣང་ཞིང་དཔྱད་པར་བྱ་བའི་གཞི་ཆེས་ཆེར་སྣང་མོད།མཁས་
པའི་བཤད་སྲོལ་སོ་སོ་བར་སྣང་བ་ཁྱུ་མཆོག་གི་འགྲོས་ལ་སྤྲེའུའི་གླེང་བའི་བགྱི་བར་གྱུར་དགོས་
བཞག་གོ །
དེ་ལྟར་བཅད་ལྷུག་སྤེལ་གསུམ་གྱི་དང་པོ་ཚིགས་བཅད་ལ་ཡང་མངོན་པ་ཀུན་ལས་བཏུས་
ལས།ཚིགས་སུ་བཅད་པ་ནི། རྐང་པ་གཅིག་པ་དང༌།གཉིས་པ་དང་། གསུམ་པ་དང་། བཞི་པ་
དང༌། ལྔ་པ་དང༌། དྲུག་པ་རྣམས་སུ་ཡོད་། །ཞེས་འབྱུང་བས། སྤྱིར་རྐང་པའི་གྲངས་མ་ངེས་སུ་
ཟིན་ཀྱང༌། སྡེབས་སྦྱོར་དང་སྙན་ངག་པའི་ལུགས་ཀྱི་ཚིགས་བཅད་ལ་ཡི་གེ་མང་ཉུང་ཇི་ལྟར་ཡོད་
7

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཀྱང༌། རྐང་པ་ནི་བཞི་ཁོ་ནར་ངེས་པ་ཡིན་ཏེ། སློབ་དཔོན་རིན་ཆེན་འབྱུང་གནས་ཞི་བའི་ཞབས་
ཀྱིས། རྐང་པ་བཞི་ནི་ཚིགས་བཅད་དོ། །གང་གི་རྐང་པ་བཞི་པོ་དེ་འདིར་རྐང་པ་བཞི་དང་ལྡན་ཏེ།
ཞེས་སོགས་དང༌། གཞུང་འདིར་ཡང་། ཚིགས་བཅད་རྐང་བཞི་ཡང་ནི། །བྲིཏྟ་ཛ་ཏི་ཞེས་རྣམས་
གཉིས ཞེས་འབྱུང་བ་ལྟར་།རྐང་པ་བཞི་པོ་ལ་ཡང་། ཡི་གེའི་གྲངས་ནི་གང་དུ་ཡང་མ་ངེས་ཏེ།
དེ་ཡང་སྡེབས་སྦྱོར་རིན་ཆེན་འབྱུང་གནས་ལས། བརྗོད་དང་ཤིན་ཏུ་བརྗོད་བར་མ། །རབ་གནས་
ལེགས་པར་རབ་གནས་དང༌། །དབྱངས་སྒྲོགས་རབ་དགའ་གོ་རིམ་བཞིན། །དམར་སེར་གྱིས་ནི་
བཤད་པ་ཡིན། །ཞེས་ཡི་གེ་གཅིག་ལ་སོགས་པའི་ཚིགས་བཅད་འདོད་པ་དག་ཡོད་མོད་ཀྱང་། ཆོས་
ཀྱི་རྗེ་ས་སྐྱ་པཎྜི་ཏ་ཆེན་པོས།ཡི་གེ་གཅིག་ནས་ལྔ་ཡི་བར།།ཚིགས་སུ་བཅད་པར་གྲགས་མོད་ཀྱང༌། །
མཁས་པ་ཕལ་ཆེར་དེ་སྒྲུབ་པའི། །མཚན་ཉིད་དབྱེ་བ་བཏང་སྙོམས་མཛད།།ཅེས་གསུངས་པས།ཡི་
གེ་གཅིག་ནས་ལྔའི་བར་གྱི་ཚིགས་བཅད་ཀྱི་དཔེར་བརྗོད་བྱས་པ་ཡང་མང་པོ་མཐོང་མོད། ཧ་ཅང་
མཛེས་པ་དང་སྙན་ཅིང་དོན་བཟང་བར་མི་སྣང་བའི་ཕྱིར་མི་འཆད་ལ་ཡི་གེ་དྲུག་པ་དབྱངས་སྒྲོགས་
ནས། ཉེར་དྲུག་པ་ལྷག་པར་བྱེད་ལྡན་གྱི་བར་དང༌། དེ་ནས་ཡི་གེ་ཤིན་ཏུ་མང་པོའི་བར་རྒྱུན་ཆགས་
དང།རབ་བསགས་ཀྱི་མིང་ཅན་དུ་བཤད་པ་རྣམས་དང༌།ཚུལ་མཐུན་པ་ཙམ་དུ་ངེས་དགོས་སོ། །
དེ་ལྟ་བུའི་ཚིགས་བཅད་ལ་ཡང་སྡེབས་སྦྱོར་གྱིས་དབྱེ་བས་གཉིས་ཏེ། ཡི་གེ་བགྲང་བ་
ཕྱི་བགྲང་བ་ཛཱ་ཏི་གཉིབྲིཏྟ་དང༌། ཕྱི་མོ་བགྲང་བ་ཛཱ་ཏི་གཉིས་ལས། དང་པོ་ལ། མཉམ་པ་དང༌། ཕྱེད་མཉམ་དང༌། མི་
མཉམ་པ་གསུམ།གཉིས་པ་ལ།འཕགས་མ་དང༌།རོ་ལངས་ཅན་དང༌།ཕྱི་མོ་མཉམ་པ་གསུམ་ཡིན་
ཞིང་། དེ་དག་གི་དབྱེ་བ་རྒྱས་པ་ནི་བོད་སྐད་ལ་འཁོ་ཆུང་བས་རྒྱས་པར་མ་བཀོད་ལ། འོན་ཀྱང་ཡི་
གེ་མང་ཉུང་ཙམ་གྱི་སྒོ་ནས་དཔེར་བརྗོད་ན། མཉམ་པའི་བྲིཏྟ་ནི། རྐང་པ་བཞི་ཀ་རིང་ཐུང་མཉམ་པ་སྟེ
ཚིགས་བཅད་ཕལ་ཆེར་ཡིན་ལ།ཕྱེད་མཉམ་པ་ནི།རྐང་པ་དང་པོ་དང་གསུམ་པ་མཉམ་ཞིང་།
གཉིས་པ་དང་། བཞི་པ་མཉམ་པ་སྟེ། དེ་ཡང་ལྷོ་ཕྱོགས་མ་ལ་ཡ་རླུང་ལྡང་བ་ཡི། །དཔལ་
གཉལ་པ་དང་།བཞ་མ་ཉ
གྱི་དུམ་བུས་འཁྲིགས་པའི་ཡིད་འོང་བསྐྱེད་ཚལ་གང༌། །ལྷ་དང་དྲང་སྲོང་གྲུབ་པའི་བསྟི་གནས་ཀྱང་།
འདོད་ལྡན་དག་ལ་ཧ་ལའི་བཅུད་དུ་འབབ་མིན་ནམ། ཞེས་པ་ལྟ་བུའོ། །མི་མཉམ་པ་ནི་རྐང་པ་དང་
8

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
པོ་ལ།ཡི་གེ་བརྒྱད་བཀོད་ནས་ཕྱི་མ་ཕྱི་མ་རྣམས་རིམ་པས་ཡི་གེ་བཞི་བཞི་འཕེལ་བ་གཅིག་ཡིན་ལ།
དཔེར་ན། ཡོངས་ལེགས་བཤད་མང་དུ་ཐོས་པ་དང༌། །ཚིག་བརྒལ་ཞིང་བརྟགས་པས་ལེགས་ཉེས་
འབྱེད་པའི་རྣམ་དཔྱོད་ཀྱིས། །དོན་ཚུལ་བཞིན་ན་དབྱངས་ཀྱི་རྒྱལ་མོ་གང་དེས་འཛུམ་ཞལ་གཡོ། །
ལར་འདི་འདྲའི་བརྗོད་ཚུལ་གང་ཡིན་དེ་ནི་མཁས་པའི་རོ་འཛིན་བྱེ་བས་བསྔགས་པར་འོས་སམ་
སྙམ། །ཞེས་པ་ལྟ་བུ་རྣམ་གསལ་གྱི་དཔེ་བར་སྐབས་ཀྱི་ཚིགས་སུ་བཅད་པའོ། །(འདི་ནས་མ་དཔེ་ལྡེབ་
གཅིག་ཆད།)དེ། འདུན་པར་ཞུགས་ལ་གླང་པོ་ཡི། །ནགས་ཀྱི་བདག་པོ་མངོན་ཕྱོགས་ཏེ།།པུས་མོ་ས་
ལ་བཙུགས་ནས་སྨྲས། །ལྷ་ཅིག་ཁྱོད་གྲགས་ཐོས་གྱུར་ནས། །ས་སྲུངས་བ་ལ་འོངས་པ་ལྟའི། །གླང་
ཆེན་མཆོག་ཏུ་མཛེས་པ་ནི། །རྨད་དུ་བྱུང་བ་བདག་གིས་བཟུང༌། །ཞེས་པ་ནས བློན་ལ་ཡང་དག་
བགྲོས་ནས་སོང༌། །ཞེས་པའི་བར་ལྟ་བུ་དང༌།རྟོགས་བརྗོད་བརྒྱ་རྩ་བརྒྱད་རྫོགས་པའི་མཐའི་
བསྡུས་དོན་ལས། བྱང་ཆུབ་སེམས་དཔའི་གནས་སྐབས་སུ། །གང་ཞིག་ས་བདག་རབ་གསལ་གྱིས། །
གླང་ཆེན་མཐོང་ནས་ཞི་བ་ཐོབ། །དེ་བཞིན་གཤེགས་དེས་ཁྱེད་ལ་སྲུངས །ཞེས་ཤློོཀ་ཞེ་གཅིག་
དང༌།རྐང་པ་གསུམ་གྱི་གཅོད་འཚམས་དང༌།བྱ་ཚིག་སྣ་ཚོགས་བསྟན་པ་ལྟ་བུའོ།།
བཞི་པ་འདུས་པ་ཞེས་བྱ་བ་ནི ཤློ་ཀ་མང་པོ་ལ་བྱ་བའི་ཚིག་ཐ་དད་པས་དོན་ཡོངས་སུ་
རྫོགས་པ་ཅིག་སྟོན་པ་སྟེ། །དཔེར་ན་སྤྲིན་གཞོན་གྱི་རྟོགས་པ་བརྗོད་པར། སྐབས་དེར་ཙནྡན་འཁྲི་
ཤིང་རླུང་གཞོན་གྱིས། །བསྐྱོད་ཅིང་ཤུགས་རིང་གླལ་བ་རྟེན་རྣམས་ལ། །འདོད་པའི་གྲོགས་པོར་
གྱུར་པ་དཔྱིད་ཀྱི་ནི། །མངོན་པའི་འདོད་པའི་སྤྱོད་ཚུལ་རབ་ཏུ་བསྟན། །ཁྱོ་བྲལ་འདོད་ལྡན་མ་ཡི་མི་
མཐུན་ཕྱོགས། །ལྷོ་ཕྱོགས་རླུང་ནི་ཡང་ཡང་རབ་ཏུ་ལྡང་། །འགྲོ་ལས་རྒྱལ་སླད་ཉ་ཡི་རྒྱ་མཚན་གྱིས། །
རླུང་གི་མཚོན་ནི་འཕྲལ་ལ་རབ་སྦྱར་བཞིན། །རྐང་དྲུག་དཀྱིལ་འཁོར་དག་གིས་མ་སྤྲས་པ །སྟུག་
པོར་རྒྱས་པས་ལྕི་བ་ཉིད་གྱུར་པའི། །ཙུ་ཏའི་ཤིང་གི་མི་ཕྱེད་ཕྱག་རྒྱ་བཅིངས། །ལང་ཚོ་ཅན་ལ་མངོན་
འདོད་བསླབ་པ་བྱས། །དཔྱིད་ཀྱི་དཔལ་མོ་དག་གི་རྣ་བའི་རྒྱན། །རི་བོའི་ངོས་ལ་མྱ་ངན་མེད་པ་
མཛེས། །གྲོང་ཁྱེར་མ་ཡི་རྐང་པས་རབ་བསྣུན་པས། །ཡལ་འདབ་གསར་པ་དག་ལ་མཚོན་འཕོས་
བཞིན། །མཛེས་མའི་ཁ་ཡི་ཆང་གི་དགའ་ལྡན་པ། །འདོད་པའི་ཐབས་ནི་སྐལ་ལྡན་བདག་ཉིད་ལ། །
9

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཞེས་ཏེ་བ་ཀུ་ལ་ཤིང་མེ་ཏོག་གིས། །ཟོལ་གྱི་དགའ་ཞིང་འཛུམ་པའི་དཔལ་སྐྱེས་བཞིན།།ཁེངས་ལྡན་
མ་རྣམས་ཁེངས་པ་རབ་བཏང་ཞིང༌། །མི་སྨྲ་སྤངས་ནས་རྐང་པར་རབ་བཏུད་དེ། །མཛའ་བོ་དག་ལ་
དང་བར་བྱེད་མཐོང་ནས།།སིནྡྷུ་ར་བ་མེ་ཏོག་གིས་རྒོད་བཞིན། །གེ་སར་རྒྱས་པའི་ཁུར་བསྟེན་པ་ལ་
ཤའི །ཕྲེང་བ་མཛེས་པ་དཔྱིད་ཀྱི་སེང་གེ་ཡིས། །ཁེངས་ལྡན་མ་ཡི་ཁེངས་པ་གླང་པོ་ལ །བསྣུན་
པའི་ཁྲག་བསྒོས་སྡེར་མོའི་ཕྲེང་བ་བཞིན། །རྣ་བར་སྙན་སྒྲོགས་ཁུ་བྱུག་བུ་མོ་ཡིས །རེག་ལ་ཥས་
མིག་ཀཪྵི་ཀ །སྣ་ལ་གེ་སར་རྡུལ་ཚོགས་རྒྱས་པ་ཡིས། །མེ་ཏོག་འབྱུང་གནས་དཔལ་གྱི་དགའ་ཆར་
ཕབ། །བུང་བའི་ན་ཆུང་རྣམ་འཕྲུལ་ལོངས་སྤྱོད་ལྡན། །སྦྲང་རྩིས་མྱོས་ཤིང་རྣམ་པར་འཁྱམས་དུས་
དེར། །མེ་ཏོག་རབ་རྒྱས་འཁྲི་ཤིང་ཚལ་གྱི་གཞིར། །རིགས་འཛིན་རྒྱལ་པོའི་སྲས་ནི་རྣམ་པར་རྒྱུ། །
ཞེས་པ་ཤློོ་ཀ་དགུའི་དོན་དཔྱིད་དུས་ཁོ་ན་བསྟན་ཞིང༌། སྤྱོད་ཚུལ་རབ་ཏུ་བསྟན་ཞེས་སོགས་བྱ་ཚིག་
མང་པོ་ཡོད་པ་དེ་ལྟ་བ་ཡིན་། །དེ་ལྟར་བཤད་པའི་གྲོལ་བ་སོགས་བཞི་པོ་དེ་དག་ཀྱང༌། །ལེའུ་དུ་
མས་བཅིངས་པའི་སྙན་ངག་ཆེན་པོ་ཀུན་གྱི་རྒྱུན་ལ་གནས་པའི་ཆ་ཤས་ཡིན་པའི་ཕྱིར་དཔེར་བརྗོད་
ལོགས་སུ་མ་བྱས་ཀྱང་རླུང་ངོ་ཞེས་སྟོན་པར་བྱེད་པ་ལ གཞུང་ལས སརྒས་བཅིངས་པ་སྙན་
ངག་ཆེ།།ཆ་ཤས་རང་བཞིན་ཕྱིར་མ་བརྗོད།།ཅེས་འབྱུང་བས་སོ། །
གཉིས་པ་ལྷུག་པ་བཤད་པ་ནི། གཞུང་ལས། རྐང་པ་མེད་པའི་ཚིག་རྒྱུན་ནི་ལྷུག་པ་ཞེས་
ལྕུག་བཤད་ན། གཞུང་ལས་།
འབྱུང་བས་རྐང་པར་མ་བཅད་པའི་ཚིག་གི་རྒྱུན་སྙན་ངག་གི་བརྡ་བཞག་པ་གང་ཡིན་པ་དེ་ལ་ལྷུག་པ་
ཞེས་བརྟགས་ནས་དེ་ལ་འགའ་ཞིག་གི་བཞེད་པ་ལ། བརྗོད་པ་དང་ནི་གཏམ། ཞེས་པ་དེ་ཡི་རབ་
དབྱེ་གཉིས། ཞེས་བརྗོད་པ་དང་གཏམ་གཉིས་སུ་ཕྱེ་ནས། བརྗོད་པའི་མཚན་ཉིད་སྔོན་བྱུང་གི་
གཏམ་ལས་དྲངས་པ་མ་ཡིན་པའི་སྙན་ངག་གི་རིགས་བརྗོད་པ་ཞེས་དང༌། གཏམ་གྱི་མཚན་ཉིད་
སྔོན་བྱུང་གི་གཏམ་རྒྱུད་ལས་དྲངས་པའི་སྙན་ངག་གི་གཏམ་གླེང་བ་ཞེས་བཤད་ལ ཡང་ལུགས་
འགའ་ཞིག་ལ། འདྲེན་པ་རང་གིས། རང་གི་ཡོན་ཏན་བརྗོད་པ་ལ་བརྗོད་པ་དང་འདྲེན་པའི་གཞན་
གྱིས་གཞན་གྱི་ཡོན་ཏན་བརྗོད་པ་ལ་གཏམ་ཞེས་སྨྲ་བའང་སྣང་མོད། མཐའ་གཅིག་ཏུ་ངེས་པ་མ་
ཡིན་ཞེས་འདོམས་པར་འདོད་ནས། གཞུང་ལས།འོན་ཀྱང་ངེས་པ་མ་མཐོང་སྟེ། ཞེས་སོགས་དང༌།
10

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
གལ་ཏེ་སྒོ་དང་གཞན་སྒོ་དང༌། །ཞེས་ཞར་གྱི་གཏམ་རྣམས་དག་ལ་ཡང༌། །འཕགས་པ་སོགས་
བཞིན་སྒོ་དང་ནི། །ཞེས་སོགས་རྒྱས་པར་བསྟན་ལ། རིགས་ཙམ་གྱི་དབྱེ་བ་ལ། དེ་ཕྱིར་གཏམ་དང་
བརྗོད་པ་ཞེས། མིང་གཉིས་དག་གི་རིགས་གཅིག་བསྟན།ཅེས་གཞན་བརྗོད་པའི་རིགས་མཐའ་
དག་འདིའི་ནང་དུ་འདུས་སོ། །ཞེས་བརྗོད་པར་འདོད་ནས། གཞུང་ལས། ལྷག་མ་བརྗོད་པའི་
རིགས་རྣམས་ཀྱང་། །འདི་ཉིད་ནང་དུ་འདུས་པར་གྱུར། །ཞེས་སོགས་སྤྲོས་པ་ཡོད་ཀྱང་ཉེར་མཁོ་
ཆུང་བས་སྤྲོས་པ་སྐྱུངས་སོ །
གསུམ་པ་སྤེལ་མ་ནི་གཞུང་ལས། སྤེལ་མ་ཟློས་གར་ལ་སོགས་ཏེ། །དེ་དག་རྣམས་ནི་
གཞན་ན་རྒྱས། །ལྷུག་པ་ཚིག་བཅད་རང་བཞིན་གང༌། །ཙམ་བུ་ཞེས་པར་མངོན་པར་བརྗོད། །ཞེས་
པ་སྟེ་ཚིགས་བཅད་དང༌། ལྷུག་པ་སྤེལ་བ་དེ་ལ་མིང་གི་རྣམ་གྲངས་ཙམ་བུ་ཞེས་ཀྱང་བརྗོད་ལ། དེ་
དག་གི་མཚན་གཞི་ནི་ཟློས་གར།བསྟན་བཅོས་རྣམས་དང་།སྐྱེས་པའི་རབས་ཀྱི་མདོ་བསྟན་བཅོས་
རྣམས་དང་སྦྱོར་ལ།གཞན་ཡང་གཞུང་ལས།ངག་གི་རང་བཞིན་དེ་དག་ཀྱང༌།།ཞེས་རྐང་པ་གཉིས་
མཚོན་ནས། སངྒཱི་ཏ་ལ་སོགས་པ་སྐད་རིགས་བཞི་དང་སྦྱར་བའི་བཤད་ཚུལ་སྣང་མོད་ཀྱང་། རྒྱ་
གར་འཕགས་པའི་ཡུལ་གྱི་སྙན་ངག་སྨྲ་བ་རྣམས་ལ་ཡིན་གྱིས། རང་ཅག་བོད་རྣམས་ལ་བརྗོད་
འདོད་ཙམ་དུ་ཟད་།།
ཞར་ལ་སྙན་ངག་གི་ལུས་མདོར་བསྡུས་པ་ལ། ལྟ་བ་མིག་གི་ཡུལ་དུ་གྱུར་པའི་སྙན་ངག་
དང་། ཉན་པ་རྣ་བའི་ཡུལ་དུ་གྱུར་པའི་སྙན་ངག་གཉིས་སུ་ཕྱེ་ནས། དང་པོ་མིག་གིས་ལྟ་བར་བྱ་བའི་
དོན་ཅན་གྱི་སྙན་ངག་ལ། བརྗོད་བྱ་སྒེག་པ་དང་ཉམས་ཀྱི་རོལ་པ་དང་རྐང་ལག་གི་གར་སྟབས་
སོགས་གཙོ་བོར་སྟོན་པའི་དོན་ཅན་རྣམས་ཡིན་ཏེ། དེ་ལྟར་བརྗོད་འདོད་ཀྱི་བློ་སྔོན་དུ་བྱས་པའི་
ཕྱིར།དེ་ལས་གཞན་ཀུན་སློང་ཚིག་གིས་བརྗོད་པའི་ཉམས་དང་འགྱུར་བ་ཁྱད་པར་ཅན་བསྐྱེད་ནུས་
པའི་ངག་རྣམས་ནི་རྣ་བས་ཉན་པར་བྱ་བའི་དོན་ཅན་ཡིན་ལ།དེ་ལྟར་བརྗོད་འདོད་ཀྱི་བསམ་པ་
གཙོ་བོར་བྱས་པའི་ཕྱིར།དེས་ན་བཤད་མ་ཐག་པའི་ལུས་གཉིས་པོ་ཡང་སྙན་ངག་གི་ལུས་ཀྱི་དབྱེ་
བར་བཤད་པས། གོང་དུ་དབྱེ་ཚུལ་དེ་ཁོ་ནར་མ་ཟད་ཅེས་པའི་དོན་ནོ། །ཞེས་འདོམས་པར་འདོད་
11

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ནས། སྒེག་དང་རོལ་དང་སྟབས་ལ་སོགས། །ལྟ་བའི་དོན་ཡིན་གཅིག་ཤོས་ཀྱང་། །མཉན་པར་བྱ་བ་
ཉིད་ཅེས་པ། །འདི་ཡང་ལུས་གཉིས་དག་ཏུ་བརྗོད། །ཞེས་འབྱུང་ངོ༌། །དེ་དག་གི་སྙན་ངག་གི་ལུས་
མདོར་བསྟན་ནས། ལུས་དེ་ཉིད་གནས་པ་སྲོག་ལ་ཁོ་ན་ལ་རག་ལས་པས་ལུས་གནས་བྱེད་དང་
མཚུངས་བྱའི་སྲོག་སྟེ། སྙན་ངག་གི་སྲོག་ལྟ་བུའི་རྩོམ་གཞི་དེ་གང་ཡིན་སྙམ་ན། གཞུང་ལས། སྔོན་
བྱུང་གཏམ་ལས་གྱུར་པའམ། །ཅིག་ཤོས་ལེགས་པ་ལ་བརྟེན་པ །སྡེ་བཞི་འབྲས་བུའི་དབང་གྱུར་
དང༌། །ཞེས་པ་ནས། རྒྱན་པར་གྱུར་ཅིང་མདོར་བསྡུས་མིན། །ཞེས་པའི་བར་འབྱུང་ལ། སྔོན་བྱུང་
གཏམ་ཞེས་པ་སྐྱེས་རབས་དང༌། ཀླུ་ཀུན་ཏུ་དགའ་བའི་ཟློས་གར། འཇིག་རྟེན་ཀུན་ཏུ་དགའ་བའི་
ཟློས་གར་ལྟ་བུ་དང༌།ནོར་གྱི་སྡེ། འདོད་པའི་སྡེ། ཆོས་ཀྱི་སྡེ།ཐར་པའི་སྡེ་རྣམས་ལས དང་པོ་
གཉིས་འཁོར་བའི་དབང་དུ་བྱས་ནས་འདོད་པ་དོན་དུ་གཉེར་བ་དག ནོར་ཚོལ་བ་སོགས་ལ་
བརྩམས་པ་དང༌། ཕྱི་མ་གཉིས་མྱང་འདས་ཀྱི་དབང་དུ་བྱས་ཐར་པ་དོན་དུ་གཉེར་བ་དག དེའི་
རྒྱུར་ཆོས་དོན་དུ་གཉེར་བ་སོགས་ལས་བརྩམས་ཏེ་སྦྱོར་བ་རྣམས་ཡིན་ལ། རྒྱལ་པོའི་ཕོ་བྲང་སོགས་
གྲོང་ཁྱེར་ལ་བསྔགས་པ། རབ་གསལ་གྱི་རྟོགས་བརྗོད་ལས། གསེར་གྱི་བ་གམ་གཞལ་ཡས་ཁང༌། །
ཁང་པས་བསྐོར་བའི་གྲོང་ཁྱེར་ནི། །འོད་ལྡན་ཞེས་བྱ་བསོད་ནམས་ལས། །འོད་ལྡན་མཐོ་རིས་ལྟ་བུ་
ཡོད། །ཅེས་པ་དང་། རྒྱ་མཚོའི་བསྔགས་པ། སློབ་དཔོན་དཔའ་བོས། དེ་ནས་ཨནྡ་རྙིལ་གྱི་མདོག་
ལྟར་སྔོ། །ཉི་མའི་འོད་ཀྱིས་གནམ་སྔོན་བཞུས་པ་བཞིན། །ཁོ་ར་ཁོར་ཡུག་ཆུ་འཚམས་ལྟར་མི་
མངོན། །གཏིང་མཐའ་མེད་པའི་མཚོ་འཇིངས་ནང་དུ་ཞུགས། །ཞེས་དང༌། རིའི་བསྔགས་པ། ཝ་ད་
རའི་གླིང་དུ་བགྲོད་བའི་ཡལ་འདབ་ལས། རྩེ་མོ་ཤིན་ཏུ་མཐོ་བ་ཡི། །ཤེལ་གྱི་ས་འཛིན་མདུན་དུ་
མཐོང༌། །བྱ་རྣམས་ཀྱིས་ཀྱང་བགྲོད་དཀའ་བ། །འཇམ་པའི་བྲག་ནི་གཅིག་པུ་དེར། །ཞེས་སྦྲེལ་ཏེ་
མང་བར་གསུངས་ལ།དུས་ཀྱི་བསྔགས་པ་ཡང༌།རྒྱལ་པོ་གཙུག་ན་ནོར་བུའི་རྟོགས་བརྗོད་ལས།དེ་
ནས་ཡིད་སྲུབས་ལོངས་སྤྱོད་གྲོགས །སྦྲང་རྩི་འཐུང་བ་རྣམས་གཉེན། །སྐལ་བཟང་འཁྲི་ཤིང་
འཁྱུད་བྱེད་པ། །ལེགས་ལྡན་དཔྱིད་ནི་མཐོང་བར་གྱུར །ཞེས་དང༌།ཉི་ཟླ་འཆར་བའི་བསྔགས་པ་ནི།
རྒྱལ་པོ་སྤྲིན་གཞོན་གྱི་རྟོགས་བརྗོད་ལས། དེ་ནས་སྐྱ་རེངས་གོས་དང་ལྡན། །བྲེལ་བས་ཟླ་བའི་མེ་
12

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
ལོང་ཟགས །དགའ་སྟོན་ཉེ་བ་ལ་ཆས་བཞིན། །སྣང་བ་ལྡན་པ་ཐོ་རངས་མཛེས། །ཞེས་དང༌། དེ་
ནས་པདྨ་ལྡན་པ་ནི། །ཉིན་བྱེད་ཟེར་འབྱིན་ལ་ཞུགས་ཚེ། །བུང་བའི་ན་ཆུང་འགྲོགས་པ་ཡི། །བཀྲ་
ཤིས་གླུ་དག་རབ་ཏུ་བསྐྲུན། །ཞེས་འབྱུང་ལ། གཉིས་པ་ཟླ་བའི་བསྔགས་པ་ནི། དེ་ནས་ཐུན་
འཚམས་བུ་མོ་དང༌། །འགྲོགས་པས་གུར་ཁྱིམ་འཕོས་པ་བཞིན། །ནམ་མཁའ་ཡི་ནི་སྐྱེད་ཚལ་དུ། །
ཉིན་མ་ཆགས་དྲག་ལྡན་པར་གྱུར། །པདྨོ་ཅན་དགའ་ཉིན་མོའི་མཐའ། །ནུབ་རིའི་ངོས་ལ་འཁོད་
པ་ན། །དེ་ཡི་མཇུག་ཏུ་ཐུན་འཚམས་ནི།།རྐང་པ་བརྟེན་པ་ལ་ཆགས་མཛེས།།དེ་ནས་ནུབ་ཕྱོགས་ཆུ་
གཏེར་དུ། །ཉིན་མོའི་དབང་ཕྱུག་རབ་ལྟུང་ཚེ། །དེ་ལས་འཐོར་བ་ཐིགས་པས་བཞིན །སྐར་མ་
རྣམས་ཀྱིས་ནམ་མཁའ་གང༌། །ཞེས་དང༌། ཟླ་བའི་བསྔགས་པ་ནི།དེ་ནས་བདུད་རྩི་བསྐྱེད་པ་ནི། །
ལོངས་སྤྱོད་ཅན་གྱིས་ལོངས་སྤྱོད་ཀྱི། །སྐལ་བཟང་རྩེ་དགའ་ཁྱད་པར་ཅན། །སྔོ་སངས་གདོང་གི་
ཁྱད་ཅན་ཤར། །ཞེས་གསུངས་ཤིང༌།བསྐྱེད་ཚལ་དང་ཆུའི་རོལ་རྩེད་གཉིས་ནི། རང་ཅག་གི་སྟོན་པ་
བཀའ་དྲིན་ཅན་ཉིད་བལྟམ་པ་དང༌། གཞོན་ནུ་རོལ་རྩེད་ཀྱི་ཚུལ། མདོ་སྡེ་རྒྱ་རོལ་དང་། མངོན་པར་
འབྱུང་བའི་མདོ་སོགས་ལས་འབྱུང་བ་ལྟར་ཡིན་ལ། ཆང་འཐུང་དགའ་བའི་དགའ་སྟོན་དང་བསླུ་བ་
ཞེས་པ་རྣམས་ནི་ཟློས་གར་གྱི་བསྟན་བཅོས་རྣམས་དང་། དཔལ་བོད་གདོང་པ་ཆེན་པོའི་སྙན་ངག་
གི་ཡིད་ཀྱི་ཤིང་རྟ་ལ་སོགས་པ་ལས་ཤེས་པར་བྱའོ། །བག་མའི་དགའ་སྟོན་ནི། སྤྲིན་གཞོན་རྟོགས་
བརྗོད་ལས། དེ་ནས་མཚན་དེ་ཁང་བཟངས་སུ། །སྲེད་ལྡན་མ་ལ་ཡ་ཅན་མ། །གཉིད་མེད་སྤྲིན་གྱི་
གཞོན་པ་ཡི། །བསམ་གཏན་ལྡན་པས་རབ་བསམ་པ། །བདག་ནི་བག་མར་ཉེ་བ་ཡི། །བར་ན་
གནས་པའི་མི་མཐུན་ཕྱོགས། །མཚན་མོ་འདི་ནི་ཐུན་བརྒྱ་དང༌། །ལྡན་པ་བཞིན་དུ་ཡོངས་མི་མཛད། །
ཀྱེ་མ་ནམ་མཁའི་སྐྱེ་མོས་ཚལ། །རྒྱུ་སྐར་མེ་ཏོག་འཛུམ་ལྡན་པ། །རི་བོང་ཅན་འགྲོགས་དགའ་བ་ཡི། །
མཚན་མོ་ཡིས་ནི་གཏོང་མི་བྱེད། །ཞེས་དང་། གཞོན་ནུ་སྐྱེ་བའི་བསྔགས་པ་ཡང༌། །གཙུག་ན་ནོར་
བུའི་རྟོགས་བརྗོད་ལས །དེ་ནས་དུས་ནི་ཡོངས་རྫོགས་ཏེ །མཁའ་ལས་བདུད་རྩིའི་འོད་ཟེར་
བཞིན། །འགྲོ་བའི་རབ་རིབ་འཕྲོག་པའི་བུ །ལྷ་མོ་ལས་ནི་བཙས་པར་གྱུར། །ཞེས་དང༌། གྲོས་ནི་
རབ་གསལ་གྱི་རྟོགས་བརྗོད་ལས། བློན་ལ་ཡང་དག་བགྲོས་ཏེ་སོང༌། །ཞེས་པས་མཚོན་པར་
13

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ནུས་ལ། ཕོ་ཉ་བགྲོད་པའི་བསྔགས་པ་ཡང༌། ཡབ་སྲས་མཇལ་བའི་མདོ་ལས གང་ཡང་འཇའ་
ལས་བདག་མཚུངས་མཆར་ཀ་ནི། །དེ་དགུག་སླད་དུ་བདག་གིས་ཡང་དག་བཏང༌། །སྤྲིངས་ཡིག་
ལག་དེས་ལྷ་རྣམས་སྔོན་དགའ་བ། །དེ་ཉིད་དུ་ནི་བདུད་རྩི་འཐུང་ཞིང་འདུག །དེ་ཡི་ཁ་ལ་བདག་གི་
འཕྲིན་གྱི་ཚིག །ཞེས་པ་ནས་བཟུང་སྟེ་བརྩེ་བའི་དབང་གིས་གཉེན་གྱི་དོན་དེ་མཛོད་ཞེས་པའི་བར་
འབྱུང་ངོ་། །གཡུལ་འགྱེད་པའི་བསྔགས་པ་ནི ཀུ་ཎ་ལ་ཡི་རྟོགས་བརྗོད་ལས དེ་ནས་གྲོང་ཁྱེར་རྡོ་
འཇོག་ཅེས་པར་ནི། །ས་བདག་གླང་པོའི་རྣ་བ་ཞེས་བྱ་བ། །འདུལ་དུ་གཞོན་ནུ་དཔུང་གི་རྡུལ་ཚུབ་
ཚོགས། །ཉི་མ་ཕམ་བྱེད་ལྡན་པར་རྒྱལ་པོས་བཏང་། །ཞེས་དང་། དྲག་པོ་འཁོར་ལོ་ཅན་གྱི་ཀླ་ཀློ་
བཅོམ་པའི་ཚུལ་དང་། འཕགས་སྐྱེས་པོའི་རྟོགས་བརྗོད་རྣམས་ཀྱིས་གསལ་བར་སྟོན་པ་ཡིན་། །
འདྲེན་པ་དར་བ་ཞེས་པ།འདྲེན་པ་ནི་རྒྱལ་པོ་ཡིན་ལ།དར་བ་ནི་དེའི་མངའ་ཐང་ཕུན་སུམ་ཚོགས་པ་
ཡིན་པས། རྒྱལ་པོའི་དཔལ་འབྱོར་ལོངས་སྤྱོད་བསམ་གྱིས་མི་ཁྱབ་པར་སྟོན་པ་སྟེ། རྒྱལ་པོ་ད་ལ་
ནུའི་རྟོགས་བརྗོད་ལས། རྒྱ་མཚོ་བཞི་ཡི་འོབས་ཀྱི་ནི། །སྐེ་རགས་ལྡན་པ་ས་ཡི་བདག །ཡུལ་གང་
མི་བདག་མི་དབང་བ། །གང་ཞིག་བདག་ཅག་གང་དུ་འགྲོ། །ཞེས་དང་། གླིང་བཞི་དབང་དུ་བྱས་
ཤིང༌།དེ་རྗེས།ལྷུན་པོ་གསེར་གྱི་ལྕོག་ལ་ནི། །གླིང་བཞིའི་ས་ཡི་བདག་པོ་དེ། །བདེ་བས་རྣམ་པར་
རབ་ཏུ་བརྩེ།།ཞེས་སོགས་མང་དུ་འབྱུང་བ་རྣམས་ཀྱི་ནི་སྙན་ངག་གི་སྲོག་བསྟན་པ་ཡིན་ལ།
སྲོག་དེ་ལྟར་གྱི་སྙན་ངག་གི་ལུས་མཛེས་པར་བྱེད་པའི་རྒྱན་ལ་གཉིས་ཏེ། ཐུན་མོང་མ་
ཡིན་པའི་རྒྱན་དང་། ཐུན་མོང་བའི་རྒྱན་། །དང་པོ་ལ་གཉིས།རྒྱ་གར་ལྷོ་ཕྱོགས་པའི་ལུགས་དང༌།
ཤར་ཕྱོགས་པའི་ལུགས་། །དེ་ཡང་ལྷོ་ཤར་གཉིས་ཕན་ཚུན་ནང་བསེས་ཀྱི་དབྱེ་བ་ཕྲ་མོ་ནི་བརྗོད་
པར་མི་ནུས་ལ། མདོར་བསྡུས་པའི་ཚུལ་གྱིས་ལྷོ་ཤར་གྱི་དབྱེ་སྒོ་དང༌། །ཁྱད་པར་ཙམ་བརྗོད་པར་
འདོད་ནས།ཕན་ཚུན་དབྱེ་བ་ཕྲ་མོ་ཅན།།ཚིག་གི་ལམ་ནི་དུ་མ་ཡོད།།དེ་ལ་བེེ་དརྦྷ་དང་ནི།གཽ་ཌཱའི་
ཁྱད་པར་གསལ་བར་བརྗོད། །ཅེས་འབྱུང་བ་ལྟར་རོ །བརྗོད་པར་བྱ་བའི་སྙན་ངག་ཐུ་ན་མོང་མ་
ཡིན་པ་ལ།ཐོག་མར་ལུས་རྣམ་བཞག་གི་སྒོ་ནས། སྦྱར་བ་རབ་དང་མཉམ་ཉིད་དང༌། །སྙན་དང་
ཤིན་ཏུ་གཞོན་པ་དང༌།།དོན་གསལ་བ་དང་རྒྱ་ཆེ་ཉིད། །བརྗིད་དང་མཛེས་དང་ཏིང་ངེ་འཛིན།།ཡོན་
14

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
ཏན་འདི་བཅུ་བེེ་དརྦྷའི། །ལམ་གྱི་སྲོག་ཏུ་བཤད་པ་ཡིན། །འདི་དག་ཕེར་བཟློག་པས་ནི། །གཽ་ཌཱའི
ལམ་དག་མཚོན་པ་ཡིན། །ཞེས་པ་གསུངས་ལ།ཡན་ལག་རྒྱས་པར་བཤད་པ་ལ་བཅུ་ལས།དང་པོ་
སྦྱར་བ་ལ་སྲོག་ཆུང་གི་ཡི་གེ་ཤས་ཆེ་ཞིང་།ལྷོད་པ་འབའ་ཞིག་གིས་མ་རེག་པ་། སྲོག་ཆེ་ཆུང་
ངོས་འཛིན་ཡང་སློབ་དཔོན་ཆེན་པོ་ཙནྡྲ་གོ་མའི་ཡི་གེའི་མདོར། དང་པོ་དང་གསུམ་པ་དང་ལྔ་པ་
རྣམས་དང༌། མཐར་གནས་རྣམས་ནི་སྲོག་ཆུང་བ་རྣམས་སོ། །དེ་དག་ཀྱང་བཅར་ཏེ་ངེས་བཟུང་ན།
ཀ་ཙ་ཊ་ཏ་པ། ག་ཛ་ཌ་ད་བ། ང་ཉ་ཎ་ན་མ། ཡ་ར་ལ་ཝ་རྣམས་ཏེ་བཅུ་དགུ་ཡིན་པ་ལ། དེ་ལས་
གཞན་པའི་གསལ་བྱེད་ཀྱི་ཡི་གེ་རྣམས་ལ་སྲོག་ཆེ་བ་ཞེས་བརྟགས་ཤིང༌། སྲོག་ཆེ་ཆུང་ཞེས་པ་ཡང༌།
ངག་བརྗོད་པ་རླུང་ཤུགས་ཆེ་ཆུང་དུ་བ་ཙམ་ལ་བརྟགས་པའོ །ལྷོད་པ་ནི་ལ་ཡིག་ཤས་ཆེར་བྱས་
པའི། སྲོག་ཆུང་གི་ཡི་གེ་འབའ་ཞིག་པ་ཞེས་སྦྱར་ཏེ་གཞུང་དུ། ལྷོད་པ་མཱ་ལཱ་ཏཱི་མཱ་ལཱ །ལོ་ལཱ་ལི་ཀཱ་
ལི་ལཱ་བཞིན །གོོ་ཌཱ་བ་ཡི་རྗེས་ཁྲིད་བློས །དེ་འདོད་ཞེས་འབྱུང་ཞིང་སྦྱར་བའི་དཔེ་བརྗོད
དངོས་ལ།གཞུང་ཇི་ལྟ་བ་ནི། རྒྱ་སྐད་འབའ་ཞིག་ཏུ་སྣང་བས་རྟོགས་དཀའ་བའི་ཕྱིར།བོད་སྐད་ཀྱི་
སྒོ་ནས་རྣམ་གསལ་གྱི་དཔེ་ཙམ་བརྗོད་ན། །ཀེ་ལ་ཤས་མཚན་ཁ་བ་ཅན་གྱིས་ལྗོངས། །ཚང་ཚིང་
སྟུག་པོར་འཁྲིགས་པའི་བོད་ཡུལ་འདིར །ལེགས་བཤད་རིག་པའི་གནས་ལ་སྦྱོང་འདོད་རྣམས། །
རྣམ་གཡེངས་རླུང་གིས་བསྐྱོད་བཞིན་རང་དབང་བྲལ། །ཞེས་སྲོག་ཆུང་གི་ཡི་གེ་ཤས་ཆེར་སྦྱར་བའོ། །
ཟློག་ཟླ་ཤར་པའི་ལུགས་ནི།བུདྡྷ་མ་ལུས་འདུས་པའི་སྐུ། །ཟབ་གསང་དྷརྨཱའི་རང་སྒྲ་སྒྲོགས། །སངྒྷ་
སམྦྷ་ར་ཡི་དབུས །ཤ་རི་པུ་ཏྲ་སོགས་ཀྱིས་བསྟོད། །གཉིས་པ་རབ་ཏུ་དང་བ་ལ་ཡང༌། །ལྷོ་ཤར་གྱི
ལུགས་གཉིས་ལས་དང་པོ་ནི། རབ་དང་ལྡན་པ་གྲགས་སྟོན་ཅན། ཞེས་མཁས་པ་རྣམས་ལ་ཡོངས་
སུ་གྲགས་ཤིང་གསལ་ལ་གོ་སླ་བའི་དོན་ཅན་ཏེ། དཔེར་ན།འོད་ཟེར་བྱེ་བ་བརྒྱ་ཕྲག་སྟོང་འགྱེད་
པའི། །བརྗིད་ལྡན་ཉི་མའི་དཀྱིལ་འཁོར་ཤར་བ་ན། །མཚན་མོར་སྤྱོད་པའི་གནས་སྐབས་ཡོལ་བ་
དང༌། །སྟུག་པོའི་མུན་པ་ཟད་པ་མཉམ་དུ་བྱས། །ཞེས་དང་ཤར་པའི་ལུགས་ནི། ཀརྐ་ཊ་ཞེས་གྲགས་
པའི་ཁྱམས་ཡངས་པོར། རསྨི་དྲག་པོར་འཐུལ་བའི་ཨརྐ་རྒོད། །དལ་འཛིན་མ་ཡི་ཁེངས་པ་ཉམས་
བྱས་ཏེ། །རྣམ་གསལ་ཆ་ལྡན་ལང་ཚོ་གསར་དུ་འཛུམ།།ཞེས་པའོ། །
15

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གསུམ་པ་མཉམ་ཉིད་ཀྱི་དཔེ་ལ་ཡང༌།ལྷོ་ཤར་ལུགས་གཉིས་ཀྱི་དང་པོ་ནི། མཉམ་པ་
སྦྱོར་བ་མི་མཉམ་བྲལ། །ཞེས་སོགས་འབྱུང་བས འཇམ་པ་འབའ་ཞིག་པ་རྩུབ་པ་འབའ་ཞིག་བར་
མ་སྟེ་གསུམ་ལས་འདི་གསུམ་ཡང༌། གོང་དུ་བཤད་པའི་ཡི་གེ་སྲོག་ཆེ་ཆུང་གི་དབང་ལས་འབྱུང་སྟེ།
ཞན་པ་དང་རྩུབ་པ་བར་མར་སྦྱར་བའི་འཇམ་རྩུབ་བར་མའི་ཡི་གེ་འབའ་ཞིག་བཀོད་པའི་སྐྱེ་གནས་
ཅན་ཡིན་པས་སོ། །གཞུང་དུ་འདི་གསུམ་གྱི་དཔེར་བརྗོད་དངོས་སུ་མ་མཛད་ཀྱང༌།རྣམ་པ་ཙམ་
སྟོན་ན། ཀ་ཙ་ལི་ཀའི་དར་གྱི་ངོས་ཡངས་བོར། །རྟག་པར་གནས་པའི་དབྱངས་ཅན་ཡིད་འོང་མ། །
དེ་རིང་བདག་ལ་དགའ་བའི་དགའ་སྟོན་དུ། །སྙན་ངག་རྩེད་འཇོའི་གར་ལ་རོལ་ཅིག་ཀྱེ། ། ཞེས་པ་
ལྟ་བུའོ། །རྩུབ་པར་མཉམ་པ།ཤ་ཤ་དྷ་རའི་རསྨི་མདངས་གསལ་། །ས་ཕྱོགས་མཐའ་དག་གསལ་
ཞིང་འོད་དུ་འཚེར། །དེ་སྲིན་བྱ་མཐའ་དག་ཁ་ཕྱར་ནས། །ཧ་ཧ་ཧེ་ཧེ་ཞེས་རྒོད་བཟློག་ཅིང་བསྲུང༌། །
ཞེས་པ་ལྟ་བུའོ །བར་མར་མཉམ་པ་དེ་གཉིས་བསྲེས་པ་སྟེ་གོ་སླ་བས་དཔེར་བརྗོད་ཟུར་དུ་མ་
བཀོད ཤར་པའི་ལུགས་ཐུན་མོངས་མ་ཡིན་པ་ལ། དཔེར་ན་བུདྡྷ་དྷརྨཱ་སངྒྷ་གསུམ། །དབྱེར་མེད་
དཔལ་ལྡན་བླ་མ་ནི། །སྐད་ཅིག་དྲན་པ་ཙམ་གྱིས་ཀྱང་། །བདེ་ཆེན་སྙིང་ལ་འཇུག་པར་བྱེད། །ཅེས་
རྐང་པ་དང་པོ་རྩུབ་ཅིང༌། ཕྱི་མ་གསུམ་འཇམ་པ་ལ། རྒྱན་རང་བཞིན་བརྗོད་པའམ་ཕུལ་བྱུང་དུ་
བཀོད་པ་ལྟ་བུ་སྟེ། དེ་བཞིན་དུ་རྐང་པ་གཉིས་ལ་རྩུབ་པ། གསུམ་ལ་རྩུབ་པ་དག་ཀྱང་ཤེས་པར་བྱ་
ཞིང༌། མི་མཉམ་པ་བརྟགས་པར། ཞེས་པའི་ཤུགས་ལས་འཇམ་པ་འབའ་ཞིག་དང་རྩུབ་པ་འབའ
ཞིག་ཀྱང་འདོད་པར་བསྟན་པ་ཡིན་། །
བཞི་པ་སྙན་པ་བཤད་པ་ལ སྙན་པ་ཉམས་ལྡན་ཚིག་དང་ནི། །དངོས་པོ་ལ་ཡང་ཉམས་
གནས་པ། །སྦྲང་རྩི་སྤྱོད་པས་སྦྲང་རྩི་བཞིན། །གང་གི་བློ་ལྡན་དགའ་བྱེད་པའོ །ཞེས་སོགས་འབྱུང་ལ།
དེ་ཡང་ཚིག་དོན་གཉིས་ཀ་ལ་ཉམས་ཕུན་སུམ་ཚོགས་པ་དང་ལྡན་པར་ཡོད་པ་འདི་ལ། ལྷོ་ཤར་གྱི་
ལུགས་གཉིས་ལས་དང་པོ་ནི། ཉམས་དང་འགྱུར་བ་དག་གི་གཏམ། །ཞེས་དང་ལྡན་པའི་ཚིག་
ཤིན་ཏུ་སྙན་ཅིང་སྒེག་སོགས་ཉམས་དང་། ལུས་སེམས་འགྱུར་བའི་དགའ་བ་སྟེ། འདི་ནི་སྙན་ངག་
ཐམས་ཅད་ལ་མཁོ་ཞིང་གཅེས་པ་ཡིན་། །དཔེར་ན།པད་ཚལ་པདྨའི་ཕུང་པོ་སྤུངས་པ་བཞིན། །དེ་
16

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
རིང་འདི་ཉིད་མིག་གིས་རིག་ཇི་བཞིན། །སྨན་མོ་སྨིན་ལེགས་མིག་སྨན་མཛེས་པ་ཅན། །བདག་ལ་
འཛའ་བ་ཡང་ངག་གསལ་བར་བྱས །ཞེས་རྐང་པ་དང་པོ་གནས་དང༌། གཉིས་པ་ཕྱི་མོ་དང་།
གསུམ་པ་བརྩེགས་པ་དང་། བཞི་པ་རྐྱང་པ་སྟེ། གཟུགས་ཚིག་སོ་སོར་མཚུངས་པ་ཉེ་བར་ཐོས་པ་ལྟ་
བུའོ། །
དེས་ན་རྗེས་ཁྲིད་དང་ཟུང་ལྡན་ཤན་མ་ཕྱེད་པའི་སྦྱོར་ཚུལ་ཡང་མང་དུ་མཐོང་མོད། རྗེས་
ཁྲིད་ནི། རྐང་པ་རྣམས་དང་ཚིག་རྣམས་ལ། །ཡི་གེ་བསྐོར་བ་རྗེས་སུ་ཁྲིད། །ཅེས་འབྱུང་བ་ལྟར།
རྐང་པ་ལ་སྐོར་བའི་རྗེས་ཁྲིད།ཚིག་ལ་སྐོར་བའི་རྗེས་ཁྲིད།རིང་བར་ཐོས་པའི་རྗེས་ཁྲིད།ཤར་པ་
ཁོ་ན་འདོད་པའི་རྗེས་ཁྲིད་རྣམས་ལས་དང་པོ་ནི། ཀུན་མཁྱེན་ཀུན་ནས་བསྐྱེད་བྱེད་རྒྱལ་བའི་ཡུམ། །
ཀུན་དགའི་གཏེར་གྱུར་ཀུན་གསལ་དབྱངས་ཅན་མ། །ཀུན་ནས་མཆོག་དམ་ཀུན་ལས་ཁྱད་འཕགས་
པའི། །ཀུན་བཟང་བློ་གྲོས་སྤོབས་པ་ཀུན་ལ་སྩོལ། །ཞེས་དང་ཚིག་སྐོར། ཀ་ཡེ་ཀ་ཤི་ལྟར་དཀར་
མཛེས་པ་ཡི། །དགའ་མ་གང་ཞིག་དགའ་སྟོན་དགའ་བས་སྒྲུབས། །ཡང་དང་ཡང་དུ་ཡོངས་གྲགས་
དཔྱོད་ལྡན་ཡང་། །ཤེས་བྱའི་གནས་ལ་ཤེས་འདོད་ཡོད་པར་ཤེས། །ཞེས་པ། རྐང་པ་དང་པོ་ལ་ཀ་
དང་། གཉིས་པ་ལ་ག་དང་། གསུམ་པ་ལ་ཡ་དང༌། བཞི་པ་ལ་ཤ་རྣམས་མི་རིང་བར་རྗེས་སུ་ཁྲིད་པ་
ཡིན་ལ། དཔང་ལོ་ཆེན་པོས་ཀྱང་འདི་བཞིན་དུ་བཤད་ཅིང༌།འདི་ལྟ་བུ་ནི།ལྷོ་ཤར་གཉིས་ཀ་འདོད་
པ་ཐུན་མོངས་བའི་རྒྱན་ནོ། །གཉིས་པ་རིང་བར་ཐོས་པའི་རྗེས་ཁྲིད་ནི།དཔེར་ན།ཁུ་བྱུག་མྱོས་པའི་
གླུ་དང་ལྷོ་ཡི་རླུང༌། །ཨ་མྲ་སྨིན་པའི་དང་བསིལ་ཟེར་ཅན། །ལྷོ་སྤྲིན་སྟུག་པོར་འཁྲིགས་པ་འདི
དག་རྣམས། །འདོད་ལྷ་རྣམས་པར་དྲེགས་པའི་མདའ་ལྔ་ལོ །ཞེས་ཧ་རིང་བར་བསྐོར་བའི་རྗེས་
ཁྲིད་ལྟ་བུའོ།།
གསུམ་པ་ཤར་པ་ཁོ་ན་འདོད་པའི་རྗེས་ཁྲིད་ནི། དཔེར་ན། ཚོགས་པ་ཚོགས་ཆེ་ཆེན་
ཚོགས་ལ་རོལ།།ཚོགས་མེད་དངོས་གྲུབ་འཚག་བཟང་ཚེ་རིང་འགྱུར །ཡི་དམ་ལ་ཡིད་དུང་གུས་
པའི་ཡིད། །ཡར་ངོར་སྤྱོད་པས་ཡང་ཡང་གསོལ་བ་ཐོབ། །ཅེས་རྐང་པ་སྔ་མ་གཉིས་ལ།ཚ་ཡིག་
དང་། ཕྱི་མ་གཉིས་ལ་ཡ་ཡིག་བསྐོར་བའི་རྗེས་ཁྲིད་ཡིན་ལ། འདི་འདྲ་བའི་སྦྱོར་ཚུལ་ཤར་པ་རྣམས་
17

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ལ་རྩིས་སུ་བྱེད་མོད།ལྷོ་པ་རྣམས་མི་སྦྱོར་ཏེ། སྔ་མ་གཉིས་སྦྱོར་བ་རྩུབ་པ་དང༌།ཕྱི་མ་གཉིས་ལྷོད་
པར་སྦྱར་བའི་ཕྱིར་ཞེས་འདོམས་པར་འདོད་ནས། གཞུང་ལས། ཞེས་སོགས་སྦྱོར་བ་རྩུབ་པ་
དང༌། །ལྷོད་པ་ཡང་ནི་སྟེར་བར་བྱེད།།དེ་ཕྱིར་དེ་ལྟའི་རྗེས་ཁྲིད་ནི། །ལྷོ་ཕྱོགས་པ་དག་མི་སྦྱོར་རོ། །
རྐང་པ་རྣམས་དང་ཚིག་རྣམས་ལ། །ཡི་གེ་སྐོར་བ་རྗེས་སུ་ཁྲིད། །ཞེས་པའི་འཕྲོས་ལས ཟུང་ལྡན་
འབྱུང་དུ་ཟིན་ཀྱང༌། སྒྲ་རྒྱན་སྐབས་སུ་རྒྱས་པར་འབྱུང་བའི་ཕྱིར། འདིར་རྒྱས་པར་མ་བརྗོད་ཅིང་
རྗེས་ཁྲིད་ནི། སྒྲ་རྒྱན་སྐབས་སུ་མ་བཤད་པ་འདིར་ཅུང་ཟད་སྤྲོས་པ་ཡིན་ཞེས་སྟོན་པ་ལ། བསྐོར་བ་
ཁོ་ན་ཚོགས་པ་ཡི། །སྤྱོད་ཡུལ་ཟུང་དང་ལྡན་པར་རིག །དེ་ཡང་གཅིག་ཏུ་སྙན་པ་མིན། །དེ་ཕྱིར་ཕྱི
ནས་བསྟན་པར་བྱ །ཞེས་འབྱུང་ལ་གྲོང་ཚིག་སྤང་བ་ལ་གཉིས་ལས། དོན་གྱི་གྲོང་ཚིག་སྤང་བ་
དང༌། སྒྲའི་གྲོང་ཚིག་སྤང་བ་གཉིས། དང་པོ་དོན་གྱི་གྲོང་ཚིག་སྤོང་བར་བཞེད་ནས།ངེས་པར་རྒྱན་
རྣམས་ཀུན་ལ་ཡང༌། །དོན་གྱི་ཉམས་དག་སྦྱིན་པར་བྱེད། །སོགས་རྐང་པ་བརྒྱད་འབྱུང་ཞིང་། དེ་
ཡང་ངེས་པ་ཁོ་ནར། རྒྱན་རྣམས་ཀུན་ལ།དོན་གྱི་ཉམས་གང་ཡིན་པ་དེ་དག་མཆོག་ཏུ་གྱུར་པ་མིན་
མོད།དེ་ལ་གྲོང་ཚིག་ཕལ་པ་ཞུགས་ན།དོན་གྱི་ཉམས་དང་མི་ལྡན་པར་མ་ཟད་ཚིག་སྦྱོར་དེ་ཉིད་
སྐལ་བ་ངན་པར་འགྱུར་།ཞེས་སྟོན་པར་འདོད་ནས། དེ་ལྟ་ནའང་གྲོང་པ་ཉིད། མིན་པའི་ཁུར་
འདི་ཕལ་ཆེར་འཛིན།།ཅེས་སྨོས་པ་ཡིན།འོ་ན་གྲོང་ཚིག་ཞུགས་མ་ཞུགས་ཀྱི་ཁྱད་པར་གང་ཡིན་ན།
གཞུང་ལས། འདོད་ལྡན་དག་ནི་གཞོན་ནུ་མ། །ཁྱོད་ནི་ཅི་ལྟར་འདོད་མི་བྱེད། །ཅེས་དང༌། གཡོན་
མིག་འདོད་པ་གཏུམ་པོ་། །ངེས་པར་བདག་ལ་བརྩེ་བ་མེད། །ཅེས་པ་གཉིས་ཀྱིས་བསྟན་ལ དེ་
གཉིས་ཀྱང་གོ་བདེ་བའི་དཔེར་བརྗོད། ཡིད་འོང་མཛེས་པའི་བུ་མོ་ཁྱོད། །དོ་ནུབ་བདག་ལ་བརྩེ་
བར་མཛོད། །རྩེ་དགའ་རྒོད་ཅིང་མཁྱུད་བྱས་ནས། །འདོད་པ་སྤྱོད་པར་བདག་འདོད་དོ། །ཞེས་པ་
ལྟ་བུ་མི་མཁས་པ་འགའི་སྦྱོར་ཚུལ་སྲིད་མོད།མཁས་པ་དག་དེ་ལྟ་བུ་མི་སྦྱོར།འོ་ན་མཁས་པ་དག་
དོན་དེ་ལྟ་བུ་བརྗོད་པར་འདོད་ན། གྲོང་ཚིག་མ་ཡིན་པའི་སྦྱོར་བ་མཛེས་པ་འདི་ལྟར་སྦྱོར་ཏེ། ལང་
ཚོས་དྲེགས་ཤིང་མྱོས་པའི་སྨིན་ལེགས་མ། །དེ་རིང་ཡིད་སྲུབས་མེ་ཏོག་མཚོན་ཆར་གྱིས། །བློ་བུར་
བཅོམ་ཞིང་འཁྱམས་པའི་གཞོན་ནུ་ལ། །འཛའ་ཞིང་ལྕུགས་པའི་དགའ་སྟོན་སྩོལ་ཞིག་གུ། །ཞེས་པ་
18

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
ལྟ་བུའོ།།
གཉིས་པ་སྒྲའི་གྲོང་ཚིག་སྤང་བ་ལ། གཞུང་ལས། སྒྲ་ལའང་གྲོང་པ་ཉིད་ཡོད་། །དེ་ནི་
ལེགས་པའི་ཅིག་ཤོས་གྲགས །ཞེས་སོགས་ཚིགས་བཅད་གསུམ་དང་། ཚིག་གི་གཅོད་འཚམས་
གྱིས་ཞུགས་དང༌།སླར་ཡང་ངག་དོན་དག་གིས་ཀྱང་། །ངེས་པར་རྟོགས་བྱེད་གྲོང་པ་སྟེ། །ཞེས་
འབྱུང་བས།ཚིག་གི་གཅོད་འཚམས་ལ་སྐྱོན་ཞུགས་པ། ཡ་བྷ་ཝ་ཏ་པྲི་ཡ་བཞིན། །ཞེས་པ།དོན་ཡ་
གང་དང་།བྷ་ཝ་ཏ།ཁྱོད་ཀྱི་དང་། པྲི་ཡ་དགའ་མ་ཡིན་ལ།ཡང་ཡ་བྷ་འཁྲིག་པ་དང༌།ཝ་ཏ་ལྡན་པ་
དང་།པྲི་ཡ་དགའ་མ་སྟེ།འདི་བཞིན་སྦྱར་ན།འཁྲིག་པ་དང་ལྡན་པའི་དགའ་མ་ཞེས་ངོ་ཚའི་ཚིག་ཏུ
འགྱུར་བས་གྲོང་པ་དང༌། དེ་བཞིན་དུ་བོད་སྐད་ལ་ཡ་མོ་མཚན་བཟང་ལྡན་འདི་ཡི་ནི།ཁྱིམ་གཉིས་
སུ་ནི་ཕུན་ཚོགས་བསྐྱེད། །བྱ་ལྕེ་གཉིས་པ་འདི་ཡི་ནི། །མཛའ་བ་སོ་སོར་འབྱེད་པར་བྱེད། །ཅེས་པ་
དོན་བུད་མེད་མཚན་བཟང་པོ་དང་ལྡན་པ། གོ་ཡིན་པ་ལ། མོ་མཚན་ཞེས་ངོ་ཚར་འགྱུར་བ་དང༌།
བྱའི་རིགས་ལྕེ་གཉིས་པ་ཞེས་ནེ་ཙོ་ལྟ་བུ་གོ་ཡིན་པ་བྱ་ལྕེ་གཉིས་པ་ཞེས་ངོ་ཚའི་ཚིག་ཏུ་འགྱུར་བ་
རྣམས་དང༌། གཞན་ཡང་བིརྱ་ལྡན་པའི་བྲནྟཿཞེས་པ།དོན་བརྩོན་འགྲུས་དང་ལྡན་པ་རྣམ་པར་
གནས། ཞེས་འབྱུང་བས།གྲོང་པ་མིན་མོད།འོན་ཀྱང་གོ་བྱེད་ཐ་དད་པ། བཱིརྱ་ཁུ་བ་དང༌།བི་ཤྲནྟ་
རྣམ་པར་ངལ་བ་ལ་གོ་སྟེ། ཁུ་བ་ལྡན་པ་རྣམ་པར་ངལ། །ཞེས་ངོ་ཚའི་གྲོང་པའི་སྐྱོན་ཞུགས་པ་ཡིན་
པས། སྤང་དགོས་སོ་ཞེས་སྟོན་པ་ལ།གཞུང་ལས།དེ་ལྟ་བུ་སོགས་ལམ་དག་ནི།གཉིས་ཀ་ལ་ཡང་
བསྔགས་མ་ཡིན། །ཞེས་འབྱུང་། གོང་གི་ཚར་འཁྲུལ་པའི་ཚིག་དེ་དག་ནི།ལྷོ་ཤར་གཉིས་ཀའི་
སྤང་བྱ་ཡིན་ནོ། །འོ་ན་ཚིག་གཅིག་གི་གོ་བྱ་གཉིས་ལ།ངོ་ཚའི་ཚིག་གོ་བ་གཅིག་འདུག་ན།དེ་ཡང་
སྤང་དགོས་སྙམ་ན།ཐམས་ཅད་དུ་དེའི་ངེས་པ་མེད་དེ། བྷ་ག་ཝ་ཏི་བྷ་གི་ཏི། ཞེས་སོགས་ཀུན་ཏུ་
ཁས་ལེན་ཉིད།ཞེས་པའི། བྷ་ག་མོ་མཚན་དང༌།བཅོམ་པ་དང་སྐལ་བ་རྣམས་ལ་འཇུག་ལ། ཝ་ཏ་
ལྡན་པ།བྷ་གི་ནི་སྲིང་ལ་འཇུག་པས།ཚིག་གཅིག་གི་དོན་གཉིས་སྟོན་ཀྱང༌། ལམ་གཉིས་ཀ་ངེས་
པར་ཁས་ལེན་ཅིང་བཞེད་པ་ཡིན་ནོ། །
དེ་ལྟར་སྙན་པ་བཤད་ནས་ལྔ་པ་ཤིན་ཏུ་གཞོན་པ་བཤད་པ་ལ།ལྷོ་ཤར་གྱི་ལུགས་གཉིས་
19

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ལས། དང་པོ་ལྷོ་པའི་ལུགས་ནི། གཞུང་ལས།རྩུབ་མིན་ཡི་གེ་མང་བ་ནི། །ཤིན་ཏུ་གཞོན་པ་ཉིད་དུ་
འདོད། །ཅེས་འབྱུང་ལ།དེ་ཡང་ཤིན་ཏུ་གཞོན་པ་ནི། སྲོག་ཆུང་གི་ཡི་གེ་ཤས་ཆེར་སྦྱར་བ་ཞིག་ཡིན་ལ།
རྩུབ་པ་དང་བྲལ་བ་འཇམ་པ་འབའ་ཞིག་པ་ནི་ལྷོ་ཕྱོགས་པ་ཡང་མི་བཞེད་། །གོང་དུ་མཱ་མ་ཏཱི་མཱ་ལ་
ཞེས་པའི་སྐབས་སུ་སྐྱོན་བཤད་པ་ལྟར་། །དཔེར་བརྗོད་པ་ནི། ཆར་སྤྲིན་གསར་དུ་འཁྲིགས་པ་
དབྱར་གྱི་དུས། །འབྲུག་སྒྲ་དལ་བུར་སྒྲོགས་པའི་གདངས་སྙན་གང༌། །གཙུག་ལྡན་གཞོན་ནུའི་ཐོས་
བྱར་བདུད་རྩི་བཞིན། །དགའ་བའི་མཇུག་སྒྲོ་ཟླུམ་པོར་གར་གྱིས་བྲེལ །ཞེས་སོ །དེ་ལ་གཞན་
དག་ན་རེ། སྦྱོར་ཚུལ་འདི་ལྟ་བུ་ལ་རང་བཞིན་བརྗོད་པ་ཙམ་ལས་ཁྱད་པར་དུ་འཕགས་པའི་རྒྱན་
དང་དོན་ཅི་ཡོད་ཞེ་ན།བདེན་མོད་འོན་ཀྱང་འདི་ལ་སྦྱོར་ཚུལ་གྱི་སྒོ་ནས་བརྗོད་བདེ་ཞིང་།མཛེས་པ་
ཡོད་པས་ཤིན་ཏུ་གཞོན་པ་ཞེས་མཁས་པ་རྣམས་ལ་གྲགས་པ་ཡིན་།གཞུང་ལས། ཞེས་པ་དོན་
རྒྱས་ཉིད་མ་ཡིན། །རྒྱན་ལའང་དེ་འདྲ་ཡོད་མིན་ཡང་། །ཤིན་ཏུ་གཞོན་པ་ཉིད་ཀྱིས་དེ། །དམ་པ་
རྣམས་ཀྱི་ཁ་ན་གནས།།ཞེས་པས་སོ།།
གཉིས་པ་ཤར་བའི་ལུགས་སྟོན་པ། གསལ་ཕྱིར་གཞན་དག་ཕལ་ཆེར་ནི། །ཞེས་རྐང་པ་
བཞི་འབྱུང་ལ། ལྷོ་ཕྱོགས་པ་འདོད་པའི་ཤིན་ཏུ་གཞོན་པ་ནི། འཇམ་ཞིང་མཉེན་པ་ཉིད་སྦྱོར་ལ།
ཕལ་ཆེར་ཤིན་ཏུ་གཞོན་པ་ལས་བཟློག་པ་བརྗོད་དཀའ་བ་དག་གཙོ་བོར་བྱེད་དེ།དཔེར་ན།ལྷོ་སྤྲིན་
2
སྟུག་པོར་འཁྲིགས་པའི་དབུས། །འབྲུག་སྒྲ་སྒྲོགས་ཚེ་འཇུག་སྒྲོ་ཅན། །སྒྲོ་སྦྲེལ་ཟླུམ་པོར་བཅས་པའི་
གར། །བསྐྱེད་ཚལ་དག་ཏུ་བསྒྱུར་ཞིང་སྒྱུར།།ཞེས་པ་ལྟ་བུའོ།།
དྲུག་པ་དོན་གསལ་བ་ལ་གཉིས་དངོས་དང་བཟློག་པ་ཤར་པའི་ལུགས་གཉིས་ལས། དང་
པོ་ནི།དོན་གསལ་དོན་བརྟག་མི་དགོས་ཉིད།།ཞེས་འབྱུང་བས།ཇི་ལྟར་སྦྱར་བའི་དོན་དེ་ཉིད་ཞིབ་
ཏུ་བརྟག་མི་དགོས་པར ཐོས་པ་ཙམ་གྱིས་གོ་ནུས་པའི་ཚིག་སྦྱོར་ཏེ། དཔེར་ན། དབང་ཕྱུག་གཙུག་
གི་རྒྱན་གྱུར་བསིལ་ཟེར་ཅན། །ལྷ་ཆེན་བརྒྱད་ཀྱི་ནོར་རྒྱས་ཀླུ་མི་ལུས། །ལྷུན་པོར་དཀྲིས་ཏེ་བདུད་
རྩིའི་ཆུ་གཏེར་ཆེ། །བསྲུབས་ལས་བྱུང་ཞེས་རིག་བྱེད་གཏམ་ལས་བྱུང་། །ཞེས་པའོ །གཉིས་པ་
བཟློག་ཟླ་ཤར་པའི་ལུགས་ནི། དཔེར་ན། མགྲིན་སྔོན་ཅན་གྱི་ཅོ་ཏོ་མཛེས་པའི་རྒྱན། །སྔོན་མེད་
20

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
འོད་ཀྱིས་མཛེས་པ་རི་བོང་ཅན། །རྒྱ་མཚོ་ཆེན་པོའི་འཇིང་ལས་བྱུང་བ་སྟེ། །སྲོག་འཕྲོག་ནག་པོ་
བརྩེགས་པའི་སྤུན་ཟླའང་ཡིན། །ཞེས་པ་ལྟ་བུ་སྟེ། རྒྱ་མཚོ་ཆེན་པོ་ལས། ཇི་ལྟར་བྱུང་མི་ཤེས་པས།
བརྟགས་ཀྱང་རྟོགས་དཀའ་བའི་སྦྱོར་ཚུལ་སྟེ་གཞུང་ལས། ལམ་ནི་གཉིས་ཀ་དག་ལ་ཡང་། །རྟོགས་
པའི་སྐལ་བཟང་མི་ལྡན་ཞིང༌། །ཞེས་སོགས་འབྱུང་བས་སོ། །
བདུན་པ་རྒྱ་ཆེ་བའི་རྒྱན་ལ་ཡང་། ལྷོ་པ་དང་ཤར་བའི་ལུགས་གཉིས་ལས། དང་པོ་སྤྱིའི་
མཚན་ཉིད་ནི་གཞུང་ལས། གང་དུ་གང་ཞིག་བརྗོད་པ་ལས། །ཁྱད་འཕགས་ལྡན་པ་ཡོན་ཏན་
རྟོགས། །ཞེས་སོགས་ཏེ། གང་དུ་ཚིག་གི་སྦྱོར་བ་འགའ་ཞིག་བརྗོད་པ་དེ་ལ། ཆེས་ཁྱད་འཕགས་
དང་ལྡན་པའི་ཡོན་ཏན་རྟོགས་ནུས་པ་ཞིག་སྟེ།དེ་ནི་སྙན་ངག་གི་ལམ་ཐམས་ཅད་ཀྱི་ལམ་ཏེ་མཆོག་
ཏུ་གྲགས་པ་ཡིན་། །དཔེར་བརྗོད་ཙམ་དུ། དཔའ་འཛངས་བརྟུལ་ཕོད་བསྡར་བའི་ངང་ཚུལ་ཅན། །
ཁྱོད་ཀྱི་མིང་ཙམ་སྨོས་ཤིང་བསྒྲགས་པས་ཀྱང༌། །ཕ་རོལ་དགྲ་བོའི་བུད་མེད་མྱ་ངན་གྱིས། །གདུངས་
པའི་མིག་ནས་མཆི་མའི་ཐིགས་ཁ་འཛག །ཅེས་དཔའ་བ་ཁྱད་འཕགས་བསྟན་ཅིང༌།འོག་ནས་
འབྱུང་བའི་ཉམས་བརྒྱད་ཀྱི་སྐབས་སུ་ཡང༌།རྩེ་མོ་དག་ལ་མེ་འབར་བ། །བརྒྱ་སྦྱིན་གྱི་ནི་རྡོ་རྗེ་གང་། །
དེ་ཉིད་དྲན་ན་ལྷ་མིན་གྱི།།བུད་མེད་མངལ་ནི་ལྷུང་བར་བྱེད།།ཞེས་དཔའ་བའི་ཉམས་དང༌།གཏོང་
བ་ཁྱད་འཕགས་སྟོན་པ་ལ །སྦྱིན་པ་པོ་ཞེས་ནམ་ཡང་ནི། མི་དབང་འདི་ལ་མི་བསྟོད་དང༌། །གང་
ཕྱིར་སློང་བ་རྣམས་ཀྱི་ནོར། རང་གི་ཉིད་དུ་བསམ་ནས་ལེན། །ཞེས་སོགས་གོང་འོག་ཀུན་ཏུ་གསལ་
བར་འབྱུང་བ་ཉིད་ཡིན་ལ། གཉིས་པ་ཤར་པའི་ལུགས་ནི། གཞུང་ལས བསྔགས་པར་འོས་པའི་
ཁྱད་པར་དང༌།།ལྡན་པ་རྒྱ་ཆེར་འགའ་ཞིག་འདོད། །རོལ་པའི་མཚོ་སྐྱེས་རྩེ་དགའི་མཚོ། །གསེར་གྱི་
རྒྱན་ལ་སོགས་པ་བཞིན། །ཞེས་འབྱུང་ལ། དེ་ཡང་རང་གི་རང་བཞིན་ལ་བསྔགས་པར་འོས་པའི་
ཁྱད་པར་སྟོན་པ་དེ་རྒྱ་ཆེ་བའི་ཡོན་ཏན་དུ་འདོད་དེ། དཔེར་ན། མགྲིན་སྙན་ངང་པའི་རྒྱལ་པོ་རྣམས།
འོ་མའི་རྒྱ་མཚོར་རྩེ་ཞིང་རོལ། །གཟུགས་མཛེས་སྐྱེ་བོ་ཕོ་མོ་ཀུན། །རྩེ་དགའི་མདུན་པར་རོལ་བར་
བྱེད།།ཅེས་མགྲིན་སྙན་སོགས་བསྔགས་པར་འོས་པའི་དངོས་པོའི་ཁྱད་པར་དང་ལྡན་པ་ལྟ་བུའོ། །
བརྒྱད་པ་བརྗིད་པ་བཤད་པ་ནི། གཞུང་ལས། བརྗིད་པ་ཚིག་བསྡུད་མང་པོ་ཉིད། །འདི་
21

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ནི་ལྷུག་པ་དག་གིས་གསོས །ཞེས་ཟླས་དབྱེ་དེའི་སྐྱེས་བུ་འབྲུ་མང་པོ་སོགས་ཚིགས་བསྡུད་མང་པོ་
དང་ལྡན་པ་སྟེ།ལྷུག་པ་དག་གིས་གསོས་ཏེ་རྒྱུའོ །ཞེས་ལྷོ་ཕྱོགས་པ་དག་འདོད་དོ། །དེ་ལ་དབྱེ་ན་
ཤར་ལྷོའི་ལུགས་གཉིས་ལས།ལྕི་ཡང་གི་ཡི་གེ་མང་ཉུང་དུ་སྤེལ་བ།རྒྱ་མཚོའི་རླབས་བཞིན་དུ་མཐོ་
དམའི་རྣམ་པར་མཐོང་ལ།ལྕི་ཡང་གི་ཁྱད་པར་ཡང་།སྡེབ་སྦྱོར་གྱི་གཞུང་ལས། བརྩེགས་པའི་ཐོག་
མར་གང་གྱུར་དང་། །ཚེག་དྲག་ཅན་དང་ཐིག་ལེ་ཅན། །རྐང་མཐའ་རིང་པོའི་ཡི་གེ་རྣམས །ལྕི་བའི་
ཡི་གེ་ཉིད་དུ་བསྟན། །ཞེས་འབྱུང་བས། སརྦ་ལྟ་བུའི་ས་དང༌།ན་མཿའི་མ་དང༌། ཨཾ་དང་རྐང་མཐའ་
ཕལ་ཆེ་བ་དང༌། རིང་པོ་ལ་ཡང་གསུམ་ལས། འ་བཏགས་རྣམས་དང༌། འཚམས་སྦྱོར་གྱི་ཡི་གེ་
རྣམས་དང༌། པ་ལུ་ཏས་མཚན་པ་རྣམས་ཏེ། རྒྱས་པར་སྡེབ་སྦྱོར་གྱི་བསྟན་བཅོས་རྣམས་ལས་ཤེས་
པར་བྱའོ། །དཔེར་ན། ནུབ་ཕྱོགས་རི་མགོར་ཐུན་འཚམས་གསར་པ་དང༌། །འགྲོགས་པའི་ཉི་འོད་
མཛེས་པའི་མན་སྟན་ལ །ཉེར་བརྟེན་སྲ་བའི་དཀར་འཛིན་བུམ་པའི་ངོས། །གཡོ་བའི་གོས་དམར
འཛིན་བཞིན་ཆུ་ལྡན་མ།།ཞེས་མཚོན་པ་ཙམ་མོ། །
དགུ་པ་མཛེས་པ་བཤད་པ་ལ། འཚམས་པ་འཇིག་རྟེན་པ་དང་མཐུན་པར་བཤད་པ་དང༌།
འུད་ཀྱི་འཇིག་རྟེན་ལས་འདས་པ་དང་མཐུན་པར་བཤད་པ་གཉིས་ལས། དང་པོ་ནི་གཞུང་ལས།
མཛེས་པ་འཇིག་རྟེན་དོན་དག་ལས། །མ་འདས་འགྲོ་ཀུན་ལ་མཛེས་པའོ། །ཞེས་འབྱུང་བས སྙན་
ངག་གི་ཡོན་ཏན་མཛེས་པ་ཞེས་བྱ་བ་འཚམས་པར་བརྗོད་པ་དང་འུད་ཀྱིས་བརྗོད་པ་གཉིས་ཀྱི་
མཁས་བླུན་ཀུན་གྱི་ཡིད་འཕྲོག་ཅིང་མཛེས་པར་བྱེད་པ། དེ་ཡང་གཏམ་གྱི་མངོན་བརྗོད་དང༌། །
བསྔགས་པ་ལ་སོགས་རྣམས་ལ་སྦྱར། །ཞེས་པའི་དོན་གྱི་རྣམ་གྲངས་གཉིས་སུ་ཕྱེ་བ་ལ་དཔེར་
བརྗོད་ན། ནོར་འཛིན་ཆོས་བཞིན་སྐྱོང་བའི་ལྷ། །ས་བདག་གང་གི་སྤྱན་ཟུར་གྱི། །གཟིགས་པ་སྒྲིབ་
མེད་ལྷུང་ཙམ་གྱིས། །སྐྱེ་དགུ་འདི་དག་མགོན་དང་བཅས། ཞེས་དང་། ཡང་། ངལ་སོས་བུ་ཡི་
འབྱོར་པ་སྐྱེངས་བྱེད་པའི །ནོར་འཛིན་སྐྱོང་བ་གང་གི་ལོངས་སྤྱོད་ཕུལ། །ཕུན་ཚོགས་འདོད་དགུར་
བསྒྱུར་བ་འདི་དག་གིས། །གནས་ཀྱི་གོ་སྐབས་ཅུང་ཟད་རྙེད་མ་གྱུར། །ཞེས་སོ། །གཉིས་པ་འུད་
ཀྱིས་བཅད་པ་ནི། འཇིག་རྟེན་འདས་བཞིན་བརྗོད་འདོད་ཀྱིས། །དོན་གང་ཤིན་བཀོད་གྱུར་པ། །
22

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
དེ་ཡི་མཁས་པ་ཤིན་ཏུ་ནི། །ཚིམ་འགྱུར་ཅིག་ཤོས་མ་ཡིན་དཔེར། །ཞེས་པས་སྟོན་ཏེ། འཇིག་རྟེན་
ལས་འདས་པའི་བརྗོད་པ་ཕུལ་དུ་བྱུང་བའི་མཛེས་པ་འདི་ནི་མཁས་པ་བསྟན་བཅོས་ཤེས་པ་རྣམས་
ཤིན་ཏུ་དགའ་བར་བྱེད་མོད། ཅིག་ཤོས་སྟེ་བསྟན་བཅོས་མི་ཤེས་པ་རྣམས་ཀྱི་བློ་ཡུལ་ལས་
འདས་པ་སྟེ། མི་ཤོང་བ་ལྟ་བུར་འགྱུར་བའི་ཕྱིར། །དགའ་བར་མི་བྱེད་། དེ་ཡང་གཏམ་གྱི་མངོན་
བརྗོད་དང༌། །བསྔགས་པ་ལ་སོགས་རྣམས་ལ་སྦྱར། །ཞེས་གྲངས་ཏེ་དཔེར་བརྗོད་མཛའ་བར་
གཅུགས་པ་རྒྱལ་པོའི་སྤྱན་ཟུར་གྱི། གཟིགས་པ་ལྷུང་ཙམ་ཉིད་ན་ཕོངས་པའི་རྟུལ། །མིང་ཙམ་སྤྱོད་
པའི་དགེ་མཚན་འདི་དེ་ཡིས།བདག་ཀྱང་དེ་རིང་ཉིད་ནས་ནོར་ལྡན་འོས། །ཞེས་དང་། ས་ཡི་འབྱོར་
འཇིག་གང་གི་རིན་ཆེན་ཚོགས། །ཁྱབ་འདུག་ལམ་གྱི་ཡངས་པའང་འགོག་བྱེད་ན། །ཕྱོགས་སྟེར་
སྤྱོད་པའི་མཛོད་དང་བང་བའི་ཁྱོན། །ངེས་པར་མ་བརྟགས་བྱེད་པོ་མྱོས་པའི་སྐྱོན། །ཞེས་པ་ལྟ་བུ་
ཡིན་ལ། དེ་ལྟར་བཤད་པའི་སྔ་མ་འཚམས་པར་བརྗོད་པ་ནི།ལྷོ་ཕྱོགས་པ་བཞེད་ཅིང༌།ཕྱི་མ་འུད་
ཆེ་བར་བརྗོད་པ་ནི་ཤར་ཕྱོགས་པའི་བཞེད་པ་ཡིན་ནོ། །ཞེས་སྟོན་པར་བཞེད་ནས། འདི་ནི་ཧ་ཅང་
བརྗོད་པ་འདི།གཽ་ཌཱ་བ་ལ་མཛེས་པར་བརྗོད་སོགས་འབྱུང་བ་ཡིན་ནོ།།
བཅུ་པ་ཏིང་ངེ་འཛིན་གྱི་ཡོན་ཏན་བཤད་པ་ལ་གསུམ། མཚན་ཉིད་སྤྱིར་བསྟན། སྦྱོར་བ་
དཔེར་བརྗོད། ཏིང་ངེ་འཛིན་ལ་བསྔགས་པའོ། །དང་པོ་ནི། ཆོས་གཞན་དེ་ལས་གཞན་གང་དུ། །
ལ་བསྔགས་པའ
འཇིག་རྟེན་ལུགས་ཀྱི་རྗེས་འབྲངས་ནས། །ཏིང་ངེ་འཛིན་པར་བྱེད་པ་སྟེ། །ཏིང་ངེ་འཛིན་དུ་བརྗོད་དེ་
དཔེར། །ཞེས་འབྱུང་བས་ཚིགས་སྦྱོར་གྱི་ཆ་ཤས་གང་ཡང་རུང་བར་དངོས་པོ་གཞན་གྱི་ཡོན་ཏན་དུ
གྲགས་པ་མིག་དང་སྦྲུམ་མ་ལྟ་བུའི་ཆོས། འབྱེད་འཛུམ་དང་ལྕི་ཞིང་འཁུན་པ་ལྟ་བུ་ཞིག དངོས་པོ་དེ
ཉིད་ལས་གཞན་པའི་བརྟགས་པ་བ་མེ་ཏོག་དང་སྤྲིན་ལྟ་བུ་ལ་འཇིག་རྟེན་གྱི་ལུགས་དང་མཐུན་པར་
སྦྱར་བ་དེ་ནི་གང་ན་འདུག་ཀྱང༌།མཁས་པ་རྣམས་དགའ་བ་ལྷག་པར་སྐྱེ་ཞིང་འཛིན་པར་བྱེད་པས་
ཏིང་ངེ་འཛིན་ཡོན་ཏན་ཕུལ་དུ་བྱུང་བ་དག་ཡིན་ཞེས་པའོ།
གཉིས་པ་སྦྱོར་བ་དཔེར་བརྗོད་པ་ལ་ཡང་གཉིས།སྤྱིར་དཔེར་བརྗོད་པ་དང་། བྱེ་བྲག་ཏུ་
དཔེར་བརྗོད་པའོ། །དང་པོ་ནི། ཉིན་བྱེད་གཞོན་ནུ་ཤར་རིའི་ཕྲག་པ་ནས། །དལ་བུར་བསྐྱོད་ཚེ་ཀུ་
23

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
མུད་མིག་ཟུམས་ཀྱང༌།སྦྲང་རྩི་སྤྱོད་པ་ལ་དགའ་སྦྲང་རྩིའི་བཅུད། །འཛག་བྱེད་པདྨའི་མིག་ནི་འབྱེད་
པར་བརྩོམ། །ཞེས་པ་ལྟ་བུའོ། །གཉིས་པ་བྱེ་བྲག་དཔེ་བརྗོད་ལ་ཡང་གཉིས། ཆོས་གཅིག་བཀོད་
པའི་ཏིང་ངེ་འཛིན་དང༌།ཆོས་དུ་མ་བཀོད་པའི་ཏིང་ངེ་འཛིན་། །དང་པོ་ནི། རྟ་དམར་ཅན་གྱིས་
སྐྱུགས་པའི་ཚ་ཟེར་བཅུད། །དཔལ་གྱིས་འདབ་མས་འཐུང་ཞིང་འཐུང་བ་ལས། །མྱོས་པའི་གེ་སར་
རྡུལ་དམར་སྐྱུགས་པ་གང༌། །སྦྲང་རྩི་ལ་དགའ་རྐང་པ་དྲུག་པས་འཐུངས། །ཞེས་མྱོས་པའི་ཆོས་
གཅིག་བཀོད་པ་ལྟ་བུའོ། །གཉིས་པ་ཆོས་དུ་མ་བཀོད་པའི་དཔེ་ནི།ཆུ་བསིལ་དོག་པའི་མངལ་ཁུར་
གྱིས་ལྕི་བས །ངལ་ཞིང་འཁུན་པར་བྱེད་པ་སྤྲིན་ཕྲེང་གི། །དགའ་མ་རླུང་གིས་རྩུབས་པའི་ཆར་
ཟིལ་བུ།།གཡོ་མེད་ཕང་པར་དུབ་པའི་ངང་ཚུལ་བསྟེན།།ཞེས་སྦྲུམ་མའི་ཁྱད་ཆོས་དུ་མ་བཀོད་པ་ལྟ་
བུའོ །དེ་ལྟར་མྱོས་པ་དང༌། སྦྲུམ་པའི་ཁྱད་ཆོས་དངོས་པོ་གཞན་ལ་སྦྱར་བའི་བརྟགས་པ་བ་འདི་
འདྲ་བ་ནི།རོ་ཉམས་མཆོག་ཏུ་གྱུར་པའི་ཏིང་ངེ་འཛིན་གྱི་ཡོན་ཏན་དུ་གདོན་མི་ཟ་ལ། དེ་གཉིས་ཀྱི
ཟློག་ཟླ་ནི། དཔེར་ན། ཆང་ཞེས་བདེ་པ་མྱོས་བྱེད་ཧ་ལའི་བཅུད། །འཐུངས་པས་མྱོས་བཞིན་དྲག་
པོར་སྐྱུགས་པའི་རྒྱུན། །མཛའ་མོས་འཐུངས་པ་སླར་ཡང་སྐྱུགས་པ་གང༌། །ཤྭ་ནའི་བུ་དང་ས་རློག་
དགའ་བས་ཟོས། །ཞེས་ཆོས་གཅིག་དང༌།ལྕི་བས་སྐེད་བཅིངས་དག་ཀྱང་འཆད་ཉེ་བ། །གང་གི་ལྟོ་
ནི་མངལ་ཁུར་འཐོན་པོ་ཡིས །ངལ་ཞིང་ངལ་བས་ངལ་བུར་སྤྱོད་པའི་འགྲོས །ཤུགས་རིངས་
འཁུན་དང་བཅས་ཏེ་དལ་བར་ཉལ །ཞེས་པ་ལྟ་བུ་ཁྱད་ཆོས་མྱོས་པ་དང་སྦྲུམ་པ་དངོས་ལ་སྦྱར་བ་
འདི་ལྟ་བུ་ནི་སྐབས་འགའ་ཞིག་ཏུ་སྦྱར་ཏུ་རུང་བ་ཡང་ཡོད་མོད་ཀྱང༌། །ཕུལ་དུ་བྱུང་བའི་ཏིང་
འཛིན་གྱི་ཡོན་ཏན་དུ་ནམ་ཡང་མི་འདོད་། །གསུམ་པ་ཏིང་ངེ་འཛིན་གྱི་ཡོན་ཏན་ལ་བསྔགས་པ་ནི
གཞུང་ལས། ཏིང་འཛིན་ཞེས་པའི་ཡོན་ཏན་གང༌། །འདི་ནི་སྙན་ངག་བདོག་ཀུན་ཏེ། །སྙན་ངག་
མཁན་པོ་དོན་མཐུན་གྱི། །ཚོགས་ཀྱང་འདི་ཡི་རྗེས་སུ་འབྲང༌། །ཞེས་འབྱུང་བས། ཡོན་ཏན་འདི་ནི་
ཚིགས་སུ་བཅད་པ་དང་། ལྷུག་པ་དང༌། སྤེལ་མ་སྟེ་སྙན་ངག་ཐམས་ཅད་ཀྱི་བདོག་པ་སྟེ། །ནོར་གྱི་
སྙིང་པོ་ཀུན་བསྡུས་པའི་བདག་ཉིད་ཡིན་ཏེ། །སྔོན་བྱུང་བ་དང་ད་ལྟར་གྱི་སྙན་ངག་སྨྲ་བའི་མཁན་པོ་
ཐམས་ཅད་ཀྱང་འདི་ཉིད་ཀྱི་རྗེས་སུ་འབྲང་ཞིང་སྦྱོར་བར་བྱེད་པའི་ཕྱིར་ཏེ། །དཔེར་ན་ནོར་དོན་དུ་
24

སྙན་ངག་མེ་ལོང་འཆད་པ་ལ་ཉེར་འཁོའི་ལེགས་བཤད་མཁས་པའི་མགྲིན་རྒྱན
གཉེར་བའི་ཚོང་པ་དག་ནོར་ཁོ་ནའི་རྗེས་སུ་འབྲང་བ་ལྟ་བུའོ་། །དེས་ན་ཡོན་ཏན་འདི་ནི།ཤར་ལྷོའི
ལུགས་གཉིས་ཀ་ལ་མཆོག་ཏུ་གྲགས་པ་ཡིན་ནོ།།ཞེས་པའི་དོན་ཏོ། །
དེ་ལྟར་སྦྱར་བ་ལ་སོགས་པའི་ཡོན་ཏན་བཅུ་པོ་དངོས་དང་བཟློག་པའི་ཁྱད་པར་རྣམས་
དང༌། ཕལ་ཆེར་གྱི་སྒྲས་དོན་གསལ་དང་ཏིང་ངེ་འཛིན་གཉིས་མ་གཏོགས་ཞེས་སྦྱར་བ་ཡིན་ལ།དེ་
ལྟར་བརྟགས་ཤིང་ཡོངས་སུ་ཕྱེ་བ་ལས།ཤར་ཕྱོགས་པ་དང་ལྷོ་ཕྱོགས་པའི་སྙན་ངག་གི་ལམ་གྱི་ཁྱད་
པར་ཤིན་ཏུ་ཆེ་ཞིང་གོ་དཀའ་བ་རྣམས་ཅུང་ཟད་གོ་བདེ་བའི་ཚུལ་དུ་བཀྲལ་བ་སྟེ་བཤད་པ་ཡིན་ལ།
ལམ་དེ་གཉིས་ཀྱི་འདོད་པ་ཤིན་ཏུ་ཕྲ་བའི་ཁྱད་པར་རྣམས་ནི། སྙན་ངག་མཁན་ཆེན་པོ། དཔའ་བོ་
དང་། ནག་མོའི་ཁོལ་དང་།ཤྲཱི་བཛྲ་དེ་ཝ་དང་། དགེ་དབང་ཡབ་སྲས་སོགས་ཀྱིས་ཀྱང་ཕྲ་ཞིང་ཕྲ་བ་
ལ་གནས་པའི་བྱེ་བྲག་ཀུན་གསལ་བར་བརྗོད་མི་ནུས་ཏེ་མཐའ་ཡས་པའི་ཕྱིར་། །དཔེར་ན། བུར་
ཤིང་དང་འོ་མ་དང་། མར་དང་། སྦྲང་དང་། བུ་རམ་སོགས་མངར་བར་ཆ་མཚུངས་ཀྱང༌།ཞིབ་ཏུ་
བཏགས་ན་དེ་དག་རེ་རེ་ནས་ཀྱང༌།མངར་བའི་ཁྱད་པར་ཤིན་ཏུ་ཆེ་བ་དག་འདི་དང་འདིའོ །ཞེས་
སོ་སོར་མ་འདྲེས་པར་འབྱེད་པ་ནི། ཚིག་གི་མངའ་བདག་དབྱངས་ཅན་མས་ཀྱང་དཀའ་བར་སྤྱོད་ན།
གཞན་རྣམས་ལྷ་སྨོས་ཀྱང་ཅི་དགོས་ཞེས་འདོམས་པར་འདོད་ནས། གཞུང་ལས། དེ་ལྟར་རང་
བཞིན་བརྟགས་པ་ལས། །ལམ་དེ་གཉིས་རྣམ་པར་ཕྱེ། །དེ་དག་དབྱེ་བ་སྙན་ངག་མཁན། །སོ་སོ་
དདགདབྱབསྙ
ལ་གནས་བརྗོད་མི་ནུས། །བུར་ཤིང་འོ་མ་བུར་སོགས་ཀྱི། །མངར་བ་ཉིད་ནི་ཁྱད་པར་ཆེ། །དེ་ལྟ་
མོད་ཀྱི་དེ་བརྗོད་པར། །དབྱངས་ཅན་མས་ཀྱང་ནུས་མ་ཡིན།།ཞེས་གསུངས་པ་ལྟར་རོ།།
ཉམས་དང་འགྱུར་བའི་རོ་བཅུད་སྟོང་སྒེག་ཅིང༌། །སྙན་ངག་ལང་ཚོའི་འདུ་བྱེད་གསལ་
ལྡན་པ། །དཎྜི་མེ་ལོང་སྒྲིབ་བྲལ་དྭངས་པའི་གཞིར། །རྟག་པར་ཤར་བ་གང་གིས་སྒྲིབ་ཏུ་མེད། །འོན་
ཀྱང་འགའ་ཞིག་བློ་གྲོས་མིག་ལྡོངས་ཤིང༌། །ལ་ལ་མཁས་པའི་གཟིགས་པ་མཐོན་པོས་བསྒྲིབས །
ཕལ་ཆེར་མིང་ཙམ་ཐོས་པས་ཚིམ་འགྱུར་བས། །གཞུང་ལུགས་འདི་དག་ཉམས་ལ་ཤིན་ཏུ་ཉེ། །
འདིར་ནི་མཚུངས་མེད་པདྨ་དཀར་པོའི་ཞབས། །དབྱངས་ཅན་བདག་པོ་གང་དེས་ཉེར་བཟུང་བས། །
མེ་ལོང་གིས་ནི་ཆ་ཤས་ཇི་སྙེད་པ། །གསལ་བར་འཆར་འདི་ཁོ་བོའི་ཡིད་མེ་ལོང༌། །ཞེས་བར་སྐབས་
25

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཀྱི་ཚིགས་སུ་བཅད་པ་སྟེ། ལམ་རྣམས་པར་དབྱེ་བ་ལས་འཕྲོས་པའི་ལེགས་པར་བཤད་པའི་ཕུང་
པོའོ །
འདི་ཡང་། རིགས་ལྡན་ལྷའི་སྲས་པོ་ཨཱ་ཀ་ཙིནྟ་མ་ཎི་འཁོར་བཅས་ཀྱི་བློ་གྲོས་ཀྱི་བང་
མཛོད་གང་བར་འདོད་པའི་དབང་ལས། སྙོམས་ལས་འཛིན་པ་དཔལ་ལྡན་འཇམ་པའི་རྡོ་རྗེའི་བློ
མཚོ་ལས་སོ །།
26

༄༅། །སྙན་ངག་དགའ་སྟོན་གྱི་དཔལ་བཞུགས་སོ། །
ཟུར་མཁར་བློ་གྲོས་རྒྱལ་པོ
རྒྱ་གར་སྐད་དུ། ཀཱ་བྱ་ཨུཏ་པ་ཝ་ཤྲི། བོད་སྐད་དུ། སྙན་ངག་དགའ་སྟོན་གྱི་དཔལ།
བཅོམ་ལྡན་འདས་འཇིག་རྟེན་ཐམས་ཅད་ཀྱི་བླ་མ་ཐུབ་པའི་དབང་པོ་སྲས་དང་སློབ་མར་བཅས་པ་
རྣམས་ལ་གུས་པས་ཕྱག་འཚལ་ལོ། །འཇམ་པའི་དཔལ་ལ་ཕྱག་འཚལ་ལོ། །གང་ཞིག་སྙིང་རྗེའི་ཆུ་
གཏེར་གྱིས་རྒྱས་གཡོ་བ་མེད་པའི་ཆུ་འཛིན་ནི། །སྲིད་གསུམ་གདུག་པའི་གདུང་བྲལ་སླད་དུ་སྔོན་
མེད་ཆར་དག་བཀོད་མཛད་ཅིང༌། །ལུས་ཅན་མེད་དགེ་བའི་ཡལ་འདབ་གསར་བ་རྣམ་པར་རྒྱས་
མཛད་པ། །གཅིག་ཏུ་བསིལ་བའི་བདུད་རྩིའི་བཏུང་བ་སྟེར་མཛད་དེ་ལ་ཕྱག་འཚལ་ལོ། །གང་ཞིག་
ཤར་བས་གཞན་སྡེའི་པདྨོ་བ་མོ་བཞིན་དུ་ཡོངས་ཉམས་ཤིང་། །འདི་སར་ཕྱོགས་པའི་ཀུན་དའི་ཕྲེང་
་བཟང་བཞིན་རྒོད་པར་བྱེད། །བདེ་བའི་ཆ་མ
བ་འདབ་མ་བརྒྱང་བཞིན་རྒོད་པར་བྱེད། །བདེ་བའི་རྒྱ་མཚོ་མཚམས་ལས་འདའ་ཞིང་ལུས་ཅན་
གདུང་བ་འཕྲོག་བྱེད་པའི། རྫོགས་པའི་སངས་རྒྱས་ཟླ་བའི་དབང་ཞེས་ཡི་གེའི་གྲགས་འབར་དེ་ལ་
འདུད། །གང་གི་གྲགས་པ་རྒྱ་ཆེར་སྤྲོས་ཀྱང་ཁོར་ཡུག་རི་བོའི་ཕ་མཐར་ཐུགཡོན་ཏན་མཐའ་དག་
ཉིད་ལ་བསྡུས་ཀྱང་དོག་པ་མེད་པར་བར་གནས། །ཀུན་གྱི་སྤྱི་བོར་ཞབས་པད་བཀོད་ཀྱང་ཁེངས་
པ་རིང་དུ་སྤངས་གྱུར་པ། །བློ་གྲོས་བསྐྱེད་པས་བདག་བློ་རྒྱས་ཀྱང་བློ་གྲོས་བརྟན་པའི་ཞབས་ལ་
འདུད། །དེ་ཡི་མཁྱེན་པའི་ཉི་གཞོན་ལས་ནི་ལེགས་བཤད་དམར་བའི་ཕུན་ཚོགས་དགདྲི་མེད་
མཆོག་ཏུ་ཡངས་པ་བདག་བློའི་ཆུ་སྐྱེས་ལས་ནི་རེག་གྱུར་པས། །རྣམ་གྱུར་བརྒྱ་ཕྲག་ཆ་དག་བཀོད་
པའི་སྦྲང་རྩིའི་དོག་པ་གསར་པ་དག བློ་གསལ་བློ་གྲོས་སློབ་པར་འདོད་པ་རྐང་བ་དྲུག་པའི་དགའ་
27

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
སྟོན་བྱ།།སྙན་ངག་བསྟན་བཅོས་ཡང་དག་རབ་སྦྱར་བ།།འཕགས་པའི་ཡུལ་དུ་བཀྲ་བ་དུ་མ་བྱུང༌།།
བྱང་ཕྱོགས་འདི་ན་སྙན་ངག་སྦྱོར་བ་ལ། །ཕལ་ཆེར་མཚན་མོ་བཞིན་དུ་སྣང་བ་མེད། །སྙན་ངག་ལུས་
ཀྱེ་དཀྱིལ་འཁོར་རྒྱན་རྣམ་ཀྱིས། །འོད་སྟོང་ལྡན་པ་ནམ་མཁའི་ནོར་བུ་དེ། །བླ་མའི་དྲིན་ཐོབ་བདག་
བློའི་ཤིང་རྟ་ཡིས། །དྲངས་སྟེ་གངས་ཅན་ཁྱོན་འདི་གསལ་བར་བྱ། །གང་ཞིག་མཁས་པས་སྦྱར་བའི་
བསྟན་བཅོས་དག མེད་ན་ཀུན་ཏུ་རྨོངས་འགྱུར་ཕྱུགས་བཞིན་། །དེ་ཕྱིར་བསྟན་བཅོས་མིག་གིས་
ལེགས་བལྟས་ལ།།འབད་པས་སྙན་ངག་སྐྱོན་ཀུན་བསལ་བར་བྱ། །
གང་དུ་ཚུལ་དེ་དགོངས་ནས་དནྜི་ཡིས། །སྙན་ངག་དག་གི་ཡོན་ཏན་སྐྱོན་ཤེས་ཕྱིར། །སྒྲ་
དོན་རྒྱན་གྱིས་རྣམ་པར་བཀྲ་བ་ཡིས། །སྙན་ངག་གསལ་བའི་མེ་ལོང་ངེས་པར་སྦྱར། །དེ་ལ་སྙན་
ངག་གི་ནི་ལུས་དང་རྒྱན། །དང་པོ་ལུས་ནི་སྙན་ངག་མཁན་རྣམས་ཀྱིས །བརྗོད་པར་འདོད་པའི་
དོན་ཅན་ཚིག་གི་ཕྲེང༌། །དེ་ཡང་ཚིགས་བཅད་ལྷུག་པ་སྤེལ་མ་གསུམ། །ཚིགས་བཅད་དེ་ཡང་རྐང་
བཞི་ཅན་ཁོ་ན། །ལེའུས་བཅིངས་པ་སྙན་ངག་ཆེན་པོ་ཡིས། །མཚན་ཉིད་བརྗོད་དེ་ཤིས་བརྗོད་ཕྱག་
བྱ་དང༌། །དངོས་པོ་ངེས་པར་བསྟན་པའང་དེ་ཡི་སྒོ། །སྐྱེས་རབས་ལྟ་བུ་སྔོན་བྱུང་གཏམ་གྱུར་རམ། །
གཅིག་ཤོས་བསྟོད་པ་ཡོན་ཏན་ལ་བརྟེན་པ། །ཆོས་ནོར་འདོད་པ་ཐར་པའི་དབང་གྱུར་གང༌། །སྤྲོ་
དང་ནུས་སོགས་མཁས་ཤིང་ཡིད་འོང་འདྲེན། །གྲོང་ཁྱེར་རྒྱ་མཚོ་རི་དུས་ཉི་ཟླ་འཆར །སྐྱེད་ཚལ་ཆུ་
ཡི་རོལ་རྩེད་ཆང་འཐུང་དང༌། །དགའ་བའི་དགའ་སྟོན་མ་ཚོགས་བག་མ་དང༌། །གཞོན་ནུ་སྐྱེས་དང་
འཕེལ་བ་གྲོས་ཉ། །བགྲོད་དང་གཡུལ་དང་འདྲེན་པ་དར་བ་ཡིས། བསྔགས་པས་བརྒྱན་ཞིང་ཧ་
ཅང་མདོར་བསྡུས་མིན། །ཉམས་དང་མངོན་པར་སྤྲོ་བ་སོགས་ཀྱིས་གཏམས །ལེའུ་རྒྱ་ཆེ་མ་ཡིན་
བར་མར་གནས། །རྐང་པས་མ་བཅད་ཚིག་རྒྱན་ལྷུག་པ་ཡིན། །སྤེལ་མ་ཟློས་གར་སོགས་ཡིན་
གཞན་ན་རྒྱས།།དེ་རྣམས་རྒྱས་པར་འདིར་ནི་མི་སྤྲོ་སྟེ།།གང་ཉུང་ཞིང་གསལ་ལ་མོས་དོན་དུའོ །
གང་དུ་སྙན་ངག་མཛེས་པར་བྱེད་པ་ཡིས །ཆོས་རྣམས་རྒྱན་ཞེས་མཁས་རྣམས་རབ་ཏུ་
བརྗོད། །དེ་ཡི་སྦྱོར་བ་མ་ལུས་སུས་འཆད་ནུས །འོན་ཀྱང་ཇི་ལྟར་ནུས་བཞིན་འདིར་བཤད་བྱ། །
རང་བཞིན་བརྗོད་དང་དཔེ་དང་གཟུགས་ཅན་དང༌། །གསལ་བྱེད་བསྐོར་བ་འགོག་དང་དོན་གཞན་
28

སྙན་ངག་དགའ་སྟོན་གྱི་དཔལ།
བཀོད། །ལྡོག་པ་ཅན་དང་སྲིད་པ་བསྡུས་པ་བརྗོད། །ཕུལ་བྱུང་རབ་བཏགས་རྒྱུ་དང་ཕྲ་མོའི་རྒྱན། །
ཆ་དང་རིམ་པ་དགའ་དང་ཉམས་ལྡན་དང༌། །གཟི་བརྗིད་ཅན་དང་རྣམ་གྲངས་བརྗོད་པ་དང༌། །ཀུན་
ཏུ་ཕན་པ་རྒྱ་ཆེ་བསྙོན་དོར་དང༌། །སྦྱར་བ་ཅན་དང་ཁྱད་པར་བརྗོད་པ་དང་། །མཚུངས་པར་སྦྱོར་བ་
འགལ་དང་སྐབས་མིན་བསྟོད།།ཟོལ་བསྟོད་དང་ནི་ངེས་པར་བསྟན་པ་དང༌། །ལྷན་ཅིག་བརྗོད་དང་
ཡོངས་བརྗེས་ཤིས་པར་བརྗོད། །རབ་སྤེལ་དགོངས་པ་ཅན་རྣམས་ཚིག་རྒྱན་། །སྔོན་གྱི་ར་མ་ཤར་
མ་ལ་སོགས་དང༌། །དནྜིའང་དོན་རྒྱན་འདི་དག་ཉིད་དུ་འདོད། །
གང་ཞིག་དངོས་པོ་རྣམས་ཀྱི་རང་བཞིན་དང༌། །གནས་སྐབས་སྣ་ཚོགས་མངོན་པར་
གསལ་བར་བྱེད། །དེ་ལ་རིགས་དང་བྱ་བ་བརྗོད་པ་དང༌། །ཡོན་ཏན་རྫས་རྣམས་བརྗོད་པ་ཡིན་ཏེ་
དཔེར། །འདི་ནས་ལོ་ཀ་གཅིག་རིགས་བརྗོད་པའི་རྒྱན།དྲི་མ་མེད་པར་རྣམ་པར་དག་པའི་སྐུ། །ཀུན་གྱི་རྣ་བར་
སྙན་པའི་དབྱངས་གསུང་ཞིང༌། །ཉོན་མོངས་འཇོམས་སླད་བརྩོན་པའི་ཐུགས་མངའ་བའི །ཐུབ་
དབང་འདི་རྣམས་སུ་ཡི་སྙིང་སྡུག་མིན། །འདི་ནས་ལོ་ཀ་གཅིག་བྱ་བ་བརྗོད་པའི་།བསོད་ནམས་བརྟེན་ལ་
མཉེས་ཤིང་ལྡན་པའི་མཆོག མཚན་དཔེའི་དྲ་བ་བཀོད་པས་ཀུན་ཏུ་ལྷམ། །ལན་ལྟོས་མེད་པར་
གཅིག་ཏུ་ཕན་བྱེད་པས། །སྐྱེ་འགྲོའི་ཆགས་པ་བཅད་ཕྱིར་བརྩོན་པར་བྱེད། །འདི་ནསཤོ་ཀ་གཅིག་ཡོན་
ཏན་བརྗོད་པའི་རྒྱན།གསལ་བར་ཐུབ་པ་ཁྱོད་ཀྱི་ཚངས་པའི་དབྱངས། །གང་གི་རྣ་བའི་དབང་པོར་རེག་
གྱུར་པས། །མཆི་མིག་བཅས་ཤིང་སྤུ་ལོང་གཡོ་བ་དང༌། །བདེ་བས་བར་མཚམས་ཡངས་པ་ཉིད་དུ་
འགྱུར། །འདི་ནས་རྐང་པ་གསུམ་རྫས་བརྗོད་པའི་རྒྱན། ལུམྦུའི་ནགས་ནང་ལྷ་མོ་སྒྱུ་འཕྲུལ་ལས །འོད་ཁྱབ་
ལག་པའི་ཀ་ཤི་ལ་ལྟུང་བའི། །དོན་ཀུན་གྲུབ་པའི་གཞོན་ནུ་དེ་གསལ་གྱུར། །ཅེས་པ་རིགས་བྱ་ཡོན་
ཏན་རྫས་བརྗོད་པའོ །
གང་དུ་དངོས་གཉིས་མཚུངས་པ་སྒྲ་འམ་དོན། །འདྲ་ཆོས་འགའ་ཡིས་མཚུངས་པར་རྟོགས་
བྱེད་པ། །དཔེ་ཡི་རྒྱན་དུ་མཁས་པས་འདོད་དེ་དེའི། །སྤྲོས་པ་ནུས་བཞིན་བརྗོད་པ་བྱ་སྟེ་དཔེར། །
འདི་ནས་དཔེར་རྒྱན་སྟོན་པ་ལས་རྐང་པ་གཉིས་ཆོས་དཔེ་ཞེས་པའི་རྒྱན།བདུད་རྩིས་བརླན་པའི་ཐུབ་པ་ཁྱོད་ཀྱི་ཞལ། །
ཀུ་མུད་ཅན་བཞིན་རབ་རིབ་འཕྲོག་པར་བྱེད། །ཅེས་པ་ཆོས་དཔེའི་རྒྱན་ཏེ་དེ་གཉིས་ཀྱིས །
29

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
མཚུངས་ཆོས་རབ་རིབ་འཕྲོག་པ་དངོས་བསྟན་ཕྱིར། །འདི་ནས་རྐང་བ་གཉིས་དངོས་པོའི་དཔེ།ཐུབ་པ་ཁྱོད་
ཞལ་པདྨ་གཞོན་ནུ་བཞིན། །ཀུན་དའི་ཕྲེང་འདྲའི་ཐགས་བཟང་བཞི་བཅུའི་ཚེམས །ཅེས་པ་དངོས་
པོའི་དཔེ་སྟེ་པདྨ་སོགས །བརྗོད་ལས་མཚུངས་ཆོས་མཛེས་པ་གཅིག་རྟོགས་ཕྱིར། །འདི་ནས་རྐང་པ་
གཉིས་བཟློག་པའི་དཔེ ཐུབ་པའི་ཞལ་བཞིན་ཀུ་མུད་ཟླ་བ་གཉེན་འདི་ནི། །ཡོངས་སུ་རྫོགས་ཤིང་ཀུན་
དགའ་རྒྱས་པར་བྱེད། །ཅེས་པ་དཔེ་དང་དཔེ་ཆའི་གྲགས་ཟློག་ནས། །ཟླ་བ་དཔེ་ཅན་བྱས་ཕྱིར་ཟློག་
པའི་དཔེ། །འདི་ནས་རྐང་པ་གཉིས་ཕན་ཚུན་གྱི་དཔེ།ཐུབ་པ་ཁྱོད་ཀྱི་སྤྱན་བཞིན་ཨུཏྤལ་། །ཨུཏྤལ་བཞིན་དུ་
ཐུབ་པ་ཁྱོད་ཀྱི་སྤྱན །ཞེས་པ་ཨུཏྤལ་ཅན་དག་ཕན་ཚུན་དུ། །ཁྱད་འཕགས་མཛེས་པ་བརྗོད་འདི་
ཕན་ཚུན་དཔེ། །འདི་ནས་རྐང་པ་གཉིས་ངེས་པའི་དཔེ།ཁྱོད་སྐུ་གསེར་གྱི་ལྷུན་པོ་དང་མཚུངས་ཏེ། །དེ་ལས་
གཞན་ནི་འགའ་ཞིག་དང་ཡང་མིན། །ཞེས་པ་ཐུབ་སྐུ་མཚུངས་པ་གསེར་རི་ལས། །གཞན་པའི་
དངོས་པོ་བཟློག་ཕྱིར་ངེས་པའི་དཔེ། །འདི་ནས་རྐང་པ་ཕྱེད་གསུམ་མ་ངེས་པའི་དཔེ།རེ་ཞིག་ཐུབ་པ་ཁྱོད་
གསུངས་ཚངས་པ་ཡི། །དབྱངས་ཀྱི་རྗེས་འགྲོ་གཞན་ཡང་དེ་འདྲ་བ། །ཡོད་ན་དེ་བྱེད་འགྱུར་ཞེས་
དཔེ་གཅིག་ཏུ། །མ་ངེས་གཞན་ཡང་བསྟན་པ་ངེས་མེད་དཔེ། །འདི་ནས་རྐང་པ་གསུམ་བསྡུས་པའི་དཔེ།ཐུབ་
པ་ཁྱོད་ཐུགས་ཟབ་པ་ཁོ་ན་ཡིས །རྒྱ་མཚོའི་རྗེས་སུ་བྱེད་པ་མ་ཡིན་ཏེ། །བརྟན་ཞིང་དུས་ལས་
འདའ་བ་མིན་པས་ཀྱང་། །ཞེས་པ་འདི་འདྲ་བསྡུས་པའི་དཔེ་ཡང་ཡོད། །འདི་ནས་རྐང་པ་གསུམ་ཕུལ་བྱུང་གི་
དཔེ།ཐུབ་པ་ཁྱོད་ཞལ་ཉིད་ལ་རྒྱས་པ་མཐོང༌། །པདྨ་ཡུ་བ་དག་ལ་རྒྱས་པ་མཐོང༌། །འདི་ཉིད་ཁོ་ནས་
ཐ་དད་གཞན་མེད་ཅེས། །བྱ་བ་འུད་ཀྱིས་བརྗོད་པས་ཕུལ་བྱུང་དཔེ། །འདི་ནས་རྐང་པ་གསུམ་རབ་རྟོག་གི་དཔེ
ཐུབ་པའི་བསྟན་པའི་དཔལ་ནི་ང་ཉིད་ལ། །ཡོད་ཅེས་ཆུ་གཏེར་ཁེངས་པར་མི་རིགས་ཏེ། །གསེར་གྱི་
ས་འཛིན་ལ་ཡང་གནས་པས་སོ །ཞེས་པ་སྒྲོ་བཏགས་ཕྱིར་ན་རབ་རྟོག་དཔེ།འདི་ནས་རྐང་པ་གསུམ་དང་
ཚིག་འབྲུ་གཅིག་རྨད་བྱུང་གི་དཔེ།གསེར་གྱི་ལྷུན་པོ་བསོད་ནམས་བརྒྱ་པའི་མཚན། །སུམ་ཅུ་གཉིས་དང་དཔེ་
བྱད་བརྒྱད་ཅུ་ཡིས། །གསལ་བར་སྤྲོས་ན་ཐུབ་པའི་སྐུ་ཡི་དཔལ། །འཛིན་ཞེས་རྨད་བྱུང་གསལ་བྱེད་
རྨད་བྱུང་དཔེ། །འདི་ནས་རྐང་པ་གསུམ་རྨོངས་པའི་དཔེ།འདོད་དགུ་སྟེར་མཛད་ཐུབ་པ་དཔག་བསམ་ཤིང་། །
ཞེས་བཏགས་ཐུབ་པའི་དབང་པོ་བསམ་པ་ཡིས། །དཔག་བསམ་ཤིང་ལ་མངོན་པར་བཏུད་པར་གྱུར། །
30

སྙན་ངག་དགའ་སྟོན་གྱི་དཔལ།
ཅེས་པ་འདི་ནི་རྨོངས་པའི་དཔེ་རུ་དྲན། །འདི་ནས་རྐང་པ་གསུམ་ཐེ་ཚོམ་གྱི་དཔེ།གསེར་རི་ལས་ནི་གསེར་འོད་
འཕྲོའམ་། །ཁྱོད་སྐུ་ལས་ཀྱང་འོད་སྟོང་འཕྲོ་འམ་ཅི །ཕྱོགས་འདིས་སེམས་ནི་རྣམ་པར་བསླད་
པར་གྱུར །ཅེས་པ་ཐེ་ཚོམ་འཇུག་པས་ཐེ་ཚོམ་དཔེ། འདི་ནས་རྐང་པ་གསུམ་ངེས་པའི་དཔེ།པདྨོ་ཅན༼ཉི་མ།༽
ཕམ་བྱེད་པའི་འོད་ཟེར་འདི། །རྟ་བདུན༼ཉི་།༽འདྲེན་པས་འགོངས་པའི་ཟླ་བའི་མིན། །དེ་བས་ཐུབ་
པ་ཁྱོད་ཀྱི་འོད་ཉིད་དོ། །ཅེས་པ་ངེས་པས་དཔེར་རྟོགས་ངེས་པའི་དཔེ། །འདི་ནས་རྐང་པ་གསུམ་སྦྱར་དཔེ།
དོན་མཐུན་གྱིས་ནི་མཚོ་ལས་རྒལ་ཐོབ་དང༌། །འདོད་དགུས་འབྱོར་དང་བརྟན་པ་ཐོབ་གྱུར་པས། །
ཐུབ་པའི་དབང་པོ་ནོར་བུ་རིན་ཆེན་བཞིན། །ཞེས་པ་སྒྲ་དོན་སྦྱར་བས་སྦྱར་པའི་དཔེ། །འདི་ནས་རྐང་པ་
གཉིས་མཉམ་པའི་མཚུངས་པའི་དཔེ།གསེར་གྱི་རྩེ་༼རི་༽ཅན་འདི་ནི་ཐུབ་པ་བཞིན། །དམར་སེར་དྲ་བས་
གཡོགས་པ་འབར་ཞིང་གསལ། །ཅེས་པ་སྒྲ་མཚུངས་བརྗོད་བྱ་ཐ་དད་པའི། །སྒྲས་བརྗོད་ཕྱིར་ན་
མཉམ་པའི་མཚུངས་པའི་དཔེ། །འདི་ནས་རྐང་པ་གསུམ་སྨད་པའི་ཆོས།ཚྭ་ལྡན་སྦྲུལ་ངན་འགྲོགས་པའི་ཟླ་
བས་འཕེལ༼རྒྱ་མཚོ།༽ །དེ་ཉིད་ལས་ཀྱང་ཁྱོད་ཀྱིས་བསྟན་པ་ནི །མཚུངས་པ་ལ་ཡང་ཁྱད་པར་
བཅས་ཞེས་པ། །དཔེ་ལ་སྨད་པས་སྨད་པའི་དཔེར་འདོད་དོ། །འདི་ནས་རྐང་པ་གསུམ་བསྔགས་པའི་དཔེ།གྱེན་
དུ་འཕྱུར་བ་འདི་ནི་མི་གཡོ་ཞིང༌། །དབུས༼ནམ་མཁའ།༽ནས་གསལ་བ་མཆོག་ཏུ་རྒྱ་ཆེ་བ། །དེ་དག་ཉིད་
དང་རྣམ་འདུལ་ཁྱོད་ཉིད་མཚུངས། །ཞེས་པ་དཔེ་ལ་བསྔགས་པས་བསྔགས་པའི་དཔེ། །འདི་ནས་རྐང་
པ་གསུམ་བརྗོད་འདོད་ཀྱི་དཔེ ཡོན་ཏན་ལྡན་ནམ་སྐྱོན་གྱིས་བསྒོས་གྱུར་ཀྱང༌། །ཆུ་སྲིན༼རྒྱ་མཚོ།༽བདག་པོ་
ཁྱོད་ཀྱི་བསྟན་པ་དང་། །མཚུངས་པར་གྱུར་ཅེས་བརྗོད་པར་འདོད་པ་ཡོད། །ཅེས་པ་བརྗོད་འདོད་
ཀྱིས་གསལ་བརྗོད་འདོད་དཔེ། །འདི་ནས་རྐང་པ་གསུམ་འགལ་བའི་དཔེ།གསེར༼ཚངས་པ།༽གྱི་མངལ་དང་མ་
གྷ༼བརྒྱ་བྱིན།༽ལས་སྐྱེས་དང༌། །མཚུངས་མེད་ཐུབ་པ་དཔལ་སྡུག་ཁྱོད་ཀྱི་སྐུ། །ཕན་ཚུན་དུ་ནི་རྣམ་པ་
འགལ་ཞེས་པ། །འགལ་བ་བརྗོད་པས་མཚུངས་གསལ་འགལ་བའི་དཔེ། །འདི་ནས་རྐང་པ་གསུམ་དགག་
པའི་དཔེ།མཚན་དཔེ་མེད་ཅིང་ལེགས་གསུངས་སྒོ་ཡི་སྟོང་། །འཇིག་རྟེན་རྣམ་པར་འདུལ་བས་དམན་
གྱུར་པ། །གསེར་གྱི་ལྷུན་པོས་ཁྱོད་ལ་འགོངས་མ་ཡིན། །ཞེས་པ་བཀག་པས་མཚུངས་གསལ་
དགག་པའི་དཔེ། །འདི་ནས་རྐང་པ་ཕྱེད་དང་བཞི་བསྟོད་ཀྱི་དཔེ།བསམ་པའི་ཡུལ་ལས་འདས་པའི་སྟོབས་
31

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བཅུ་པ། །ཁྱོད་སྐུ་མཚན་དཔེས་སྤྲས་ཤིང་ལྷ་ཡི༼ནམ་མཁའ༽ལམ། །ཁྱབ༼ཉི་མ༽གསལ་སིམ༼ཟླ་བ༽བྱེད་
ཀྱིས་མཚན་དེ་ལྟ་ནའང༌། །མཚུངས་ཀྱི་ལྷག་པ་མིན་ཞེས་ངོ་བསྟོད་དཔེ །འདི་ནས་རྐང་པ་གསུམ་དེ་ཉིད་
བརྗོད་པའི་དཔེ།འདི་ནི་རྒྱལ་བའོ་འོད་ནོར་ཅན་མ་ཡིན། །འདི་དག་ཚ་ཟེར་མ་ཡིན་བདེ་གཤེགས་ཀྱི། །
སྲིད་གསུམ་གདུང་སེལ་སྒྲོན་མ་གཅིག་པུའོ། །ཅེས་པ་དེ་ཉིད་བརྗོད་པའི་དཔེ་ཞེས་རིགས། །འདི་ནས་
རྐང་པ་ཕྱེད་དང་བཞི་ཐུན་མོང་མིན་པའི་དཔེ། ཆུ་སྐྱེས་མངལ་༼ཚངས་པ༽ལྡན་གནས་བདག་༼བརྒྱ་བྱིན༽འཆི་ལས་
༼དབང་ཕྱུག༽རྒྱལ། །རྟ་ལྗང༼ཉི་མ༽བདུད་རྩིའི་འོད༼ཟླ་བ༽ཅན་ལ་སོགས་ལས། །རྣམ་པར་འགོངས་ཤིང་
དཔེ་མེད་གཅིག་པུའི་སྐུ། །ཉིད་དང་མཚུངས་ཞེས་ཐུན་མོང་མིན་པའི་དཔེ། །འདི་ནས་རྐང་པ་གསུམ་འབྱུང་
མིན་གྱི་དཔེ།འཇིག་རྟེན་ཁམས་ཀྱི་སྣང་བྱེད་ཚོགས་རྣམས་ཀུན། །གཅིག་ཏུ་བསྡུས་བཞིན་སྐུ་ཡི་འོད་
ཟེར་དག ཆེས་ཆེར་གསལ་ཞིང་འབར་ལ་མཛེས་པ་ལགས །ཞེས་པ་བྱུང་བ་མིན་པའི་དཔེ་ཞེས་
དྲན། །འདི་ནས་རྐང་པ་གསུམ་སྲིད་མིན་གྱི་དཔེ།མ་ལ་ཡ་ཡི་ནགས་ལས་དྲི་ངན་དང་། །འདབ་བརྒྱ་པ་ལས་
སྐྱོན་མང་ཇི་བཞིན་དུ །ཐུབ་པ་ཁྱོད་ལས་ཉེས་པ་ཕྲ་མོ་འགའ །ཞེས་པ་འདི་ནི་སྲིད་པ་མིན་པའི་
དཔེ། །འདི་ནས་རྐང་པ་གཉིས་མང་པའི་དཔེ།ཐུབ་པ་ཁྱོད་ཀྱི་ཞབས་སེན་མཛེས་པའི་ཕྲེང༌། །ཆུ་སྐྱེས་ཉི་གཞོན་
བྱི་རུ་ལྟར་དམར་གསལ། །ཅེས་པ་དཔེ་གཅིག་གིས་ནི་དེ་རྟོགས་ཀྱང༌། །དམར་བ་ཁྱད་འཕགས་
གསལ་བྱེད་མང་བའི་དཔེ། །འདི་ནས་རྐང་པ་གསུམ་རྣམ་འགྱུར་གྱི་དཔེ།རྒྱལ་བ་ཁྱོད་ཀྱི་ཕུན་ཚོགས་མཛེས་སྐུ་
འདི། །ཐུབ་དབང་ཀུན་གྱི་མཛེས་པ་ཕྱུང་བ་བཞིན། །འདབ་བརྒྱའི་དཀྱིལ་འཁོར་དབུས་ན་སྟོན་པ་
བཞིན །ཞེས་པ་རྣམ་འགྱུར་དཔེ་ཞེས་མཁས་རྣམས་འདོད། །འདི་ནས་རྐང་པ་ཕྱེད་དང་བཞི་ཕྲེང་བའི་དཔེ།
དཔག་བསམ་རྐང་འཐུང་ལ་ནི་འདོད་རྒུས་བཞིན། །དཔག་བསམ་གྱིས་ནི་ལྷ་བཞིན་ལྷ་ཡིས་ནི །
གནས་བཟང་བཞིན་ནོ་ཚད་མེད་ཡོན་ཏན་གྱིས། །ཁྱོད་ལ་དཔལ་འཛིན་ནོ་ཞེས་ཕྲེང་བའི་དཔེ། །འདི་
ནས་ཤོ་ཀ་གཅིག་ནི་ངག་གཉིས་ཉེ་བར་འཇལ་བའི་དཔེ།ཁྱོད་ཀྱི་མཛེས་པའི་བླ་གོས་རབ་སྐྱེད་ཅིང༌། །ཚད་
མེད་འོད་ཟེར་ཚོགས་ཀྱིས་རབ་འབར་བ། །ཁྱབ༼ཉི་མ༽གསལ་དམར་སེར་མདངས་རབ་གཡོ་བ་ནི། །
འོད་བརྒྱའི་ཟེར་མ་བཞིན་དུ་རབ་ཏུ་གསལ། །འདི་ནསཤོ་ལོ་ཀ་གཅིག་ངག་དོན་དུ་མ་ཉེ་བར་འཇལ་བའི་དཔེ།ཡལ་
འདབ་ཅན་བཞིན་ཐུབ་པ་དེ་ཡི་སྐུ། །ཡལ་འདབ་བཞིན་དུ་དམ་པའི་གྲིབ་བསིལ་ཅན། །མངོན་པར་
32

སྙན་ངག་དགའ་སྟོན་གྱི་དཔལ།
འདོད་པས་བཞིན་དུ་བདག་གིས་ནི། །འབྲས་བུ་ཕུན་ཚོགས་ཡང་ཡང་སྤྱད་པར་བྱས། །ཞེས་པ་ཚིག་
དོན་ཙམ་གྱིས་མ་ཡིན་པར། །ངག་དོན་བྱ་བ་བྱེད་ཅན་འབྲེལ་ཉིད་ཀྱིས། །ངག་དོན་ཉེར་འཇལ་
མཚུངས་བརྗོད་ངག་དོན་དཔེ། །དེ་ལ་སྔ་མ་གཅིག་ཡོད་ཕྱི་དུ་མའོ། །འདི་ནསཤོ་ལོ་ཀ་གཅིག་ཟླ་བོ་དངོས་པོའི་
དཔེ།ནོར་འཛིན་འདིར་འཁྲུངས་བཀོད་པ་ཇི་ཙམ་པར། །ཁྱོད་ལྟ་ལེགས་བྱས་གཞན་པ་སུ་ཞིག་ཡོད། །
ཚོན་གྱིས་གསལ་བའི་འདབ་ཡངས་ཨུ་དུམ་ཝར། །དྲི་བཟང་རྒྱ་ཆེ་གཅིག་པུ་ཉིད་དུ་ཟད། །ཅེས་པ་
དངོས་པོ་རྒྱལ་བ་ཉིད་བཀོད་ནས། །དེ་ཡི་ཆོས་མཐུན་ཨུ་དུམ་ཝར་བཀོད་པས །དེ་ཉིད་མཉམ་པ་
ཉིད་དུ་རྟོགས་པ་ནི། །ཟླ་བོའི་དངོས་པོ་དཔེ་ཞེས་མཁས་རྣམས་འདོད། །འདི་ནས་ལོ་ཀ་གཅིག་མཚུངས་སྦྱོར་
གྱི་དཔེ།བླ་མེད་གསལ་བས་ཕྱི་ཡི་དངོས་ཀུན་དང༌། །ཁྱོད་ནི་ནང་གི་དངོས་ཀུན་གསལ་བར་བྱེད།།དེ་
ཡིས་པདྨོ་ཅན་གྱི་པདྨ་དང༌། །ཁྱོད་ཀྱིས་དྲི་མེད་དགེ་བ་རྒྱས་པར་བྱེད། །ཅེས་པ་ལྷག་པས་དམན་པ་
བྱ་བ་ཡིས །ཆོ་ག་གསལ་བ་ལ་སོགས་གཅིག་ཉིད་ལ། །བསྡུས་ཤིང་མཚུངས་པར་བྱས་ནས་གང་
སྨྲ་བ། །དེ་ནི་མཚུངས་པ་སྦྱོར་བའི་དཔེ་རུ་བཤད། །འདི་ནས་ཤོ་ལོ་ཀ་གཅིག་ངོ་བོ་ཅན་གྱི་རྒྱན།ལེགས་བྱས་མེ་
ཏོག་གིས་གཏམས་༼ལྗོན་ཤིང༌།༽ས་སྐྱེས་དང༌། །བདུད་རྩི་ཀུན་ཏུ་བས་ཟླ་བ་དང༌། །འདོད་དགུ་སྩོལ་
བས་དཔག་བསམ་རྐང༼ཤིང་༽འཐུང་གི། རྗེས་སུ་བྱེད་ཅེས་རྒྱུ་ཡི་དཔེར་རྟོགས་བྱ། །དཔེ་དང་དཔེ་
ཅན་དག་གི་ཐ་དད་དགསྣང་བ་བཀག་ཅིང་གཅིག་སྒྲོ་བཏགས་ནས། །དཔེ་ཡི་རྒྱན་ཉིད་ངོ་བོ་ཅན་
གྱི་བརྒྱན། །ཡིན་པར་འདོད་དེ་སྦྱོར་བ་དཔེར་བརྗོད་བྱས། །འདི་ནས་གཟུགས་ཅན་གྱི་རྒྱན་ཡིན། ཞབས་
སེན༼འདི་ནས་ལོ་ཀ་གཅིག་མཐའ་དག་གི་གཟུགས་ཅན༽མཛེས་པའི་པདྨ་རབ་རྒྱས་ཤིང༌། སེན་མོ་དམར་བའི་
འོད་ཀྱིས་གེ་སར་ཅན། །ཐུབ་པ་ཁྱོད་ཞབས་དྲི་མེད་ཆུ་སྐྱེས་ནི། །ལྷ་མཆོག་རྣམས་ཀྱི་སྤྱི་བོར་དཔལ་
ཡོན་བཀོད། །ཅེས་པ་ཞབས་སེན་ལ་སོགས་འདབ་སོགས་དང༌། །ཞབས་ནི་ཆུ་སྐྱེས་ཉིད་བྱས་གཟུང་
འོས་པའི །གནས་སུ་བཀོད་པས་ཡན་ལག་ཡན་ལག་ཅན། །གཉིས་ཀ་བཀོད་ཕྱིར་མཐའ་དག་
གཟུགས་ཅན་། །འདི་ནས་རྐང་པ་གསུམ་ཆ་ཤས་གྱི་གཟུགས་ཅན། ཐུབ་པ་ཁྱོད་ཞབས་སོར་མོ་ཀུ་མུད་ཅན། །
ཞབས་སེན་བདུད་རྩིའི་འོད་དཀར་ཆེར་གསལ་བའི། །ཞབས་མཐིལ་དམར་བའི་ནམ་མཁའ་བཀོད་
པ་མཛེས །ཞེས་པ་ཆ་ཤས་གཟུགས་ཅན་ཞེས་པར་འདོད། །འདི་ནས་རྐང་པ་གཉིས་ཆ་ཤས་ཅན་གཟུགས་ཅན།
33

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཁྱོད་སྐུ་ལྷུན་པོ་མཚན་དཔེའི་རབ་བཀྲ་ཞིང༌། །ཀུན་ལ་ཕན་བདེ་སྤྲོ་བར་བགྱིད་པ་ལགས། །ཅེས་པ་
མཛེས་སྐུ་ལྷུན་པོར་རབ་བཀོད་ཅིང་། །ཡན་ལག་མ་བཀོད་ཆ་ཤས་ཅན་གཟུགས་ཅན། །མཁྱེན་པས་
ཤེས་བྱ་ཀུན་ལ་དབང་བསྒྱུར་ཞིང༌། །འདི་ནསཤོ་ལོ་ཀ་གཅིག་ཡན་ལག་གཅིག་གི་གཟུགས་ཅན།བརྩེ་བའི་སྟོབས་
ཀྱིས་གདུལ་བྱ་འདྲེན་མཛད་པ། །ཞལ་གྱི་ཟླ་བས་བདུད་རྩིའི་འོད་སྤྲོ་བའི། །འདི་ན་ཐུབ་པའི་དབང་
པོའི་སྐུ་འདི་གསལ། །ཞེས་པ་ཞལ་རས་ཁོ་ན་གཟུགས་བཀོད་པས། །ཡན་ལག་གཅིག་གི་གཟུགས་
ཅན་ཡིན་ཏེ་གཞན། །འདི་ནས་ཡན་ལག་དུ་མའི་གཟུགས་ཅན་ཡོད་པར་བསྟན།གཉིས་དང་གསུམ་སོགས་ཇི་ལྟར་
སྲིད་པ་ཡི །ཡན་ལག་རྣམས་ཀྱང་ཕྱོགས་འདིས་རྟོགས་པར་བྱ། །འདི་ནས་རྐང་པ་གསུམ་ལྡན་པའི་གཟུགས་
ཅན འཛུམ་པའི་རི་བོང་ལེགས་རོལ་གར་ལྡན་ཞིང༌། །བདུད་རྩིའི་འོད་ཀྱིས་ཀུན་དགའ་རྒྱས་བྱེད་
པའི། །ཟླ་བའི་དཀྱིལ་འཁོར་ལེགས་བཟང་ཐུབ་པའི་ཞབས། །ཟླ་བར་རི་དྭགས་འགྲོགས་པས་ལྡན་
གཟུགས་ཅན། །འདི་ནས་རྐང་པ་གཉིས་ལྡན་མིན་གྱི་གཟུགས་ཅན།ཀུན་དགའ་བསྐྱེད་པའི་ཁྱོད་ཞལ་ཟླ་བ་
འདིས། །ལེགས་བཤད་འོད་སྟོང་སྤྲོ་བར་བགྱིད་པ་ལགས། །ཅེས་པ་ཉི་འོད་ཟླ་བར་མི་ལྡན་པས། །
ལྡན་མིན་ཤེས་པའི་ངོ་བོ་ཅན་ཡིན་། །འདི་ནས་ལོ་ཀ་གཅིག་མི་མཉམ་པའི་གཟུགས་ཅན། སྲིད་གསུམ་ཀུན་
གྱིས་བདེ་བའི་དཔལ་གཅིག་པུ། །བྱམས་པའི་ཞལ་གྱིས་འཛུམ་རོལ་ཆ་ལྡན་པ། །པད་མའི་སྤྱན་
གྱིས་ཀུན་ལ་འཇམ་པར་གཟིགས །བརྟན་ལྡན་ཁྱོད་སྐུ་ས་སྲུངས་གཅིག་པུ་ལགས །ཅེས་པ་ཡན་
ལག་ཅན་སྐུ་གཟུགས་བྱས་ཤིང༌། །ཡན་ལག་ཞལ་རས་གཟུགས་སུ་མ་བྱས་། །སྤྱན་ནི་པདྨའི་
གཟུགས་སུ་བཀོད་པ་ལ། །བརྟེན་པས་མི་མཉམ་ཞེས་པའི་གཟུགས་ཅན་ནོ། །འདི་ནསཤོ་ལོ་ཀ་གཅིག་ཁྱད་
པར་གཟུགས་ཅན འོད་རབ་སྤྲོ་བ་ཁྱོད་ཞབས་ཉི་མ་ཡི། །རྡུལ་དམར་གྱིས་བཏགས་མགོ་ཡི་པདྨ་
དཀར། །རང་ཉིད་འཇིགས་བྲལ་དགེ་བའི་སླད་དུ་ནི། །སྐྱེས་བུ་མཐུ་ལྡན་བདག་ཉིད་དཔལ་དང་
ལྡན། །གང་ཞིག་སྐྱེས་བུའི་ཁྱད་པར་ཐུབ་དབང་གི། །ཞབས་ཀྱི་ཉི་རྡུལ་གྱིས་བཏགས་དཔལ་ལྡན་
པ།།ཚོགས་པའི་རྣམ་པ་དེ་འདྲ་པདྨ་ཞེས། །མགོ་ལ་བཀོད་པས་ཁྱད་པར་དང་བཅས་གཟུགས། །འདི་
ནས་ལོ་ཀ་གཅིག་འགལ་བའི་གཟུགས་ཅན།ཀུ་མུད་ད་རྣམས་འཛུམ་པར་མི་བྱེད་ཅིང་། །ཀུན་ཏུ་འཁོར་བའི་
ངལ་བ་སྤངས་གྱུར་པ། །ཁྱོད་སྐུའི་ཉིན་བྱེད་གསལ་བར་ཤར་བ་ཡིས། །ཕྱི་རྒོལ་མུན་པ་སྟུག་པོར་
34

སྙན་ངག་དགའ་སྟོན་གྱི་དཔལ།
བྱེད་པ་ཅི། །ཀུན་ད་ཟུམ་དང་གླིང་བཞི་བསྐོར་བ་དག ཉི་མའི་བྱ་བ་བྱ་བ་མིན་བསྟན་ནས། །མུན་པ་
བསྐྱེད་པ་བྱ་བར་བསྟན་པའི་ཕྱིར། །ཚིག་སྦྱོར་འདི་འདྲ་འགལ་བའི་གཟུགས་ཅན་ནོ། །འདི་ནས་ལོ་ཀ་
གཅིག་རྒྱུའི་གཟུགས་ཅན།འོད་རབ་སྤྲོ་བ་ཉིད་ཀྱིས་ཉི་མ་དང༌། །འགྲོ་བ་དགའ་བར་བྱེད་པས་ཟླ་བ་དང༌། །
ཤེས་བྱ་ཀུན་ལ་ཐོགས་མེད་རབ་བརྩེ་བས །གསེར་ཐུབ་གཟུགས་མཆོག་འདི་ཡིས་རྣམ་པར་
འཛིན། །ཞེས་པ་འདི་ནི་རྒྱུ་ཡི་གཟུགས་ཅན་ཏེ།འདི་ནས་རྐང་པ་གཉིས་སྦྱར་བའི་གཟུགས་ཅན།བརྟན་ལྡན་ཁྱོད་
སྐུ་ལྷུན་པོའི་དབང་པོ་འདི། །བདུད་རྩི་འཐུང་བ་རྣམས་ཀྱིས་བསྟེན་བྱ་ཡིན །ཞེས་པ་སྦྱར་བའི་
གཟུགས་ཅན་ཡིན་པར་འདོད། །འདི་ནསཤོ་ལོ་ཀ་གཅིག་དཔེའི་གཟུགས་ཅན།བདུད་རྩིའི་འོད་ཀྱིས་ཀུན་ནས་
གཡོགས་པ་ཡི། །ཁྱོད་སྐུ་རི་བོང་འཛིན་པའི་དཀྱིལ་འཁོར་འདིས། །བདུད་རྩི་མི་ཟད་ཕྱོགས་ཀུན་
རབ་སྤྲོ་བའི། །རི་བོང་ཅན་འདི་རབ་ཏུ་སྐྱེད་པར་བྱས། །འདི་ནསཤོ་ལོ་ཀ་གཅིག་བཟློག་པ་ཅན་གྱི་གཟུགས་ཅན།
བཅུད་ལྡན་༼ལྷགྱིས་ནི་བདུད་རྩིའི་གཏེར་དེ་དང་། །བདག་གི་ཁྱོད་གསུངས་བདུད་རྩིའི་གཏེར་དེ་
སྤྱད། །འདི་ནི་ཆ་ཤས་ཀྱིས་ཀྱང་འཛད་འགྱུར་ལ། །དཀྱིལ་འཁོར་རྫོགས་པ་འདི་ལ་བྲི་བ་མེད། །
ཅེས་པ་སྔ་མ་ཆོས་མཐུན་སྦྱར་བ་ཡིས །རྐྱངས་༼མཚུངས་པར་པར་བྱེད་ཅེས་དཔེ་ཡི་གཟུགས་ཅན་
ཡིན། །ཕྱི་མ་ཆོས་མི་མཐུན་པ་མཐོང་བ་ཡིས། །འབྱེད་བྱེད་ལྡོག་པ་ཅན་གྱིས་གཟུགས་ཅན་ནོ། །འདི་
ནས་རྐང་པ་གསུམ་འགོག་པའི་གཟུགས་ཅན།ཚད་མེད་ཐུགས་རྗེའི་འོད་སྟོང་ལྡན་པ་ཡིས །གཞན་སྡེའི་པདྨོ་
ཟུམ་པར་བྱེད་པས་ན། །འོད་སྟོང་ལྡན་པ་ཡང་དག་ཉིད་མ་ཡིན།།ཞེས་པ་འགོག་པའི་གཟུགས་ཅན་
ཡིན་པར་འདོད། །འདི་ནས་རྐང་པ་གསུམ་མཉམ་འཇོག་གཟུགས་ཅན།ཆགས་མེད་ཁྱོད་ཀྱི་ཟླ་ཞལ་རྫོགས་པ་
འདིས། །ཆགས་ཤིང་གདུང་བའི་སྐྱོན་མང་རབ་སྦྱར་བ། །སྐལ་བ་ཞན་པ་བདག་རང་ཉིད་ཀྱིས་སྐྱོན། །
ཞེས་པ་མཉམ་འཇོག་གཟུགས་ཅན་ཡིན་པར་དྲན། །འདི་ནས་རྐང་པ་གསུམ་གཟུགས་ཅན་གྱི་གཟུགས་ཅན ཁྱོད་
སྐུ་ཉིན་བྱེད་པདྨོའི་ནགས་ནང་དུ། །གསུང་གི་འོད་ཟེར་འཁྲི་ཤིང་གསར་པ་ནི། །ཕུན་ཚོགས་འབྲས་
བུ་དག་དང་ཡང་དག་འགྲོགས། །ཞེས་པ་ཡིད་འོང་གཟུགས་ཅན་གྱི་གཟུགས་ཅན། །འདི་ནས་ལོ་ཀ་
གཅིག་བསྙོན་དོར་གྱི་གཟུགས་ཅན།འདི་ནི་ཁྱོད་སྐུ་མ་ལགས་ལྷུན་པོ་ལགས། །འདི་ནི་བླ་གོས་མ་ལགས་
གསེར་འོད་ལགས། །འདི་དག་མཚན་དཔེ་མ་ཡིན་ལྷ་རྣམས་ལགས། །མཁས་ནང་མ་ཡིན་ཆུ་གཏེར་
35

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
དབུས་སུ་ལགས། །ཞེས་པ་སྐུ་ལ་སོགས་པ་རབ་བཟློག་ནས། །ལྷུན་པོའི་དབང་པོའི་གཟུགས་སུ་
བཀོད་བྱས་པས །ཡོན་ཏན་གསར་པ་མཛེས་པ་རབ་སྟེར་། །དེ་ཉིད་བསྙོན་དོར་ཞེས་པའི་
གཟུགས་ཅན་ནོ། །དཔེ་བྱ་དང་ནི་དཔེ་དག་ལས་འཛིན་པའི །ཁྱད་པར་གྱིས་ནི་ཚིག་བསྡུད་ཀྱིས་
གཞི་མཐུན། །བྱས་པ་བསྡུས་པའི་གཟུགས་ཅན་ཡིན་ཏེ་དེའི། །འདི་རྣམས་ཀྱིས་བསྡུས་པའི་གཟུགས་ཅན་དང་
བསྡུས་ཤིང་མ་བསྡུས་པ་ལ་སོགས་ཇི་ལྟ་བ་མི་འབྱུང་བར་བསྟན།དཔེར་བརྗོད་ཇི་བཞིན་བོད་ལ་མི་གསལ་ཞིང་། །
གཞན་ཡང་མ་བསྡུས་བསྡུས་ཤིང་མ་བསྡུས་པའི། །གཟུགས་ཅན་གཉིས་ཀྱང་ཚིག་སྡུད་ཡོད་མེད་
ཡིན། །དཔེར་ན་ལེགས་སྦྱར་སྐད་ལ་དེ་གསལ་གྱིས། །བོད་ལ་ཚིག་སྡུད་མི་གསལ་དཔེར་མ་བརྗོད། །
དེ་ལྟར་གཟུགས་ཅན་རྒྱན་དང་དཔེར་རྒྱན་གྱིས །དབྱེ་བ་རྟོག་ཙམ་གྱིས་འཇུག་ཐུག་མེད་ཕྱིར། །
རྣམ་རྟོག་ཀུན་ཁྱབ་སྤྱི་ཡི་མཚན་ཉིད་ལྡན། །ཕྱོགས་ཙམ་བསྟན་པས་གཞན་ཡང་རྟོགས་པར་བྱ། །
གང་ཞིག་རིགས་དང་བྱ་བ་ཡོན་ཏན་རྫས། །རྗོད་བྱེད་ངག་གི་ཐོག་མ་བར་དང་མཐར། །གནས་པས་
གལ་ཏེ་ངག་ཀུན་གསལ་བྱེད་ན། །གསལ་བྱེད་རྒྱན་དུ་མཁས་པ་རྣམས་འདོད་དཔེར། །འདི་ནས་རྐང་པ་
གསུམ་ཐོག་མའི་གསལ་བྱེད་རིགས་བརྗོད་པ ཐུབ་པ་རབ་མང་དཀའ་བ་བསགས་པ་ཡིས །བརྟུལ་ཞུགས་མི་
ལྡན་རྣམས་ཀྱི་ཡིད་དག་དང༌། །ཉེས་པས་སྐྱེ་མེད་རྣམས་ཀྱང་རྟོགས་པར་བྱེད། །ཅེས་པ་ཐོག་མའི་
རིགས་བརྗོད་གསལ་བྱེད་དོ། །འདི་ནས་རྐང་པ་གསུམ་གྱིས་ཐོག་མའི་གསལ་བྱེད་བྱ་བ་བརྗོད་པ། འཕྲོའོ་པདྨའི་
ནགས་སུ་རྟ་ལྗང་ཅན། །ལྷ་ཡི་མལ་དུ་སྤྲིན་གྱིས་ཕྲེང་བ་སྟེ། །ཕྱོགས་རྣམས་ཀུན་ཏུ་ཁྱོད་ཀྱིས་གྲགས་
པ་དཀར། །ཅེས་པ་ཐོག་མའི་བྱ་བརྗོད་གསལ་བྱེད་དོ། །འདི་ནས་རྐང་པ་གསུམ་གྱིས་ཐོག་མའི་གསལ་བྱེད་ཡོན་
ཏན་བརྗོད་པམདངས་རབ་གསལ་ལོ་ཕྱོགས་ཀུན་ཉི་མ་དང༌།།ཁོར་ཡུག་རི་བོའི་ཁོངས་སུ་ཁྱོད་གྲགས་
ཀྱིས །ཁྱོད་ཀྱི་སྐུ་ལ་དྲི་མེད་མཛེས་པའི་ཞལ །ཞེས་པ་ཡོན་ཏན་བརྗོད་པའི་གསལ་བྱེད་། །འདི་
ནས་རྐང་པ་གསུམ་གྱི་ཐོག་མའི་གསལ་བྱེད་རྫས་བརྗོད་པ།ཐམས་ཅད་སྒྲོལ་བ་སྙིང་སྟོབས་རྒྱ་ཆེ་བས། །གཏོང་བའི་
དཀར་བའི་དཔལ་གྱི་རྣ་རྒྱན་དང༌། །གྲགས་སྙན་དཀར་བའི་མེ་ཏོག་ཀུན་དུ་གཏོར །ཞེས་པ་རྫས་
བརྗོད་ཐོག་མའི་གསལ་བྱེད་། །འདི་ནས་ལོ་ཀ་གཅིག་གིས་བར་གྱིས་གསལ་བྱེད་བསྟན་ཏེ་སེམས་ཅན་ཆེན་པོ་ཁྱོད་ཅེས་
པའི་ཚིག་གིས་།བསོད་ནམས་ཟོང་གིས་ཉེ་བར་བསྒྲུབས་པ་གང༌། །གཏོང་ལ་དགའོ་སེམས་ཅན་ཆེན་
36

སྙན་ངག་དགའ་སྟོན་གྱི་དཔལ།
པོ་ཁྱོད། །རབ་ཏུ་བསྡམ་པའི་སྙིང་རབ་འདར་ལྡན་པ།།སློང་པོའང་ཐོ་ཅོ་སྙམ་དུ་ཁྱོད་ལ་འཕྱང༌། །འདི
ནས་ལོ་ཀ་གཅིག་གིས་ཐ་མའི་གསལ་བྱེད་བསྟན་ཏེ་མེ་ཏོག་གཞུ་ཅན་བདུད་ཀྱིས་དཔུང་ལ་ཞེས་པའི་ཚིག་གིས་སོ།། བྱམས་པའི་
འཛུམ་ཞལ་གྱིས་ཀྱང་གདུང་པ་དང༌། །བདུད་རྩིའི་གསུངས་རྒྱན་གྱིས་ཀྱང་བསྲེག་ཟ་དང༌། །སྙིང་
རྗེའི་ཆུ་རྒྱས་སྤྱན་གྱིས་མཚོན་ཆ་རུ །མེ་ཏོག་གཞུ་ཅན་དཔུང་དང་བཅས་ལ་འགྱུར །ཅེས་པ་སྔ་མ་
བར་གྱིས་གསལ་བྱེད་དེ །ཕྱི་མ་ཐ་མའི་གསལ་བྱེད་དག་ཏུ་འདོད། །གཞན་ཡང་རིམ་བཞིན་ཕྲེང་
བའི་གསལ་བྱེད་དང༌། །འགལ་དོན་དོན་གཅིག་སྦྱར་བའི་གསལ་བྱེད་དཔེར།།འདི་ནས་རྐང་པ་གསུམ་ཕྲེང་
བའི་གསལ་བྱེད།ཁྱོད་ཀྱི་རྒྱལ་བའི་བསྟན་པ་འཕེལ་བྱེད་དེ། །དེ་ཡི་བདེ་འགྲོ་དེས་ཀྱང་འགྲོ་བ་ཡི།།ཕུན་
ཚོགས་ཕན་བདེའི་ཀུ་མུད་ད་ཡི་ཚོགས། །ཞེས་པ་སྔ་མ་སྔ་མ་ལ་ལྟོས་པའོ །ཡོན་ཏན་བཟང་དོག་
པས་གཏམས་པ་ཡིས། །བརྩེ་བའི་ཚོན་མཛེས་འདབ་ལྡན་གཅིག་པུ་ཡིས། །དགའ་བ་གསར་པ་ལྷག་
པར་སྟེར་བར་བྱེད། །འདོད་པའི་དགའ་བ་དག་ནི་འཕྲོག་པར་བྱེད། །འདི་ནས་ལོ་ཀ་གཅིག་གིས་སྦྱར་བའི་
གསལ་བྱེད་བསྟན་ཏོ།ཁྱོད་ཀྱིས་རྒྱ་ཆེན་སྟོང་བའི་འོད་དཀར་འདིས། །མགོན་མེད་རྣམས་ཀྱི་དབུལ་བའི་
འཇིགས་པ་ཕྲོགས། །གྲགས་པ་ཁོར་ཡུག་རི་བོའི་ཕ་མཐར་འཛིན། །བསོད་ནམས་དྲི་བཟང་རྒྱ་ཆེའི་
ཀུན་ད་ལེན། །ས་སྲུང་༼ཐུབ་དབང་གླང་པོ་རི་བོང་གསུམ་ལ་འཇུག་རྒྱལ་པོ་ལའང་། །དཀར་བའི་འོད་ཆགས་མཐོ་
བའི་དཔལ། །བརྟན་ཞིང་ཀུ་མུད་ད་ཡི་མདངས་གསལ་བ།།གླང་པོ་མཆོག་དེ་གསུམ་རྩེན་ན་རྒྱུ་སྟེ།།
ཁྱོད་ནི་འགྲོ་བ་ཀུན་གྱིས་དབུས་ནའོ། །ཅེས་སོགས་གསལ་བྱེད་རྣམ་པ་འདི་དག་གིས། །འདི་ནས་
གསལ་བྱེད་ཀྱིས་རྒྱན་གཞན་ཡང་ཡོད་པར་བསྟན་ཏོལྷག་མ་རྣམས་ཀྱང་བློ་ཡིས་དཔག་པར་བྱ། །གསལ་བྱེད་
གནས་སུ་དོན་བསྐོར་ཚིག་བསྐོར་དང༌། །གཉིས་ཀ་བསྐོར་བའི་རྒྱན་གསུམ་འདོད་དེ་དཔེར། །འདི་ནས་
རྐང་པ་གསུམ་གྱིས་དོན་སྐོར་གྱི་རྒྱན་བསྟན་ནོ། །ཁྱོད་ཀྱི་ཡོན་ཏན་ཚད་མེད་རྣམ་པར་རྒྱས། །གྲགས་པའི་འོད་
དཀར་ཕྱོགས་བཅུར་རབ་ཏུ་གསལ། །འགྲོ་མང་ཕན་བདེའི་ཀུ་མུད་རབ་ཏུ་བྱེ། །ཞེས་པ་དོན་བསྐོར་
ཉིད་དུ་མཁས་རྣམས་འདོད། །འདི་ནས་ལོ་ཀ་གཅིག་གིས་ཚིག་བསྐོར་བསྟན་ཏོ།།བཅུ་གཉིས་བདག་པོ་༼ཉི་མ༽
དཀྱིལ་འཁོར་རྫོགས་པ་ཡིས །མཐའ་དག་ཕྱོགས་ཀྱིས་དངོས་ཀུན་གསལ་བར་བྱེད །ཁྱོད་ཀྱིས་
མཁྱེན་པའི་ཡེ་ཤེས་རྒྱ་ཆེ་བས། །ཤེས་བྱ་མ་ལུས་ཀུན་ཏུ་གསལ་བར་བྱེད། །འདི་ནས་རྐང་པ་ལྔས་ཚིག་དོན་
37

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གསུམ་ཀ་བསྐོར་བ་བསྟན་།།ཞི་བའི་བདུད་རྩིས་ཡོངས་སུ་བྲན་གྱུར་པ། །ཁྱོད་ནི་རང་གི་བདེ་ལ་མི་བརྩེ་
ཞིང༌། །ཁྱོད་ཀྱི་གསུངས་དང་མཐུན་པར་སྒྲུབ་པ་དེའང་། །ཇི་སྲིད་མངོན་པར་བདེ་ལ་བརྩེ་མི་བྱེད། །
ཚུལ་གང་རུང་བས་དགག་པ་མེད་མ་འགྲོ། །ཞེས་སོགས་བརྗོད་པར་བྱེད་པའི་མཚན་ཉིད་ཅན། །འདི་
ནས་འགོག་རྒྱན་བསྟན་ཏོ།།དགག་བྱ་འདས་མ་འོངས་དང་ད་ལྟར་གྱི། །བྱུང་འབྱུང་འབྱུང་འགྱུར་འགོག་
སོགས་ཅི་ནུས་བཤད། །འདི་ནསཤོ་ལོ་ཀ་གཅིག་གིས་བྱུང་བ་འགོག་པའམ་འདས་པ་འགོག་པའི་རྒྱན་བསྟན་ཏོ །རྐང་ཐང་
ཤིང་རྟ་གླང་སོགས་མེད་པར། །ཁྱོད་ཀྱིས་མི་མཐུན་ཕྱོགས་ཀུན་ཕམ་པར་བྱས། །འདི་འདྲ་སྲིད་
དམ་ཅི་ཞིག་ཡང་ན་ནི། །བློ་ཆེན་རྣམས་ཀྱི་སྤྱོད་ཚུལ་མཐའ་ཡས་། །ཞེས་པ་འདིར་ནི་གང་ཕྱིར་
རྐང་ཐང་སོགས །དཔུང་པའི་སྟོབས་དང་མི་ལྡན་དེ་ཉིད་ཀྱིས། །ཀུན་ལས་རྒྱལ་བ་མི་རིགས་སྙམ་
པའི་བློ། །གྱུར་ཟིན་བཀག་པ་འདི་ནི་བྱུང་བ་འགོག འདི་ནས་རྐང་པ་གཉིས་གྱི་མངོན་སུམ་དུ་གྱུར་པ་འགོག་པས་
མངོན་གྱུར་འགོག་པའམ་ད་ལྟར་པ་འགོག་པ་བསྟན་ཏོ།།ཁྱོད་ནི་ཅི་ཕྱིར་ངུར་སྨྲིག་བླ་གོས་བསྣབས །མཛེས་པ་
ཁྱོད་སྐུ་ཉིད་ལ་རྫོགས་མིན་ནམ། །ཞེས་པ་བླ་གོས་རྣམས་ལ་ད་ལྟ་ནི། །ངོ་བསྟོད་ཀྱིས་འགོག་འདི་ནི་
མངོན་གྱུར་འགོག འདི་ནས་ཤོ་ལོ་ཀ་གཅིག་གིས་འབྱུང་འགྱུར་འགོག་པའམ་མ་འོངས་པ་འགོག་པ་བསྟན་།།ཁྱོད་ཀྱིས་
སྲིད་གསུམ་རྣམ་པར་འདྲེན་པ་ནི། །ད་ལྟ་ཉིད་དུ་ཉེ་བར་མ་བསྒྲུབས་ན།།ཕྱི་ནས་བག་ཆགས་གོམས་
པ་བརྟན་ཆེས་པས །ཁྱོད་ཀྱི་སྒྲོལ་བ་ཡང་དག་དམན་པར་འགྱུར། །ཞེས་པ་འབྱུང་འགྱུར་འགོག་
པའི་རྒྱན་ཡིན་ཏེ། །འདི་ནས་རྐང་པ་གཉིས་གྱིས་ཁྱད་ཆོས་འགོག་པས་ཆོས་འགོག་པའི་རྒྱན་བསྟན་།ཁྱོད་ཀྱི་བྱམས་
པའི་སྤྱན་འདི་བདེན་པར་བརྫུན། །དེ་ལྟ་ཡིན་ན་བདུད་ཡིད་ཁྲོ་བ་ཅི། །ཅེས་པ་ཁྱད་ཆོས་འགོག་པའི
རྒྱན་ཞེས་དྲན།འདི་ནས་རྐང་པ་གསུམ་གྱི་ཆོས་ཅན་འགོག་པའི་རྒྱན་བསྟན་ཏོ །ཁྱོད་སྐུ་མཛེས་སམ་མི་མཛེས་རྟོགས་
པ་ཡི། །རྣམ་དབྱེ་འདི་ཅི་དེར་ནི་འོད་ཟེར་དག མཐོང་གི་རྟེན་ནི་ནམ་ཡང་མ་ཡིན་ནོ། །ཞེས་པ་ཆོས་
ཅན་འགོག་པའི་རྒྱན་ཞེས་དྲན། །འདི་ནས་རྐང་པ་གསུམ་གྱིས་རྒྱུ་འགོག་པར་བསྟན་ཏོ།།ཁྱོད་ཀྱི་འཛུམ་པའི་ཟོལ་
གྱིས་མཚོན་ཆ་དང་། །བླ་གོས་ཀྱི་སྒྱུས་ཡ་ལད་ལེགས་བགོས་ཀྱང༌། །སྐྱོན་མེད་བདག་ནི་འཇིགས་
ཤིང་བག་ཚ་མེད། །ཅེས་པ་རྒྱུ་འགོག་པ་ཞེས་འཐད་པའོ། །འདི་ནས་རྐང་པ་གསུམ་གྱིས་འབྲས་བུ་འགོག་པ་བསྟན་
ཏོ།ཐམས་ཅད་རྣམ་རིག་བདེན་པའི་ཆོས་བསྟན་ཞིང༌། །འགྲོ་བའི་ཉེས་མང་འཇོམས་ལ་བརྩོན་བྱས་
38

སྙན་ངག་དགའ་སྟོན་གྱི་དཔལ།
ཀྱང་། །ད་དུང་འགྲོ་བ་བདེ་ཐོབ་མིན་པ་ཅི། །ཅེས་པ་འབྲས་བུ་འགོག་པ་ཉིད་དུ་འདོད། །འདི་རྣམས་
ཀྱིས་འགོག་རྒྱན་ལྷག་མ་རྣམས་ཁ་འཕངས་པར་འདུག།གཞན་ཡང་རྗེས་གནང་འགོག་དང་དབང་གིས་འགོག །མ་
གུས་པས་འགོག་ཤིས་བརྗོད་ཀྱིས་འགོག་དང༌། །རྩུབ་མོས་འགོག་དང་གྲོགས་ཉིད་ཀྱིས་འགོག་དང་། །
འབད་པས་འགོག་དང་དབང་གིས་འགོག་པ་དང༌། །ཐབས་ཀྱིས་འགོག་དང་ཁྲོ་བས་འགོག་པ་
དང༌། །སྙིང་རྗེས་འགོག་དང་འགྱོད་འགོག་ཐེ་ཚོམ་འགོག །སྦྱར་པས་འགོག་དང་དོན་གཞན་འགོག་
པ་དང༌། །རྒྱུ་འགོག་པ་སོགས་གཞན་ཡང་རྟོགས་པར་བྱ། །འདི་ནས་དོན་གཞན་བཀོད་པ་བསྟན་ཏོ །གང་ཞིང་
བརྗོད་པར་འདོད་པའི་དངོས་འགའ་ཞིག །སྔོན་ལ་བཀོད་ཅིང་དམ་བཅའ་ལྟར་བྱས་ནས། །དེ་ཡི་
སྒྲུབ་བྱེད་ནུས་ཅན་དངོས་གཞན་གཅིག །སྤྱི་ཁྱབ་སྟོན་ལྟར་འགོད་པ་དོན་གཞན་བཀོད། །འདི་ནས་རྐང་
པ་གསུམ་གྱིས་ཀུན་ཁྱབ་གྱིས་དོན་གཞན་བཀོད་པ་བསྟན་།ཚད་མེད་ཡོན་ཏན་ཚོགས་ཀྱིས་ཆེ་བའི་སྐུ། །དོན་ཀུན་
གྲུབ་པ་ས་ཡི་རྒྱན་དུ་འཁྲུངས །གང་ཞིག་དུས་སུ་སུ་ཡང་སྐྱེ་མིན་ནམ། །ཞེས་པ་འགྲོ་ཀུན་ལ་ཁྱབ་
ཀུན་ཁྱབ་པོ། །འདི་ནས་ཤོ་ལོ་གཅིག་གིས་ཁྱད་པར་གྱི་དོན་གཞན་བཀོད་པ་བསྟན་།།གང་ཞིག་རིང་ནས་རྣ་བའི་
འགྲོན་གྱུར་པའི །ཤཱཀྱ་སེང་གེ་རྒྱ་ཆེའི་སྤྱན་མངའ་བས། །ཤེས་བྱ་ཀུན་གྱིས་དེ་ཉིད་ཇི་བཞིན་
གཟིགས །རྣམ་འདུལ་རྣམས་ཀྱིས་ཐམས་ཅད་ཤེས་པ་ཉིད། །འདི་ནསཤོ་ཀ་གཅིག་གིས་སྦྱར་བའི་དོན་གཞན་
བཀོད་པ་བསྟན་ཏོ།།གྲགས་པས་འཛིན་མའི་ཁྱོན་ཀུན་དཀར་བའི་དཔལ། །བདུད་རྩིའི་འོད་ཀྱིས་འགྲོ་
བའི་ཀུན་དགའ་བསྐྱེད། །ཀུན་ལ་ཕན་པ་ཟོལ་མེད་མཛེས་ཤིང་གསལ། །དམ་པ་རྣམས་ཀྱིས་སུ་
ལའང་བདེ་བ་སྟེར། །ཞེས་པ་སྔ་མ་ཁྱད་པར་འགའ་ཞིག་ལ །གནས་པས་ཁྱད་པར་ལ་གནས་དོན་
གཞན་བཀོད། ཕྱི་མ་སྒྲ་གཅིག་དོན་ཐ་དད་པ་ལ། སྦྱར་བས་སྦྱར་བའི་དོན་གཞན་བཀོད་པའོ །འདི་
ནས་ལོ་ཀ་གཅིག་གིས་འགལ་བའི་དོན་གཞན་བཀོད་པ་བསྟན་།།ཁྱོད་ནི་ཀུན་ཏུ་རྟོགས་པ་རབ་སྤངས་ཀྱང༌། །འགྲོ་
བའི་རྟོག་པ་དག་དང་མཐུན་པར་འཇུག །དཔག་བསམ་རྐང་པས་འཐུང་པ་བེམས་པོ་རུ །གྱུར་ཀྱང་
ཕུན་ཚོགས་འདོད་དགུ་སྒྲུབས་པར་བྱེད། །འདི་ནས་ཤོ་ཀ་གཅིག་གིས་མི་འོས་པའི་དོན་གཞན་བཀོད་པ་བསྟན་ཏོ །
འཇམ་ཞིང་སྙིང་རྗེ་རབ་ཏུ་རྒྱས་པ་ཡི། །སྤྱན་གྱིས་འགྲོ་ལ་སྙོམས་པར་གཟིགས་པས་ཀྱང་། །མེ་ཏོག་
གཞུ་ཅན་གདུང་བ་བསྐྱེད་བྱེད་པ། །སྐལ་པ་ཞན་པ་རྣམས་ཀྱིས་ཚུལ་འདི་འདྲ། །འདི་ནས་ལོ་ཀ་གཅིག་
39

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གིས་འོས་པའི་དོན་བཀོད་པ་བསྟན་ཏོ།འོད་ཀྱིས་གཡོ་བཞིན་མཛེས་པའི་བླ་གོས་འདིས། །ལུས་མེད་དཔུང་
ལྡན་མིག་ནི་གདུང་བར་བྱེད། །དམར་སེར་འབར་བ་ཉི་འོད་དཔལ་འཛིན་པས། །འདི་ནི་ཡང་དག་
རིགས་པ་མ་ཡིན་ནམ། །འདི་ནས་ཤོ་ཀ་གཅིག་གིས་འོས་ཤིང་མི་འོས་པའི་དོན་བཀོད་པ་བསྟན་།།ཆུ་ཁུར་གྱིས་ནི་
གདུང་བར་བྱེད་འོས་མོད། །ཁྱོད་ཀྱིས་སྡོམ་པའི་དགྲ་ལྡན་ཅི་ལ་གདུང༌། །ཡུལ་ངན་བྱེད་པའི་སྤྱོད་
པའི་ལས་གང་ཡིན། །དག་པ་ཁྱོད་ཀྱིས་ཤིན་ཏུ་འོས་པ་ཉིད། །འདི་ནསཤོ་ཀ་གཅིག་གིས་མི་འོས་ཤིང་འོས་པའི་
དོན་གཞན་བཀོད་པ་བསྟན་ཏོ །དྲི་མེད་ཁྱོད་སྐུ་འོད་རབ་གཡོས་གྱུར་ན། །བཅུ་གཉིས་བདག་པོ་ཅི་ཕྱིར་འོད་
མི་འཕྲོ། །ཁྱོད་ཀྱིས་ཕྱོགས་ཀུན་སྣང་བར་བྱེད་པས་ན། །འོད་སྟོང་ལྡན་པ་ཅི་ཕྱིར་གསལ་མི་བྱེད། །
ཅེས་པ་རིམ་པ་བཞིན་ཕན་ཚུན་འགལ་ཅན་དང༌། །མི་འོས་བྱེད་དང་འོས་པ་བྱེད་པ་དང་། །འོས་ཤིང་
མི་འོས་མི་འོས་འོས་པ་སྟེ། །དོན་གཞན་བཀོད་པའི་གཞན་ཡང་དཔག་པར་ནུས།།འདི་ནས་ལྡོག་པ་ཅན་གྱི་
རྒྱན་བསྟན་ཏོ །སྒྲས་ཟིན་པའམ་ཤུགས་ལ་རྟོགས་པ་ཡིས །བརྗོད་པར་འདོད་པའི་དངོས་གཉིས་
མཚུངས་གྱུར་པ། །དངོས་པོའི་ཡུལ་དེར་དབྱེ་བ་བརྗོད་པ་གང༌། །དེ་ནི་ལྡོག་པ་ཅན་གྱིས་རྒྱན་ཞེས་
བརྗོད། །འདི་ནས་རྐང་པ་གསུམ་གྱིས་གཅིག་གིས་ལྡོག་པ་ཅན་བསྟན་ཏོ།དཔལ་དང་འགྲོགས་ཤིང་ཆ་ཤས་ཡོངས་སུ་
རྫོགས། །ཀུན་དགའ་བསྐྱེད་པ་སོགས་ཀྱིས་ཁྱོད་ཉིད་དང༌། །དཀྱིལ་འཁོར་ཅན་མཚུངས་ཁྱོད་སྐུ་
འདི་ཐ་དད། །ཅེས་པ་འདི་ནི་གཅིག་གི་ལྡོག་པ་ཅན། །འདི་ནསཤོ་ལོ་ཀ་གཅིག་གིས་གཉིས་ཀའི་ལྡོག་ཅན་བསྟན་ཏོ །
གསེར་ཀྱིས་མི་འཕྲོག་འཛིན་དང་ཐུབ་པ་ཁྱོད། །བརྟན་ཞིང་བརྗོད་ལ་མཆོག་ཏུ་མཛེས་པ་སྟེ །འདི་
ནི་གཅིག་ཏུ་བེམས་ཁོ་ན་ཡིན། །ཁྱོད་ནི་མཁྱེན་པའི་ཡེ་ཤེས་རྒྱ་ཆེའོ །འདི་ནས་ལོ་ཀ་གཅིག་གིས་སྦྱར་
བའི་ལྡོག་པ་ཅན་བསྟན་ཏོ །ཁྱོད་དང་འོད་སྟོང་ལྡན་པ་མཆོད་འོས་དང༌། །རབ་ཏུ་གསལ་ཤིང་འབར་ལ་
གཟི་བརྗིད་ལྡན།།འདི་ཙམ་གྱིས་ནི་ཁྱོད་གཉིས་ཐ་དད་དེ།།དེ་ནི་བླུན་ཞིང་ཁྱེད་ནི་མཁྱེན་པ་རྒྱས།
འདི་ནསཤོ་ཀ་གཅིག་གིས་འགོག་པའི་ལྡོག་པ་ཅན་བསྟན་ཏོ།དབྱངས་ཀྱིས་ཡན་ལག་ཀུན་ཏུ་རྫོགས་འགྱུར་ཞིང༌། །
རབ་བྱུང་ཀུན་གྱིས་བྱེད་པོར་གྱུར་མོད་ཀྱང༌། །འཇིག་རྟེན་རྣམ་པར་འདྲེན་པ་མི་ཤེས་པ། །
བདག༼ཚངས་པ༽སྐྱེས་ཁྱོད་ལ་འདྲེན་པར་ནུས་མ་ཡིན། །ཞེས་པ་སྔ་མ་གཉིས་ཀའི་ལྡོག་པ་ཅན། །བར་
མ་སྦྱར་བ་ཅན་དང་ཐབས་གཅིག་པ། །ཕྱི་མ་འགོག་པ་ཅན་གྱིས་ལྡོག་རྒྱན་སྟེ། །ཕྱི་ནས་བསྟན་ཚིག་
40

སྙན་ངག་དགའ་སྟོན་གྱི་དཔལ
ཅན་ཡང་དཔེར་བརྗོད་བྱ། །འདི་ནས་ལོ་ཀ་གཅིག་གིས་གཏན་ཚིག་གི་ལྡོག་པ་ཅན་བསྟན་ཏོ།།འོད་ཀྱི་དྲ་བ་བཀོད་
པས་རབ་འབར་ཞིང་། །འགྲོ་བ་དགའ་བ་བསྐྱེད་པ་ཡིན་མོད་ཀྱང༌། །གཟའ་ཡི་བདག་པོ་ཉིད་དུ་
གྱུར་པའི་ཕྱིར། །སྒྲོལ་བྱེད༼ཉི་མ༽བཤེས་ནི་ཁྱོད་ལས་ལྷག་པར་དམན། །སྒྲ་འཇུག་པའམ་སྒྲ་ཡིས་
ཟིན་པ་ཡིས། །དངོས་གཉིས་མཚུངས་པའི་ལྡོག་པ་ཅན་འདི་འདྲ། །སྒྲས་ཟིན་མེད་ཀྱང་ཤུགས་ལས་
མཚུངས་རྟོགས་པར། །གྱུར་ལས་འབྱེད་པ་དེ་ཡང་ཡོད་པས་དཔེར།།འདི་ནས་ཤོ་ལོ་ཀ་གཅིག་གིས་མཚུངས་པའི་
ལྡོག་པ་ཅན་བསྟན་ཏོ། །ཁྱོད་ཀྱི་ཞལ་དང་བདུད་རྩིའི་དབང་ཕྱུག་སྟེ། །འདི་གཉིས་ཀྱིས་ནི་ཁྱད་པར་གང་
ཡིན་པར། །བདུད་རྩིའི་དབང་ཕྱུག་ནམ་མཁའ་ལ་གནས་ཏེ། །ཐུབ་པ་ཁྱོད་ཞལ་ཉིད་ཀྱིས་སྐུ་ལའོ། །
འདི་ནས་ཤོ་ལོ་ཀ་གཅིག་གིས་དཔེའི་ལྡོག་པ་ཅན་བསྟན་ནམ་སྙམ།ཟླ་བ་ལ་ནི་འཛུམ་རོལ་ཆ་ལྡན་པ། །ལེགས་
གསུངས་ཞལ་གྱི་སྒོ་ཡི་རེག་པ་མེད།།བཅོམ་ལྡན་འདས་ཐུབ་པའི་དབང་པོ་ཁྱོད་ཀྱི་ཞལ། །ཡོན་ཏན་
འདི་དག་རྣམས་ཀྱིས་མཆོག་ཏུ་མཛེས །དཔེ་བརྗོད་སྔ་མར་དབྱེ་བ་ཙམ་ཞིག་བརྗོད། །འདིར་
དཔེར་བྱ་ལྷག་པར་ཉིད་བསྟན་། །སླར་ཡང་འབྱེད་བྱེད་མཚུངས་པའི་ལྡོག་པ་ཅན། །སྔ་མར་མ་
ཟད་གཞན་ཡང་བསྟན་པར་བྱ། །འདི་ནས་ཤོ་ལོ་ཀ་གཅིག་གིས་འབྱེད་བྱེད་ཀྱིས་ལྡོག་པ་ཅན།ཐུབ་པ་ཁྱོད་ཀྱི་ཞལ་
དང་ཆ་ཤས་གཏེར། །བདུད་རྩི་སྤྲོ་ཤིང་ཀུན་དགའ་བསྐྱེད་པ་སྟེ། །ཆ་ཤས་གཏེར་ལ་རི་དྭགས་རྣམ་
པར་རོལ །ཁྱོད་ཞལ་སྙིང་རྗེའི་ཆུ་རྒྱས་སྤྱན་རབ་གཡོ། །འདི་ནས་ཀ་གཅིག་གིས་མཚུངས་སྦྱོར་མ་ཟིན་པའི་
ལྡོག་པ་ཅན།ཐུབ་པ་ཁྱོད་སྐུ་འཕགས་པའི་དབུས་སུ་སྟེ། །ལྷུན་འདི་ནི་ཆུ་གཏེར་དབུས་ནའོ། །ཐུབ་པ་
ཁྱོད་སྐུ་མཚན་དཔེས་རབ་ཏུ་གསལ། །ལྷུན་པོ་འདི་ནི་གསེར་འོད་རྣམ་པར་འཕྲོ། །འདིར་ནི་མཚུངས་
པ་དོན་གྱི་རྟོག་པ་ལས། །ལྡོག་པ་ཅན་ཏེ་མཚུངས་པ་སྒྲས་ཟིན་པ། །སྔ་མ་ལྟ་བུ་མ་ཡིན་ཐུབ་སྐུ་དང༌། །
ལྷུན་པོ་མཚུངས་པ་སྒྲས་ཟིན་མེད་ཕྱིར་རོ། །བདུད་རྩིའི་འོད་ཀྱིས་སེལ་བར་མི་བྱེད་ཅིང་། །གཟའ་ཡི་
བདག༼ཉི་མ༽པོས་ཞི་བར་མི་ནུས་པ། །མ་རིག་ལས་བྱུང་ཀུན་རྨོངས་མུན་པ་འདིས། །ཁྱོད་སྐུ་ཡང་
དག་ལྟ་བ་ཉིད་ལ་སྒྲིབ། །གྲགས་པའི་མུན་པའི་རིགས་ལས་མུན་པ་འདི། །ཡང་དག་ལྟ་བ་འགོག་པ་
ཉིད་ཀྱིས་མཚུངས། །འབྱེད་བྱེད་གཞན་དག་གིས་ནི་ཐ་དད་བསྟན། །དེ་ཕྱིར་མཚུངས་པའི་ལྡོག་པ་
ཅན་དུ་བཤད། །འདི་ནས་སྲིད་པ་ཅན་བསྟན་ཏོ།གང་དུ་བསྟན་བྱའི་འབྲས་དགའ་འཇིག་རྟེན་ལ། །རབ་ཏུ་
41

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གྲགས་པའི་རྒྱུ་བཟློག་རྒྱུ་གཞན་གང་། །ཅུང་ཙམ་སྟོན་པའི་རང་གི་ངོ་བོ་ཉིད། །སྟོན་པ་སྲིད་པ་ཅན་
གྱིས་རྒྱན་ཡིན་དཔེར། །འདི་ནསཤོ་ཀ་གཅིག་གིས་རྒྱུའི་སྲིད་པ་ཅན། བྲིས་པ་མེད་པར་ཤིན་ཏུ་མཚར་བའི་སྐུ། །
ཚོན་མ་བཀུས་པར་གསེར་གྱི་འོད་འཕྲོ་ཞིང༌། །ཕྱིས་པ་མེད་པར་དྲི་མས་རྣམ་དག་པའི། །ཐུབ་པའི་
དབང་པོ་གཅིག་པུ་ས་འདིར་མཛེས། །འདི་ནས་ལོ་ཀ་གཅིག་ངོ་བོའི་སྲིད་པ་ཅན།དགོས་པ་མེད་པར་
བསུང་རྒྱ་ཆེ་ཤིང༌། །བསྡུས་པ་མིན་པར་ཡོན་ཏན་ཀུན་གྱི་མཛོད། །རྒྱུ་མེད་ཉིད་དུ་སྡོམ་པའི་དགྲ་ལྡན་
དགྲ། །གཉེན་མ་ཡིན་ཡང་བརྩེ་སེམས་ལྡན་ཏེ་རྨད། །ཅེས་པ་སྔ་མ་རྒྱུ་གཞན་གང་རུང་ཞིག སྟོན་པ་
སྲིད་པ་ཅན་གྱི་རྒྱན་ཡིན་ཏེ། །ཕྱི་མ་རང་གི་ངོ་བོ་ཙམ་སྟོན་པའི། །སྲིད་པ་ཅན་ཏེ་ཕྱོགས་འདིས་
གཞན་རྟོགས་བྱ། །འདི་ནས་བསྡུས་བརྗོད་བསྟན་ཏོ།།གང་ཞིག་དངོས་པོ་འགའ་ལ་བསམ་བྱས་ནས །
བསམ་བྱ་དེ་དང་མཚུངས་པའི་དངོས་པོ་གཞན། །བསྡུས་པའི་ཚུལ་གྱིས་བརྗོད་པར་བྱེད་པ་སྟེ། །
བསྡུས་པ་བརྗོད་པའི་རྒྱན་ཞེས་བྱ་སྟེ་དཔེར། །འདི་ནསཤོ་ལོ་ཀ་གཅིག་གིས་མཚུངས་པའི་བསྡུས་བརྗོད་བསྟན་ཏོ །ཆུ་
ལྡན་བརྟན་ཞིང་ཡངས་ལ་དྲི་མ་མེད། །ཡིད་འོང་དང་ཞིང་བསིལ་བའི་ཆུ་བཏང་ནས། །རྨིག་རྗེས་ཆུ་
ལ་ལོངས་སྤྱོད་བྱེད་འདོད་པ། །རྨོངས་པའི་བློ་ཅན་འཁོར་བ་དག་ཏུ་ཟད། །གང་ཡང་ཁྱད་པར་ཅན་
རྣམས་ཐ་དད་ཀྱང༌། །ཁྱད་པར་ཆོས་ནི་རྣམ་པ་མཚུངས་པའང་ཡོད། །རྒྱན་འདི་ཁོ་ན་མ་ཟད་གཞན་
པའང་ཡོད། །ཁྱད་པར་ཐ་དད་ཐ་དད་མིན་པའོ། །འདི་ནསཤོ་ཀ་གཅིག་གིས་ཐ་དད་ཀྱི་བསྡུས་བརྗོད་བསྟན་ཏོ།
རབ་འབར་འོད་ཟེར་བྱེ་བའི་ཚོགས་ཀྱིས་ནི། །མིག་ཅན་རྣམས་ཀྱི་མུན་སྟུག་སྣང་པར་བྱེད། །ཀུན་གྱི
མཆོད་བྱར་གྱུར་པའི་པདྨོ་གཉེན། །གང་འདི་སྐལ་བ་ལྡན་པ་བདག་གིས་ཐོབ། །འདི་ནས་ཐ་དད་མ་ཡིན་
པའི་བསྡུས་བརྗོད་བསྟན་ཏོ།།ཆ་ཤས་ཡོངས་སུ་རྫོགས་པ་མི་དམན་ཞིང༌། །བདུད་རྩིའི་འོད་གཏེར་ཕུན་
ཚོགས་དཔལ་དང་ལྡན། །ཀུན་དགའ་བསྐྱེད་པའི་རི་བོང་འཛིན་པ་འདིས། །དགེ་བ་གོམས་པའི་བློ་
ཅན་བདག་གིས་རྙེད། །འདི་ནསཤོ་ལོ་ཀ་གཅིག་གིས་སྔོན་མེད་ཀྱིས་བསྡུས་བརྗོད་བསྟན་ཏོ།།ས་གཞི་ཀུན་ཏུ་བསྲུང་བ་
བརྟན་པར་ལྡན། །ཕྱོགས་ཀུན་གསལ་བའི་གསེར་གྱི་འོད་འཕྲོ་བ། །བཀྲ་བའི་གཟའ་སྐར་ཚོགས་
ཀྱིས་བསྐོར་བ་ཡིས །བེམ་པོ་མིན་པའི་གསེར་རི་འདི་རྨད་གཅིག །གསེར་གྱི་ས་འཛིན་ལ་ན་དེ་
མཚུངས་པའི། །སྐྱེས་བུ་མེད་པར་འགྱུར་བ་གསལ་བྱེད་ཅིང༌། །རབ་ཏུ་གྲགས་པ་ཆོས་ནི་བཟློག་པའི་
42

སྙན་ངག་དགའ་སྟོན་གྱི་དཔལ།
ཕྱིར། །འདི་ནི་སྔོན་མེད་བསྡུས་པ་བརྗོད་པར་འདོད། །འདི་ནས་ཕུལ་བྱུང་བསྟན་ཏོ།།ཁྱད་པར་མཆོག་ཏུ་
གྱུར་པ་བརྗོད་འདོད་གང་། །འཇིག་རྟེན་མཚམས་ལས་བརྒལ་ནས་འུད་དག་གིས། །ཕུལ་དུ་བྱུང་
བས་ཡང་དག་བརྗོད་པ་འདི།།རྒྱན་རྣམས་ཀུན་གྱི་དམ་པ་ཡིན་ཏེ་དཔེར། །སྟོབས་བཅུ་ཏིང་འཛིན་ཡེ་
ཤེས་རྒྱ་ཆེ་ཤིང༌། །འོད་ཀྱིས་དྲ་བ་ཆེས་ཆེར་རབ་གསལ་བ། །སྲིད་གསུམ་ཀུན་གྱི་སྣང་བྱེད་ཚོགས་
རྣམས་ཀྱིས །མཆོག་གི་ཆ་ཡི་འོད་ལ་མཚོན་མི་ནུས། །ཁྱོད་ཀྱིས་འོད་ཟེར་གཅིག་ཏུ་འབར་ཞིང་
ལྷམ། །དེ་ཉིད་མཐོང་གི་མཛེས་སྐུ་ཡོད་དམ་མེད། །སྙམ་པས་བསམ་པ་ཁྱོད་ལ་འཕྱང་གྱུར་ཏེ། །
བདག་ནི་འདི་ཉིད་ཁོ་ན་སེམས་པར་གྱུར། །མགོན་པོ་ཁྱོད་ལ་ངེས་པར་སྐུ་འཚལ་ཏེ། །རྟེན་པ་མཐོང་
བས་རྟེན་ནི་མེད་པར་དག །ནམ་ཡང་དངོས་པོའི་ཆོས་ལ་མི་སྲིད་དོ། །ཞེས་པ་ཐེ་ཚོམ་ཕུལ་བྱུང་ཉིད་
དུ་རིགས། །འདི་ནསཤོ་ལོ་ཀ་གཅིག་གིས་བསྔགས་པའི་ཕུལ་བྱུང་སྟོན་རྒྱུར་འདུག་ཀྱང་དོན་དུ་རབ་རྟོག་རྒྱན་དུ་སོང་འདུག་པར་འདི་
གཉིས་རབ་རྟོག་གསལ་བྱེད་ཀྱིས་སྒྲ་མ་ཕྱེ་ན་ནོར་ཉེན་ཆེ།ཐུབ་པའི་གཙུག་ཏོར་ཆེས་ཆེར་མངོན་མཐོ་བ།།འོག་མིན་
མཐར་ཡང་རྟོག་པར་མི་ནུས་པས། །གནམ་སྔོན་ཕུག་ནས་མཐོན་པ་སྙམ་བགྱིད་པ །ནམ་མཁའི་
དཔངས་འདིར་ཤོང་བ་ཨེ་མ་མཚར། །ཞེས་པ་སྙན་ངག་མཁན་གྱིས་ཆེས་བསྔགས་པའི །ཕུལ་བྱུང་
ཞེས་པའི་རྒྱན་གྱི་དམ་པ་འདི། །རྒྱན་ནི་གཞན་པ་ལྷག་མ་རྣམས་ཀྱི་ཡང༌། །རྟེན་ནི་གཅིག་པུ་ཉིད་དུ་
མཁས་རྣམས་བརྗོད།།འདི་ནས་རབ་རྟོག་བསྟན་།།གང་སེམས་ལྡན་དག་གམ་ཅིག་ཤོས་། །དངོས་
པོའི་རྣམ་པ་གཞན་དུ་གནས་པའི་ཚུལ། །དེ་ལས་རྣམ་པ་གཞན་དུ་རབ་རྟོག་པ། །དེ་ནི་རབ་རྟོག་རྒྱན་
དུ་འདོད་དེ་དཔེར། །འདི་ནས་ཤོ་ལོ་ཀ་དྲུག་གིས་རབ་རྟོག་གི་རྒྱན་བསྟན་ཏོ།།ལྷ་མཆོག་ཐམས་ཅད་ཐུབ་པ་ཁྱོད་
དྲུང་དུ། །གུས་པས་མྱུར་དུ་འདོང་བར་བྱེད་པ་ནི། །ཁྱོད་སྐུ་ཕུན་ཚོགས་གསེར་འོད་རྣམ་འཕྲོ་བའི། །
གསེར་བཟང་མངོན་པར་འདོད་ཕྱིར་རྒྱུག་གམ་སྙམ། །འཛམ་བུ་ཆུ་བོའི་གསེར་གྱི་མདངས་འཕྲོག་
པའི། །དམར་སེར་མདངས་རབ་གསལ་བས་མཛེས་པ་ནི། །ཁྱོད་ཐུགས་ཡེ་ཤེས་ཉི་མ་འཆར་ཀའི་
མོད། །དམར་བའི་ཉི་འོད་ལྷག་པ་ལགས་སམ་སྙམ། །ཁྱོད་གསུང་ཡན་ལག་དྲུག་ཅུའི་དབྱངས་ཀྱི་
མཐའ། །མོའུ་འགལ་རྫུ་འཕྲུལ་གྱིས་ཀྱང་མ་རྟོགས་པ །ཁྱོད་མཐུས་བྱེད་པོའི་མགྲིན་པ་ཕྱོགས་
གྱུར་ཏེ། །བྱེད་པོ་སྒྲ་མེད་བརྟུལ་ཞུགས་ལྡན་ནམ་སྙམ། །ཁྱོད་ཐུགས་ནམ་མཁའ་ཡིས་ཀྱང་མི་
43

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
མཚོན་པ། །ཟབ་ཅིང་ཡངས་པ་འདི་ཉིད་ཁོ་ན་རུ །ཀུན་གྱི་མཁྱེན་པ་ཐམས་ཅད་བསྡུས་གྱུར་པས། །
ད་ལྟ་འགྲོ་བ་ཀུན་རྨོངས་གྱུར་ཏམ་སྙམ། །སྟོབས་དང་མི་འཇིགས་མ་འདྲེས་ཆོས་ཀུན་གྱིས། །ཡོན་
ཏན་ནོར་བུའི་ཚོགས་ཀུན་གཅིག་བསྡུས་པ། །ཁྱོད་ཀྱིས་ཡིད་བཞིན་བྱ་བ་ཀུན་འགྲུབ་ཅེས། །ནོར་བུ་
གཞན་ཀུན་ཆུ་གཏེར་ཞུགས་སམ་སྙམ། །ཐུབ་པའི་རྣམ་དཀར་ཕྲིན་ལས་ཕུན་ཚོགས་ཤིང༌། །འགྲོ་
ཀུན་གཅིག་ཏུ་བདེ་ལ་འགོད་གྱུར་པས །གཞན་གྱིས་སེམས་བསྐྱེད་དོན་མེད་བྱས་སོ་ཞེས། །ཐུབ་
གཞན་སྐྱེངས་ཏེ་ཆོས་སྐུར་ཞི་འམ་སྙམ། །ཞེས་པའི་སྙན་ངག་མཁན་གྱིས་བསམ་པ་ཡིས རབ་ཏུ་
བརྟགས་ཏེ་དེ་ལྟར་བརྗོད་པར་བྱེད། །གཞན་ཡང་མུན་པས་ལུས་ལ་མེ་ལོང་དུ་འདི་གཉིས་ལ་སྦྱོར་ཚུལ་གྱི་སྐྱོན་
ཡོད་པར་བཤད།འབྱུག་གོ་བཞིན། །མཁའ་ནི་མིག་སྨན་ཆར་འབེབས་བཞིན་ཞེས་པ། །རབ་རྟོག་ཉིད་
ཡིན་དཔེ་ཡི་རྒྱན་མ་ཡིན། །དཔེ་དང་དཔེ་བྱ་དག་གིས་མཚུངས་པའི་ཆོས། །དེ་འདི་ཉིད་ལ་སྲིད་པ་མ་
ཡིན་། །ཞེས་སོགས་རྒྱས་པར་འདིར་ནི་མི་སྤྲོ་སྟེ། །སྙམ་དང་དོགས་དང་ངེས་དང་འདྲ་ཞེས་དང༌། །
མི་རྣམས་ཞེས་དང་བཞིན་ལ་སོགས་པ་། །སྒྲ་ཡིས་རབ་བཏགས་གསལ་བར་བྱེད་པ་ཡིན། །འདི་
ནས་རྒྱུའི་རྒྱན་བསྟན་ཏོ།།གང་དུ་བྱེད་པོ་ཞེས་བྱེད་ལ་སོགས་པ །རྣམ་པ་དུ་མར་བཅས་པ་རྒྱུ་ཡི་རྒྱན། །
རྒྱན་རྣམས་ཀུན་གྱི་དམ་པ་ཡིན་ཏེ་དེའི། །སྤྲོས་པ་ནུས་བཞིན་འདིར་ནི་བཤད་པར་བྱ། །དངོས་པོར་
གྱུར་པའི་ནི་དམ་པ་སྟེ། །ད་ལྟ་དཔེར་བརྗོད་ཕྲེང་བས་གསལ་བར་བྱ། །འདི་ནས་ལོ་ཀ་གཅིག་གི་དངོས་
པོའི་རྒྱུའམ་བྱེད་པའི་བསྟན་ཏོ།བསོད་ནམས་ལས་གྲུབ་པ་ཁྱོད་སྐུ་ཡིས། །ཞལ་གྱི་འཛུམ་པའི་མདངས་
གསལ་རབ་ཕྱེ་ཞིང་། །མཛེས་པའི་བླ་གོས་ཀུན་ནས་བསྐྱོད་པ་འདིས། །འགྲོ་བའི་ཀུན་དགའ་ཡང་
དག་བསྐྱེད་པར་བྱེད། །ཅེས་པ་ཀུན་དགའ་བསྐྱེད་པར་འོས་པ་ཡི། །རང་བཞིན་འཛུམ་མདངས་ལ་
སོགས་བཀོད་པ་འདི། །དངོས་པོའི་འབྲས་བུ་ཅན་གྱི་བྱེད་པོའི་རྒྱུ། །ཡིན་ཕྱིར་རྒྱན་ཉིད་དུ་ནི་མཁས་
རྣམས་བཞེད། །འདི་ནས་ཤོ་ཀ་གཅིག་གིས་སྔོན་མེད་རྒྱུ་སྟོན།གང་ཞིག་དམིགས་པ་མེད་ཅིང་མཆོག་ཏུ་ཞི། །
ཐུབ་པ་ཁྱོད་ཀྱིས་གཅིག་ཏུ་བསིལ་བ་ཡིས། །བདུད་རྩིའི་དཔལ་ཡོན་ཅན་གྱི་ཆོས་བསྟན་པས། །འགྲོ་
བའི་ཉེས་པ་མ་ལུས་ཟད་པར་བྱེད། །ཐུབ་པས་ལེགས་གསུངས་དམ་ཆོས་བསྟན་པའི་རྒྱུས །འགྲོ་
བའི་ཡིད་ཀྱིས་ཉེས་པ་མ་ལུས་པ། །དངོས་མེད་ཉིད་དུ་སྒྲུབ་པར་བྱེད་པར་ནུས། །དེས་ན་མེད་པའི་
44

སྙན་ངག་དགའ་སྟོན་གྱི་དཔལ
འབྲས་ཅན་བྱེད་པོའི་རྒྱུའོ། །འདི་ནས་ལོ་ཀ་གཅིག་གིས་ཤེས་བྱེད་ཀྱི་རྒྱུ་སྟོན།མཚན་དཔེས་ཉེར་སྤེལ་ལེགས་
གསུངས་སྙིང་རྗེའི་ཐུགས། །འཛུམ་པའི་ཞལ་བཟང་བདུད་རྩི་ཁོ་ནའི་གཏེར། །འདོད་པའི་རྨོངས་
པས་མེ་ཏོག་གཞུ་ཅན་གྱིས། །མིག་ལ་རབ་འབར་མཚོན་ཆ་དག་ཏུ་བྱུང༌། །ཞེས་པ་སྒྱུར་བྱེད་འདོད་
པའི་རྨོངས་པ་ཡིས །བསྒྱུར་བྱ་མཛེས་ཞལ་མིག་ལ་མཚོན་ཆ་རུ །བསྒྱུར་བའི་ཕྱིར་ན་རྣམ་པར་
བསྒྱུར་བྱ་ཡིས། །ཤེས་བྱེད་རྒྱུ་ནི་འདི་འདྲ་ཉིད་དུ་འདོད།།འདི་ནསཤོ་ཀ་གཅིག་གི་ཐོབ་བྱེད་ཀྱི་རྒྱུ་སྟོན།མྱ་ངན་
འདས་པ་ཐོབ་པར་བྱའོ་ཞེས། །མུ་སྟེགས་ཀྱིས་ཁྲིད་སྔར་གོམས་སྐྱེ་བོ་ལ། །འདུལ་བའི་དུས་མཁྱེན་
ཐུབ་པའི་དབང་པོ་ཡིས །སྤྱན་རབ་བསྐྱོད་དང་འཛུམ་པས་ཀུན་ནས་གཟིགས། །སྔར་གོམས་སྐྱེ་
བོས་ཐུབ་པའི་ལྟ་བ་ཙམ །ཐོབ་པས་ཐོབ་བྱེད་ཡིན་ཞེས་༼གྲོགས་མོའི་ལྟ་བ་ཙམ་ཁོ་ན་བུ་མོས་ཐོབ་པས་ཐོབ་
བྱའི་ལས་ཀྱི་རྒྱུ་ཡིན་ཞེས་བྱ་བ་གསུང་ཞིང༌།༽པའང་སྟེ། །འདི་ནས་ཤོ་ཀ་ཕྱེད་དང་གཉིས་ཀྱི་རྒྱུ་མཚན་ཅན་གྱི་རྒྱུར་འདོད་པ་འདུག།
སྐྱེ་བོས་མྱང་འདས་ཐོབ་པ་འཛོམ་ཞལ་གྱི། །གཟིགས་པ་དག་ལས་ཐོབ་པར་འགྱུར་བའི་ཕྱིར། །ཐུན་
བརྒྱ་ལྡན་པ་རྗེས་སུ་སོང་གྱུར་ཞིང༌། །དམར་བའི་འོད་ཀྱིས་ཤར་གྱི་རི་མགོ་མཛེས། །ད་ནི་ཐུབ་
དབང་ཁྱོད་ཀྱིས་བསྟན་པ་ཡི །རྣལ་འབྱོར་དག་ལ་རྗེས་སུ་གསལ་བར་བྱ །ཞེས་པ་འདི་ནི་ཐོ་
རངས་དུས་ཀྱིས་ནི།༼གཟིགས་པ་དེ་ལ་གདུལ་བྱ་དེ་ཡིས་མྱང་འདས་ཐོབ་པའི་ཕྱིར་ཐུབ་པའི་གཟིགས་པ་དེ་མྱང་འདས་ཐོབ་པའི་
རུ་འགྱུར་གྱིས་ལྟ་བ་ཙམ་ཁོ་ན་ཐོབ་པ་ལ་དགོས་པ་མེད་སྙམ་།༽ཤེས་བྱེད་ཡིན་པས་བརྒྱན་དུ་མཁས་རྣམས་འདོད། །
འདི་ནས་ལོ་ཀ་གཅིག་གིས་མཛེས་རྒྱུ་སྟོན་པར་འདུག།ཁྱོད་ཀྱི་མཁྱེན་པ་ནམ་མཁས་མི་མཚོན་ཞིང༌། །ཐུགས་
རྗེའི་ཟེར་གསལ་ཉི་མས་མི་འགོངས་ལ །ཡོན་ཏན་ལྕེ་ལྡན་ཀུན་གྱིས་བགྲངས་ཡས་པ །མཚན་
དཔེ་འབར་བའི་གཟི་ཡིས་རྟོགས་པར་སླ།།ཞེས་པ་ཡིད་འོང་ཤེས་བྱེད་རྒྱུ་ཡིན་ཏེ། །སྙན་ངག་སྦྱོར་བ་
རྣམས་ཀྱིས་སྦྱོར་བའི་མཆོག །དངོས་མེད་ནི་ཡིད་འཕྲོག་ཉམས་ལྡན་པ། །མཐའ་ཡས་ནུས་མིན་
འགའ་ཞིག་བསྟན་པར་བྱ། །འདི་ནས་ལོ་ཀ་གཅིག་གིས་ན་མེད་པའི་རྒྱུ་སྟོན།རབ་དཀར་ཟབ་མོའི་ལམ་གྱིས་
རྒྱངས་སྲིངས་དང༌། །ཐུབ་དབང་ཁྱོད་ལ་སྐྱབས་སུ་མ་འཚལ་དང༌། །ཡང་དག་ཏིང་འཛིན་བསྒོམ་
པར་མ་བྱས་པས །ལོག་པའི་ལམ་ཅན་འགའ་ཞིག་སྡུག་བསྔལ་འགྱུར། །འདི་ནས་ལོ་ཀ་གཅིག་གིས་ཕྱི་
ནས་མེད་པའི་རྒྱུ་སྟོན།སྐྱེ་བའི་ཆུ་བོ་མཐའ་དག་རབ་ཟློག་ཅིང༌། །རྒ་ན་འཆི་བ་ཡང་དག་ཉམས་པར་
45

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གྱུར། །སྒྲིབ་གཉིས་བག་ཆགས་མ་ལུས་ཟད་བྱས་པ། །བསོད་ནམས་ཀྱིས་འོས་ཐུབ་དབང་དཔལ་
དང་ལྡན། །འདི་ནས་ཤོ་ཀ་གཅིག་གིས་ཕན་ཚུན་མེད་པའི་ཐ་དད་དུ་མེད་པའི་རྒྱུ་སྟོན།གཅེར་བུ་པ་འདི་མཆོག་གི་གང་
ཟག་མིན། །གདུང་བ་རྟེན་པ་གང་འདི་ལམ་བཟང་མིན། །གཅེར་བུའི་བརྟུལ་ཞུགས་ཚུལ་ཁྲིམས་
གོས་བཟང་མིན། །དེ་ཕྱིར་ཐུབ་པ་ཁྱོད་ཀྱིས་དེ་དག་དམད། །འདི་ནས་ཤོ་ཀ་གཅིག་གིས་བྲིན་ཏུ་མེད་པའི་རྒྱུ་
སྟོན།ཉེས་པ་ཕྲ་ཞིང་ཕྲ་བ་ཆ་འགའ་ཡང༌། །ཐུབ་པ་ཁྱོད་ལ་ཤིན་ཏུ་སྲིད་མ་ཡིན། །དེ་ཕྱིར་རང་དོན་
ཕུན་སུམ་ཚོགས་པ་དང༌། །གཞན་དོན་ཕུལ་བྱུང་མཉེས་པ་ལགས་པར་འཚལ། །འདི་ནས་ཤོ་ལོ་ཀ་གཅིག་
གིས་དངོས་པོར་མེད་པའི་རྒྱུ་སྟོན།བསོད་ནམས་ཟོང་གིས་ཉེ་བར་བསྒྲུབས་པའི་སྐུ། །ཞལ་གྱི་པདྨ་མ་སྐྱོད་པ་
མིན་ཏེ །མཚོན་གྱིས་བཏོལ་ལ་སྡོད་བཞིན་སྐྱེ་བོ་དེའི། །ཀུན་རྨོངས་སྐད་གཅིག་ཉིད་ལ་ཟད་པར་
མཛད།།ཅེས་པ་དེ་དག་ལྔ་ནི་རིམ་བཞིན་དུ། །སྔ་ན་མེད་དང་ཞིག་ནས་མེད་པ་དང༌།
དང་ཤིན་ཏུ་མེད་པ་དང༌། །དངོས་མེད་འབྲས་ཅན་སྔ་ན་མེད་པའི་རྒྱུའོ །གཞན་ཡང་མཚར་པའི་རྒྱུ་
འགའ་བཤད་བྱ་སྟེ། །རིངས་འབྲས་དང་ནི་དེ་དང་ལྷན་ཅིག་སྐྱེས། །དེ་བཞིན་འབྲས་མ་ཐག་པར་
སྐྱེས་པ་དང༌། །རིགས་མིན་འབྲས་བུ་བྱེད་དང་རིགས་བྱེད་དཔེར། །འདི་ནས་ཤོ་ཀ་གཅིག་གིས་མཚར་བའི་རྒྱུ་
ལས་རིང་འབྲས་ཀྱི་རྒྱུ་སྟོན་ནོ །ཏིང་འཛིན་ཡེ་ཤེས་རྒྱ་མཚོའི་རྡོ་རྗེ་གང༌། །ཉིད་ཀྱི་སྒྲིབ་པ་གཅིག་པུ་མ་
འཕངས་ཀྱང༌། །འགྲོ་བ་གཞན་གྱི་ཉེས་པ་འཇོམས་བགྱིད་པ། །རྨད་དུ་བྱུང་པའི་རྣམ་འཕྲུལ་འདི་
འདྲའོ། །འདི་ནས་ལོ་ཀ་གཅིག་གིས་མཚར་བའི་ལས་རྒྱུ་འབྲས་མཉམ་པའི་སྟོན། འགྲོ་བ་རྣམས་ལ་ཕུན་ཚོགས་
དགའ་བདེའི་དཔལ། །རྣམ་པར་གཡོ་བ་དེ་དང་ལྷན་ཅིག་ཏུ། །མི་དམན་བསོད་ནམས་བདུད་རྩི་
རྒྱས་པ་ཡི། །ཡི་ཆོ་འཕྲུལ་བཀོད་པ་སྣ་ཚོགས་སྐྱེས། །སྔར་ཉིད་སྲིད་གསུམ་འདི་དག་དགའ་བ་
ཡིས། །མཆོག་གི་ཆ་ལྡན་ཀུན་ད་བྱེ་བར་གྱུར། །ཕྱི་ནས་ཚད་མེད་འོད་ཟེར་རབ་འཕྲོས་པས། །ཐུབ་
དབང་ཟླ་བའི་སྐུ་དེ་ས་འདིར་འཁྲུངས། །འདི་ནས་ལོ་ཀ་གཅིག་གིས་མཚར་བའི་རྒྱུ་ལས་རིགས་པ་མིན་པའི་རྒྱུ་སྟོན།
སྲིད་ཞིའི་དཔལ་འབྱོར་འདོད་དགུ་རྒྱུན་ལྡན་ཞིང་། །ཡོན་ཏན་བགྲང་ཡས་ངུར་པས་རྣམ་བརྩེན་པའི། །
བདུད་རྩིའི་ཆུ་རྒྱུན་དྲི་མ་མེད་པ་དེས། །འགྲོ་བའི་ཉོན་མོངས་སྐེམས་པར་བགྱིད་པ་ཅི། །འདི་ནས་ཤོ་
ཀ་ཕྱེད་གྱིས་མཚར་བའི་ལས་རིགས་པའི་རྒྱུ་སྟོན།དམ་ཆོས་བདུད་རྩིའི་འབབ་ལྡན་ཡིད་འོང་དེས།།འགྲོ་བའི་
46

སྙན་ངག་དགའ་སྟོན་གྱི་དཔལ།
ཉོན་མོངས་དག་པར་བགྱིད་ལ་དབང་། །ཞེས་པ་ཡི་རྒྱན་གྱི་རྣམ་རྟོག་ནི། །བདག་གིས་གསལ
བར་འདི་ཉིད་ཡོངས་སུ་སྦྱར། །འདི་ནས་ཕྲ་རྒྱན་སྟོན།ནང་དུ་གཏོགས་པ་འགའ་ཞིག་ཤེས་བྱའི་ཕྱིར། །
ལུས་ཀྱི་རྣམ་འགྱུར་ཟུར་གྱི་ཕྲ་མོ་དེ། །རང་གིས་སེམས་ཀྱི་འགྱུར་བ་གང་ནི། །ཕྱི་རོལ་དུ་གསལ་
རྣམ་པའི་ཕྲ་མོའོ། །འདི་ནས་ཤོ་ཀ་གཉིས་ཀྱིས་ཕྲ་མོ་རྒྱན་།ཤཱཀྱ་བདེན་པ་མཐོང་བ་བདུན་ཁྲི་། །གསོད་
པར་མཁྱེན་པ་ཐུབ་པའི་དབང་པོ་ཡིས །འཕགས་སྐྱེས་པོ་ཡི་སྔོན་དུ་ལྗོན་ཤིང་གི། །གྲིབ་བསིལ་
དག་ལ་མཛེས་སྐུ་བརྟེན་པར་མཛད། །འབར་བའི་གཟི་བརྗིད་ལ་སོགས་ལྷ་བུ་ཁྲི། །སྔོན་གྱིས་དགེ་
བས་དགེས་པ་ཆེར་གསལ་བའི །ཐུབ་པའི་དབང་པོ་མ་འོངས་སྟོན་དེ་ལ །མཛེས་པའི་རྣམ་པ་ཅི་
ཡང་བྱུང་བར་གྱུར །ཆ་ནི་ཆའམ་ཟོལ་གྱི་དངོས་པོ་ཡི། །རང་བཞིན་ངེས་པར་གསལ་བ་སྒྲིབ་པ་ཡིན། །
དཔེར་བརྗོད་ཉིད་ཀྱིས་ཆ་ཡི་རྒྱན་འདི་ཡི། །རང་བཞིན་ངེས་པར་གསལ་བར་བྱ་སྟེ་དཔེར། །འདི་ནས་
ཤོ་ལོ་ཀ་གཉིས་གྱིས་ཆའི་རྒྱན་སྤྱི་ཙམ་བསྟན།དགའ་བོ་པུ་ད་རི་ཀར་འགྲོ་འདོད་པས། །རིངས་པས་མྱུར་དུ་འདོང་
པར་བྱེད་པ་ལ། །རྒྱལ་བ་མདུན་དུ་བྱོན་ལ་གཙུག་ལག་ཁང་། །ཆག་ཆག་འདེབས་པའི་ཆུ་ལེན་ཉིད་
དུ་མཆིས །འདོད་པའི་རིམས་ལྡན་འགྲོ་བཟློག་ཐུབ་གསུང་གི། །ཐག་པས་བཏགས་བཞིན་དགའ་
བོ་གདུང་བ་ཡི། །མཆི་མིག་རྒྱས་ལ་རླུང་གིས་སྟེར་བ་ཡི། །གྲམ་པའི་རྡུལ་གྱིས་བདག་མིག་གཙུབས
པར་བྱས །དངོས་པོ་དཔལ་བ་ཟོལ་གྱིས་སྦེད་པའི་ཆ། །ལེགས་པ་ཉིད་ནི་འདི་འདྲ་དག་ཀྱང་
བསྟན། །ཁ་ཅིག་ཆ་ལས་སྨད་དང་བསྟོད་པ་ཡི།།རྒྱན་གཉིས་དག་ཀྱང་འདོད་དེ་སྦྱོར་བ་དཔེར།།འདི་
ནས་ཤོ་ཀ་གཅིག་གིས་ཆ་ཡིས་དམན་པ་སྟོན།སྐྱོན་མེད་མཛེས་སྙས་ཆགས་པའི་སྐྱོན་དག་ལས། །སྦྱོར་ཞིང་
ཡན་ལག་ཀུན་ལ་དཔེ་མ་མཆིས། །རབ་མཆོག་འོད་ཟེར་བྱེ་བའི་འཕྲེང་ལྡན་པ། །ཞི་བ་གསུངས་འདི་
ཁྱོད་ཀྱིས་བསྟེན་པར་འོས །ཐུབ་པའི་མཛེས་པ་བསྟོད་འདིར་སྨད་པ་། །ཞི་བའི་བདུད་རྩིའི་དོན་
དུ་མི་གཉེར་བའི། །སེར་སྐྱའི་བསམ་པ་དག་ནི་བཟློག་པར་ནུས། །དེ་ཕྱིར་ཆ་ལས་སྨད་པའི་རྒྱན་
ཡིན་། །འདི་ནས་ལོ་ཀ་གཅིག་གིས་ཆ་ཡིས་བསྟོད་པའི་རྒྱན་སྟོན།འཇིག་རྟེན་ཀུན་ཏུ་བསྲུང་བར་རབ་གྲགས་
པའི། །དབང་ཕྱུག་གཞན་ལ་ཕན་པས་གཞན་གནོད་ཅན། །རྨོངས་ཤིང་རྒྱལ་བ་འཚེ་བའི་ཆོས་སྟོན་
གང༌། །གཅིག་ཏུ་ཕན་མཛད་སློབ་མ་བདག་མི་འདོད། །སྐྱོན་བརྗོད་ཉིད་འདིར་འཇིག་རྟེན་བསྲུང་
47

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཞེས་པའི། །ཡོན་ཏན་བརྗོད་པས་ཆ་ལས་བསྟོད་པའོ། །འདི་ནས་རིམ་པའི་རྒྱན་སྟོན དངོས་པོ་རབ་ཏུ་
བསྟན་རྣམ་རིམ་པ་བཞིན། །རྗེས་སུ་སྟོན་པ་རིམ་པའི་རྒྱན་ཡིན་དཔེར། །འདི་ནསཤོ་ཀ་གཅིག་གིས་རིམ་པ་
ཅན་གྱི་རྒྱན་སྟོན།སྙན་པའི་གསུང་དང་ཀུན་དུ་སྤྲོ་བའི་འོད། །མཛེས་པའི་ཞལ་དང་རྣམ་པར་གཡོ་བའི་
སྤྱན། །ཆུ་སྐྱེས་སྟན་དང་ཁྱབ་གསལ་འོད་དཀར་ཅན། །ཨུཏྤལ་ཉིད་དུ་འཁྲུལ་པ་བསྐྱེད་ཅིང་མཆིས། །
འདི་ནས་ཤོ་ལོ་ཀ་གཅིག་གིས་རིམ་པ་ཅན་གྱི་རྒྱན་ཁྱད་པར་ཞིག་སྟོན་པར་བཞེད་འདུག་ཀྱང་དོན་དུ་རབ་རྟོག་གི་རྒྱན་དུ་སོང་འདུག
མཁའ་ལ་དལ་བུས་གཤེགས་པའི་བཅོམ་ལྡན་འདས། །འཛུམ་ཞལ་སྤྱན་མཛེས་ཕུན་ཚོགས་འོད་
ཟེར་རྣམས། །ཟླ་བ་རི་དྭགས་རྟ་ལྗང་ཅན་རྣམས་ཀྱིས། །བརྐུས་ནས་གླིང་གཞན་དག་ཏུ་བྲོས་པར
དོགས། །དགའ་བའི་རྒྱན་ནི་མཆོག་ཏུ་དགའ་བ་སྐྱེས། །ཉམས་ལྡན་སྒེག་སོགས་ཡིད་འོངས་ཉམས་
དང་ལྡན། །གཟི་བརྗིད་ང་རྒྱལ་སྐྱེས་པའི་སྤྲོ་བ་དག །བརྗོད་པའི་ཚིགས་ཏེ་དེ་གསུམ་ཁྱད་འཕགས་
ལྡན། །འདི་ནསཤོ་ལོ་ཀ་གསུམ་གྱིས་དགའ་བའི་རྒྱན་སྟོན།ཁྱོད་སྐུ་མངོན་སུམ་མཐོང་བ་ལྟ་ཞོག་གོ། །རི་མོ་བྲིས་
པའི་སྐུ་ཡི་དབྱིབས་ཙམ་ཞིག།མཐོང་བ་ལས་ནི་བདག་ཡིད་ཆེར་དགའ་བ། །དེ་ཙམ་བྱེད་པས་མངོན་
དུ་བསྟན་ཡང་མིན། །འཁོན་མེད་རི་དྭགས་རྒྱུ་བའི་ནགས་ནང་དུ། །རྒྱལ་བའི་ཏིང་འཛིན་ཟབ་མོར་
མཉམ་བཞག་པའི །དགའ་བ་དེ་ཙམ་བཙུན་མོས་རྣམ་རྩེན་པ། །རིན་ཆེན་ཁྲི་བཀོད་ས་སྐྱོངས་དག་
གིས་མིན། །མཚན་དཔེའི་ཉི་འོད་དཔལ་ལྡན་གང་གི་སྐུ། །མཐོང་བ་ཉིད་ལས་ཐོབ་པ་གང་ཡིན་པ། །
དེ་ཉིད་མེད་པར་མཚར་ཡང་གཞན་གྱི་ཅི། །བདག་ནི་དེ་ཙམ་གཞན་གྱིས་ཡོང་མི་དགའ། །ཞེས་པ་
དགའ་བའི་རྒྱན་གྱིས་སྦྱོར་བ་དེ། །ཕྱོགས་འདིས་དགའ་བ་གཞན་ཡང་དཔག་པར་ནུས། །བསམ་པ་
རྒྱས་པའི་ཉིད་ཀྱིས་རྒྱན་གང་ཡིན།།དཔེར་བརྗོད་ཕྲེང་བས་གསལ་བར་བཤད་པར་བྱ། །འདི་ནསཤོ་ལོ་
ཀ་གཅིག་གིས་སྒེག་པའི་ཉམས་བསྟན།འཇིག་ལྟའི་བྲག་རི་རྡོ་རྗེས་ཡོངས་བཅོམ་པ། །རྒྱལ་བ་བདག་ནི་མངོན་
པར་འཕགས་ལགས་ཏེ། །སྔོན་ཆད་ཕ་དང་མས་ཀྱང་མ་ཡིན་པའི། །རྨད་དུ་བྱུང་པའི་ཚིམས་པ་
གསར་པ་བཀོད། །ཅེས་པའི་ངག་དེས་རྒྱུན་ཞུགས་ཐོབ་པ་ཡིས། །ཤིན་ཏུ་དགའ་བའི་ལུས་ངག་གིས་
རྣམ་འགྱུར། །བྱུང་བར་བསྟན་ཕྱིར་དགའ་བའི་རྒྱན་ཉིད་ལས། །ལོགས་སུ་སྒེག་པའི་ཉམས་ལྡན་
ཞེས་པར་བཤད། །འདི་ནས་ཤོ་ལོ་ཀ་གཅིག་གིས་དྲག་པོའི་ཉམས་སྟོན། རྒྱལ་བའི་བཀའ་ལ་ལོག་པར་སེམས་
48

སྙན་ངག་དགའ་སྟོན་གྱི་དཔལ
བྱེད་པ། །དྲག་པོ་མགོ་བོར་འབར་བའི་མེ་བཀོད་པའི། །རྡོ་རྗེས་མནན་པའི་རྡོ་རྗེ་ཅན་བདག་གིས། །
མདུན་ན་འདུག་པ་འདི་ནི་གསོན་ནམ་ཅི། །ཅེས་པ་ལག་ན་རྡོ་རྗེས་རྡོ་རྗེ་ཡིས །དྲག་པོའི་མགོ་བོ་
མནན་ནས་སྡང་མིག་གིས། །ལྟ་ཞིང་ཁྲོ་བ་མཆོག་གི་མཐར་འཛེགས་པ། །འདི་ནི་དྲག་པོའི་ཉམས་
ལྡན་ཉིད་དུ་འདོད། །འདི་ནསཤོ་ལོ་གཅིག་གིས་དཔའ་བའི་ཉམས་ལྡན་སྟོན།ཐུབ་པའི་བསྟན་ལ་འབད་པས་མ་
མཉན་ཞིང༌། །དབེན་པའི་ནགས་སུ་ཞི་བས་མ་གནས་ལ། །སྦྱིན་དང་ཚུལ་ཁྲིམས་དཀའ་ཐུབ་མ་
བསགས་པར། །རྒྱལ་བ་དགེ་སྦྱོང་དུ་བདག་ཇི་ལྟར་འགྱུར། །ཅེས་པ་སྤྲོ་བའི་འགྱུར་བ་ཁྱད་འཕགས་
བདག །དཔའ་བའི་ཉམས་ཀྱིས་བདག་ཉིད་གནས་པས་ན། །འདི་ཉིད་ཉམས་ལྡན་ཉིད་དུ་འདུས་
པ་ལ། །དབང་བ་ཡིན་ཞེས་མཁས་རྣམས་ཡང་དག་འདོད། །འདི་ནསཤོ་ལོ་ཀ་གཅིག་གིས་སྙིང་རྗེའི་ཉམས་བསྟན།
བདེ་བས་བརྒྱ་བྱིན་དག་ལའང་ཅོ་འདྲི་བ། །དེ་ནི་ཐ་མའི་མལ་བརྟུལ་ཞུགས་ཉལ། །གནད་གཅོད་
ཚོར་བས་གྱ་ཚོམ་དུ་བསྲེགས་པ །ཀྱི་ཧུད་འཆི་བའི་མེ་ཆེན་འདི་ལ་གཟིགས། །ཞེས་པ་འཆི་བ་
མངོན་སུམ་གསལ་བྱས་པའི། །སྐྱོ་བའི་ཡིད་ཅན་འགའ་ཡིས་གང་སྨྲས་པ། །མྱ་ངན་འགྱུར་བ་རྒྱས་པ་
སྙིང་རྗེའི་ཉམས། །འདི་འདྲ་དག་ཀྱང་ཉམས་དང་ལྡན་པའི་ཚིག །འདི་ནས་ཤོ་ཀ་གཅིག་གིས་མི་སྡུག་པའི་
ཉམས་བསྟན།དོན་ཀུན་གྲུབ་པ་ཁྱེད་ཀྱིས་བྱང་གི་སྒོར། །མིག་ཆུ་ཟག་ཅིང་དྲི་ང་རབ་བགྲོད་ཁ། །རྣམ་
པར་དམར་དང་འབུས་ཞིགས་ནགས་པ་དང༌། །རུལ་ཞིང་བམ་པ་གཟིགས་པས་ཞི་བ་བརྙེས །ཞེས་
པ་སྐྱུག་བྲོའི་འགྱུར་བ་འཕེལ་བ་ཡིས། །མི་སྡུག་ཞེས་པའི་ཉམས་སུ་འདོད་པ་ཡིན །རྒོད་བྲོའི་
འགྱུར་བ་འཕེལ་ཞིང་རྒྱས་པ་ཡིས །བཞད་གད་ཉམས་འདི་ད་ལྟ་བསྟན་པར་བྱ །འདི་ནས་ཤོ་ཀ་
གཅིག་གིས་བཞད་གད་ཀྱི་ཉམས་སྟོན།སྐྱེ་གནས་མ་ཉམས་བུ་མོའི་གཞོན་མ། །མངལ་གྱི་ཁུར་གྱིས་ཡོངས་
སུ་ངལ་གྱུར་གྱིས། །བདག་ལ་མིག་ཚུར་ཡུན་རིང་ལྟ་མ་བྱེད། །བདག་ནི་ཐུབ་པའི་གསུངས་ལས་མི་
འདའོ། །ནགས་སུ་དཀའ་ཐུབ་ལྡན་པའི་དགེ་སྦྱོང་ལ། །ཆགས་ལྡན་བུ་མོ་འགའ་ཡིས་བལྟས་པའི་
ཚེ། །དེ་ཡི་བཞད་གད་དོན་དུ་གང་སྨྲས་པ། །ཉམས་དང་ལྡན་པ་ཉིད་དུ་འདོད་པ་ཡིན། །འདི་ནསཤོ་
ཀ་གཅིག་གིས་རྨད་བྱུང་ཉམས་སྟོན།ཐུབ་དབང་སྐུ་འདི་དཔག་བསམ་རྐང་འཐུང་དང༌། །འོད་ཟེར་ཕྲེང་བ་
གྲིབ་བསིལ་ཡལ་འདབ་དང་། །མཚན་དཔེ་རྣམ་པར་བཀྲ་བའི་མེ་ཏོག་དང༌། །གསུང་གི་བདུད་རྩི་
49

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
འབྲས་བུར་གྱུར་པ་མཚར། །ཞེས་པ་མཚར་འགྱུར་བ་རྒྱས་པ་ཡིས། །རྨད་བྱུང་ཞེས་པའི་མཁས་
རྣམས་ཉམས་སུ་འདོད། །འཇིགས་པ་ཞེས་པའམ་འགྱུར་བ་རྒྱས་པ་ཡིས། །འཇིགས་བྱེད་ཞེས་པའི་
ཉམས་ལྡན་འདོད་སྟེ་དཔེར། །འདི་ནས་ཤོ་ལོ་ཀ་གཅིག་གིས་འཇིགས་རུང་གི་རྒྱན་སྟོན།སྲིད་པའི་ཉེས་པ་ཐལ་བར་
རློག་བྱེད་པའི། །ཐུབ་དབང་ཏིང་འཛིན་ཡེ་ཤེས་རྡོ་རྗེ་གང༌། །འདི་ནི་དྲན་ན་ལུས་མེད་༼འདོད་ལྷ།
དཔུང་དང་བཅས། །རྣམ་པར་ཉམས་ཤིང་སེམས་འཁུམས་སྨྲ་ཞན་འགྱུར །ཞེས་པ་འདིར་ནི་ཉམས་
བརྒྱད་དབང་བྱས་སྟེ། །ཚིག་རྣམས་ཉམས་དང་ལྡན་པར་ཡང་དག་བཤད། །གཟི་བརྗིད་ལྡན་པ་སྤྲོ་
བ་བརྗོད་པའི་ཚིག །དེ་ཉིད་དཔེར་བརྗོད་ཉིད་ལ་གསལ་བར་བྱ། །འདི་ནསཤོ་ལོ་ཀ་གཅིག་གི་གཟི་བརྗིད་ཅན་
གྱི་རྒྱན་བསྟན།བདག་གིས་བཟོད་དཀའི་འཇིགས་པ་སྟེར་རོ་ཞེས །བདུད་ཁྱོད་འཇིགས་ཤིང་འདར་
བར་བྱ་མི་དགོས། །ཕམ་ཞིང་བསྟན་ལ་སྡང་བ་བཏང་གྱུར་པ། །དེ་དག་རྡོ་རྗེ་འདི་ཡིས་འཇོམས་
འདོད་མེད། །ཅེས་པ་རྡོ་རྗེ་ཅན་གྱི་མདུན་ཉིད་དུ། །ཀླགས་ཚོལ་བྱེད་པའི་བདུད་དཔུང་དེ་དག་
རྣམས། །འཕགས་ཞིང་འདར་བ་རང་དགར་གཏོང་བ་གང༌། །དེ་སོགས་གཟི་བརྗིད་ལྡན་པར་ཤེས་
པར་བྱ། །འདི་ནས་ཤོ་ལོ་ཀ་གཅིག་པོ་འདིས་རྩོམ་པ་པོས་གཟི་བརྗིད་ཅན་གྱི་རྒྱན་དུ་བཀོད་པ་ཡིན་མོད་ཀྱང་རྐང་པ་ཕྱི་མས་འགོག་
རྒྱན་དུ་བསྟན་པ་ཡིན་ནོ །སྲིད་དང་ཞི་བའི་ཕུན་ཚོགས་དཔལ་འདི་ལ། །ཁོ་བོ་གཅིག་པུ་ཉིད་ནི་དབང་བ་
ཡིན །ཁྱོད་ནི་འཁུམས་ཤིང་ཁྱོགས་ལ་འཕྱང་མི་དགོས། །རེ་འདོད་འཁྲི་ཤིང་བཅད་པར་ཡོངས་མི་
དྲན། །མངོན་པར་འདོད་ན་དངོས་སུ་མ་བརྗོད་པར། །དེ་ཉིད་འགྲུབ་པར་བྱ་ཕྱིར་རྣམ་པ་གཞན། །
རྗེས་མཐུན་དོན་ནི་བརྗོད་པར་བྱེད་པ་གང༌། །རྣམ་གྲངས་བརྗོད་པའི་རྒྱན་ཞེས་མཁས་རྣམས་འདོད། །
འདི་ནསཤོ་ཀ་གཉིས་ཀྱིས་རྣམ་གྲངས་བརྗོད་པའི་རྒྱན་སྟོན།ཟླ་བས་མཚོན་པའི་བཞིན་རས་ཅན་ཁྱེད་ཅག །ལྗོན་
ཤིང་གར་བྱེད་མེ་ཏོག་གིས་རྒོད་པའི། །ཤར་གྱི་ནགས་འདབས་ལྟ་བའི་བརྩེ་དགའ་བྱོས། །ཁོ་བོ་
སླད་ནས་ཁྱེད་ཀྱི་གམ་དུ་མཆི། །ལང་ཚོས་མྱོས་ཤིང་གླུ་གར་རྣམ་རྩེན་པའི། །གཞོན་ནུ་དེ་དག་དེ་ནས་
རྣམ་བསྐྲད་དེ། །དཀའ་ཐུབ་ནགས་ཚལ་ཨེ་ནའི་སྐྱུས་པ་དེར། །ཞི་བ་པ་དེ་ཤུལ་དུ་ཏིང་འཛིན་སྒོམ། །
བྱ་བ་འགའ་ཞིག་རྩོམ་པའི་སྐྱེས་བུ་ལ། །གར་ཆེའི་སྟོབས་ལས་བསྒྲུབ་པར་འདོད་པ་ཡི།།བྱ་བ་དེ་ཡི་
སྒྲུབ་བྱེད་ཕུན་ཚོགས་གང༌། །ཉེ་བར་གྱུར་ཏེ་ཀུན་ཏུ་ཕན་པའི་རྒྱན། །འདི་ནས་ཤོ་ལོ་གཉིས་ཀྱིས་ཀུན་ཕན་གྱི་
50

སྙན་ངག་དགའ་སྟོན་གྱི་དཔལ
རྒྱན་སྟོན།ལུས་ཅན་ཀུན་གྱི་གདུང་བ་ཞི་བའི་སླད། །ཐུབ་པའི་དབང་པོ་སེམས་ཤིང་གསོལ་བས་ན། །
སྐལ་བས་དབྱར་སྐྱེས༼སྤྲིན༽སྣུན་པ་ཕྲེང་བའི་ཚོགས །མཁའ་ལ་ཡོངས་སུ་བཀྲམ་པ་ལྟ་བུ་བྱུང༌། །
རྒྱལ་བའི་བསྟན་པ་ཆེས་ཆེར་གསལ་བའི་སླད། །རང་དང་གཞན་སྡེའི་རྣམ་པར་རྩོད་པའི་ཚེ། །
བདག་ལ་ཕན་ཕྱིར་མེ་ཡི་ཟེར་མ་བརྒྱ། །ལྡན་པའི་ཐོག་གིས་ཕས་རྒོལ་སྤྱི་བོ་བཅོམ། །འདི་ནས་རྒྱ་ཆེའི་
རྒྱན་སྟོན།བསམ་པ་བཟང་པོའམ་འབྱོར་བ་ཕུན་ཚོགས་པའི། །ཆེན་པོ་ཕུལ་དུ་བྱུང་བར་སྟོན་པ་གང་། །
ཚིག་སྦྱོར་འདི་འདྲ་རྒྱ་ཆེ་ཞེས་པ་ཡི །རྒྱན་དུ་བཤད་དེ་སྦྱོར་བ་དཔེར་བརྗོད་ན། །འདི་ནསཤོ་ཀ་གཅིག་
གིས་བསམ་པ་རྒྱ་ཆེ་བ་སྟོན།གང་གི་བཀའ་ནི་རྡོ་རྗེའི་མེ་བཞིན༼ཟོག༽དུ། །སྐྱེ་བོ་ཀུན་གྱིས་སྙིང་ལ་གནས་པ་
གང༌། །ཟླ་བའི་འོད་དེས་རང་གི་མགོ་བོ་གང༌། །བཅད་ནས་གཉིས་སྐྱེས༼སྦྲམ་ཟེ༽འཁྲུགས་པོ་དེ་ལ་
བྱིན། །འདི་ནས་ཤོ་ལོ་ཀ་གཅིག་གིས་འབྱོར་བ་རྒྱ་ཆེ་བ་སྟོན་རྒྱུར་འདུག་ཀྱང་དོན་དུ་སྲིད་པ་ཅན་གྱིས་བརྒྱན་སྣང་ངོ༌།།གང་ཞིག་
ཁྱབ་འཇུག་གིས་སྔོན་མ་མཐོང་ཞིང༌། །བྱེད་པོས༼ཚངས་པ༽འབད་ཀྱང་སྤྲུལ་བར་མི་ནུས་པའི། །ཕུན་
ཚོགས་གསར་པའི་དཔལ་གྱིས་མངོན་མཐོ་བ། །ཐུབ་དབང་གཅིག་པུ་རྨད་བྱུང་རྣམ་འཕྲུལ་ཅན།།སྔ་
མར་སེམས་ཀྱིས་བདག་ཉིད་རྒྱ་ཆེ་སྟེ། །ཕྱི་མ་འབྱོར་པ་གཞན་ལས་འཕགས་པར་བསྟན། །བསྙོན་
དོར་དག་ནི་ཅུང་ཟད་བསྙོན་བྱས་ནས། །དོན་གཞན་ངོ་བོ་སྟོན་པ་ཡིན་ཏེ་དཔེར། །འདི་ནས་རྐང་པ་གཉིས་
ཀྱིས་ཆོས་ཀྱི་སྙོན་དོར་སྟོན ཐུབ་དབང་འཛམ་བུ་ཆུ་བོའི་གསེར་འོད་ཅན། །མ་ཡིན་རྟ་ལྗང་ཅན་འོད་
འཕྲོགས་པ་ལགས། །ཅེས་པ་ཆོས་ལ་བསྙོན་པ་ཡིན་ཏེ་གཞན། །ཡུལ་འགའ་ཞིག་ལ་བསྙོན་པ་ཉིད་
ཀྱང་དཔེར། །འདི་ནས་ཤོ་ཀ་གཉིས་ཀྱིས་རང་བཞིན་གྱི་བསྙོན་དོར་སྟོན།འགྲོ་བ་ཀུན་གྱི་ཉེས་པ་རྣམ་སེལ་བའི། །
ཐུབ་དབང་ཞལ་གྱི་བདུད་རྩིའི་དབང་ཕྱུག་འདི། །མེ་ཏོག་གཞུ་ཅན་གདུང་བར་བྱེད་པ་སྟེ། །འགྲོ་བ་
གཞན་ལ་བདེ་བ་སྐྱེད་བྱེད་གྲགས། །ཉེས་པ་བག་ཆགས་མ་ལུས་རྣམ་སྤངས་པ།།ཐུབ་དབང་མཛེས་
པའི་སྐུ་ཞེས་ངེས་པར་འདོད། །དངོས་པོ་འདི་ཉིད་དེ་ལས་གཞན་ཡིན་ཏེ། །ཆགས་ཤིང་གདུང་བའི་
ཉེས་མང་སྦྱར་བས་སོ། །ཅེས་པ་རང་གི་ངོ་བོ་སྐྱོན་མེད་ཉིད། །བཟློག་ནས་དོན་གཞན་སྐྱོན་ཅན་ངོ་
བོ་ནི། །ལྟ་དང་ལུས་མེད་དག་གིས་བརྗོད་པའི་ཕྱིར། །དཔེར་བརྗོད་འདི་ནི་རང་བཞིན་ལ་བསྙོན་
དོར། །འདི་ལྷག་མ་ཁ་འཕངས་པར་འདུགདཔེ་ཡི་བསྙོན་དོར་དཔེ་ལས་བསྟན་ཟིན་ཏེ། །དེ་ཡི་བསྙོན་དོར་
51

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
རྣམས་ཀྱི་དབྱེ་བ་ཀུན། །བློ་དང་ལྡན་པ་རྣམས་ཀྱིས་རྟོགས་བྱས་ཏེ །མཐའ་ཡས་འདིར་ནི་བརྗོད་
པར་ནུས་མ་ཡིན། །སྦྱར་བའི་རྒྱན་ནི་གཟུགས་གཅིག་ལྡན་པའི་ཚིག །ཐ་སྙད་དོན་གྱི་བརྗོད་བྱ་ཅན་
དུ་འདོད། །དེ་ཚིག་གཅོད་མཚམས་ཐ་དད་མིན་པ་དང༌། །དོན་གཉིས་གཅོད་འཚམས་ཐ་དད་ཅན་ཏེ་
དཔེར། །འདི་ནས་ཤོ་ལོ་ཀ་གཅིག་གིས་གཅོད་འཚམས་ཐ་དད་མིན་པའི་སྦྱར་རྒྱན་སྟོན་པར་བཞེད་ཀྱང་དོན་དུ་སྦྱར་བའི་ཤིས་བརྗོད་
ཡིན།དཔལ་ལྡན་འཇིག་རྟེན་ཀུན་གྱི་མིག་གཅིག་པུ། །མཛེས་པའི་དཀྱིལ་འཁོར་འོད་ཀྱིས་དྲ་བ་ཅན། །
མི་བཟད་མུན་སྟུག་མ་ལུས་འཇོམས་བགྱིད་པའི། །མཆོད་འོས་དེ་ཡིས་ཁྱེད་ལ་བསྲུང་གྱུར་ཅིག །འདི་
ནས་ཤོ་ཀ་གཅིག་གིས་གཅོད་འཚམས་ཐ་དད་པའི་སྦྱར་རྒྱན་སྟོན།གང་རྨ་ལས་སྐྱེས་མི་སྡུག་ཉམས་ལྡན་པ། །མཐའ་
མར་འགྲོ་བ་འགྲོ་བ་ཟད་བྱས་གང༌། །ལས་འབྲས་སྟོན་ཞིང་མྱ་ངན་འདས་མི་གནས། །སྐྱེ་དོན་མེད་
པ་དེ་ཉིད་ཀུན་ཏུ་གཟིགས། །འདི་ནས་ལྷག་མ་ཁ་འཕངས་པར་འདུག།དཔེ་དང་གཟུགས་ཅན་འགོག་དང་ལྡོག་
པ་ཅན། །ལ་སོགས་ཡུལ་ཅན་སྦྱར་བ་བསྟན་ཟིན་ཏེ། །འགའ་ཞིག་བྱ་བ་ཐ་དད་མིན་པ་དང་། །
གཞན་པ་བྱ་བ་འགལ་མིན་ཉིད་ཀྱང་ཡོད། །འགལ་བའི་སྦྱར་རྒྱན་སྟོན།འགལ་བའི་ལས་དང་སྦྱར་བ་ངེས་
པ་ཅན། །ངེས་པ་བརྗོད་པའི་ངོ་བོ་འགོག་པ་དང༌། །འགལ་མིན་འགལ་བ་ཅན་ཏེ་དེ་རྣམས་ཀུན། །
རིམ་བཞིན་དཔེར་བརྗོད་ཕྲེང་བས་གསལ་བར་བྱ། །འདི་ནསཤོ་ལོ་ཀ་གཅིག་གིས་བྱ་བའམ་ལས་འགལ་བའི་སྦྱར་
རྒྱན་སྟོན།གང་ཞིག་ཉོན་མོངས་མ་ལུས་མཐར་བྱས་ཤིང༌། །འགྲོ་བ་སྲིད་པའི་གཟེབ་ལས་ཡོངས་སྒྲོལ་
བ། །དེ་བཞིན་གཤེགས་པའི་ཐུགས་རྗེ་ཉིད་དང་ནི། །ཤཱ་རིའི་བུས་ཀྱང་འགྲོ་བ་ཡོངས་སུ་སྒྲོལ། །འདི་
ནས་ལོ་ཀ་གཅིག་གིས་སྦྱར་བའི་འགལ་བའི་སྦྱར་རྒྱན་སྟོན།དགེ་བའི་མེ་ཏོག་གསར་པའི་སྐྱེ་གནས་ཅན། །བསོད་
ནམས་ཡལ་ག་ལྡན་པ་གཅིག་ཏུ་བསིལ །ཐུབ་དབང་མཛེས་པའི་སྐུ་འདི་མཐོང་བྱ་སྟེ། །དམ་ཆོས་
བདུད་རྩིའི་རོ་ནི་བཏུང་བྱའོ། །འདི་ནསཤོ་ལོ་གཅིག་གིས་ངེས་པ་ཅན་གྱི་འགལ་བའི་སྦྱར་རྒྱན་སྟོན།སྲིད་པ་ཀུན་གྱི་
དཔའ་བོ་གཅིག་པུ་ཉིད། །སྣང་བ་བརྒྱ་ལྡན་ཉེ་བར་གྱུར་པའི་ཚེ། །བསིལ་ཟེར་བྱེད་པ་རྣམ་པར་
ཉམས་གྱུར་ཏེ། །འགྲོ་བའི་བསོད་ནམས་ལྷག་པར་རྒྱས་པར་གྱུར། །འདི་ནསཤོ་ཀ་གཅིག་གིས་ངེས་པ་བརྗོད་
པའི་འགལ་བའི་སྦྱར་རྒྱན། ལག་འགྲོ་ཀླུ་ལ་ངེས་པར་བཟུང་བྱ་སྟེ། །དུག་འཛིན་ཉིད་ནི་རྒྱ་མཚོ་ཉིད་ལའོ །
རྡོ་རྗེ་འཛིན་པ་ལྕེ་གཉིས་ཞེས་པའི་སྒྲ། །སྦྲུལ་རྣམས་ཉིད་ལ་རྣམ་པར་གནས་པ་ཡིན། །འདི་ནས་ལོ་ཀ་
52

སྙན་ངག་དགའ་སྟོན་གྱི་དཔལ།
གཅིག་གི་ཡང་ངོ་བོ་འགོག་པའི་འགལ་བའི་སྦྱར་རྒྱན།ཐུབ་པའི་གདུལ་བྱ་རྣམས་ལ་དུག་འཛིན་ནི། །ཆུ་གཏེར་ཉིད་
ལ་ངེས་པར་འཇུག་པ་ཡིན། །འོན་ཀྱང་ལག་འགྲོའི་དབང་པོ་རྒྱལ་བ་ཡིས། །གསུངས་ལ་གུས་པར་
གྱུར་པ་རྣམས་ལའང་མཐོང་། །འདི་ནས་རྐང་པ་གཉིས་ཀྱིས་འགལ་མིན་གྱི་འགལ་བའི་སྦྱར་རྒྱན།རང་འབྱུང་མཁས་
ཤིང་ཤིན་ཏུ་ཆེ་བའི་བདག །མཆོད་པར་འོས་པ་མགྲིན་སྙན་དཔལ་རྒྱས་བྱེད། །ཅེས་པ་ཁྱད་ཆོས་དེ་
ནི་དོན་གཉིས་གང༌། །ལ་ཡང་འགལ་བ་མིན་པ་ཉིད་དུ་འདོད། །འདི་ནས་རྐང་པ་གཉིས་ཀྱིས་འགལ་བའི་སྦྱར་
རྒྱན རང་བྱུང་ཡིན་ཡང་ལུས་སྐྱེས་ཀྱིས་བཅོམ་མིན། །མཆོད་འོས་ཡིན་ཡང་གདུང་བྱེད་མིན་པར་
རྟོགས།།ཞེས་པ་དོན་གང་རུང་ལ་མི་འགལ་ཞིང༌། །ཅིག་ཤོས་ཉིད་ལ་འགལ་བ་ཅན་དུ་འདོད། །ཁྱད་
པར་འཕགས་ཤིང་ཕུལ་བྱུང་བསྟན་བྱའི་ཕྱིར། །ཡོན་ཏན་རིགས་དང་བྱ་བ་ཉིད་དང་རྫས། །གང་ཞིག་
མ་ཚང་བ་ཉིད་སྟོན་པ་དེ། །ཁྱད་པར་བརྗོད་པའི་རྒྱན་ཞེས་བྱ་སྟེ་དཔེར། །འདི་ནསཤོ་ལོ་ཀ་གཅིག་གིས་ཡོན་
ཏན་བརྗོད་པའི་ཁྱད་པར་གྱིས་རྒྱན་བསྟན་ཏོ །ཐུབ་པའི་ཕྱག་དར་ཁྲོད་ཀྱི་བླ་གོས་འདི། །དངོས་པོ་ངན་ཞིང་
གསར་པ་མ་ཡིན་ལ། །མཛེས་པ་དགའ་དང་བྲལ་མེད་དེ་ལྟ་ནའང་། །ལྷར་བཅས་འགྲོ་བའི་ཡིད་ནི་
འཕྲོག་པར་ནུས། །འདི་ནས་ལོ་ཀ་གཅིག་གིས་རིགས་བརྗོད་པའི་ཁྱད་པར་གྱི་རྒྱན་བསྟན།འདི་ཉིད་རྒྱལ་པོ་ལས་
ཉམས་ཚངས་པ་ཡི། །རིགས་ལས་བྱུང་བའང་མིན་མོད་དེ་ལྟ་ནའང༌། །འགྲོ་བ་མ་ལུས་འདི་དག་
ཐམས་ཅད་ཀྱི། །བྱེད་པོ་ཉིད་དུ་ཐུབ་པའི་དབང་པོ་གྱུར། །འདི་ནས་ལོ་ཀ་གཅིག་གིས་བྱ་བ་བརྗོད་པའི་ཁྱད་པར་
གྱི་རྒྱན སྨིན་མའི་ཕྲག་ཏུ་པགས་པ་མ་བསྡུས་ཤིང༌། །མཆུ་ཡི་ཡལ་འདབ་སྟེང་དུ་མ་བརྫེས་ལ། །ཁྲོ་
བའི་སྤྱན་ནི་བཟློག་པར་མ་མཛད་ཀྱང༌། །ཕྱི་རྒོལ་མཐའ་དག་འབད་རྩོལ་མེད་པར་བཅོམ། །འདི་ནས་
ཤོ་ལོ་གཅིག་གིས་རྫས་བརྗོད་པའི་ཁྱད་པར་གྱི་རྒྱན་བསྟན།རྩུབ་པའི་རལ་གྲི་ཕྱག་ཏུ་མ་བཀོད་ཅིང༌། །ཡ་ལད་
དག་གིས་ཁྱེད་སྐུ་མ་བརྒྱན་ཡང༌། །ཐུགས་རྗེ་ཆེན་པོའི་སྦྱོར་བ་གཅིག་པུ་ཡིས །མཐའ་དག་མི་
མཐུན་ཕྱོགས་ལས་རྒྱལ་བར་གྱུར། །འདི་ནས་ཤོ་ལོ་ཀ་གཅིག་གིས་རྒྱུའི་ཁྱད་པར་བརྗོད་པའི་རྒྱན་བསྟན། སློང་མོའི་
ཟས་ཀྱིས་ངན་ངོན་ཙམ་དུ་མཚོ། །ཕྱག་དར་ཁྲོད་ཀྱིས་ན་གཟའ་དག་ལ་རྟེན། །དེ་ལྟ་མོད་ཀྱི་ཡོན་ཏན་
ཀུན་གྱི་མཛོད། །ཐུབ་པའི་དབང་པོས་ས་གསུམ་རབ་མནན། །ཅེས་པ་རྒྱུ་ཡི་ཁྱད་པར་དེ་ཉིད་ལས། །
རྒྱུ་ཡི་ཁྱད་པར་བརྗོད་པའི་རྒྱན་ཡིན་ཏེ། །རིམ་པ་འདི་ཉིད་ཀྱིས་ནི་གཞན་གྱིས་ཡང༌། །དབྱེ་བ་བློ་
53

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཡིས་དཔག་པར་བྱ་ན་ཡིན། །གང་ཞིག་འདོད་བྱའི་ཡོན་ཏན་ཁྱད་པར་དང༌། །འགའ་ཞིག་མཚུངས་
པར་བྱས་ནས་སྒྲོ་བཏགས་པ །བསྟོད་པའམ་སྨད་པའི་དོན་དུ་བསྒྲགས་པ་གང༌། །དེ་ནི་མཚུངས་
པར་སྦྱོར་པའི་རྒྱན་དུ་བཤད། །འདི་ནས་ཤོ་ལོ་ཀ་གཉིས་མཚུངས་སྦྱོར་གྱི་རྒྱན་ཡིན།རིན་ཆེན་ལས་བསྐྲུན་ལྷུན་པོའི་
དབང་པོ་དང་། །མཛེས་སྡུག་ལྷག་པ་གསེར་གྱིས་ས་བསྲུངས་དང༌། །འབྲས་བུས་ལྗི་བ་ཡོངས་འདུའི་
ལྗོན་ཤིང་དང༌། །ཐུབ་པའི་དབང་པོ་ཁྱོད་ཉིད་བསྟན་ཞིང་བརྗིད། །རི་ངོས་གཟར་ལས་ཐུར་འགྲོའི་
འབབ་ལྡན་དང༌། །བར་སྣང་དབང་པོའི་མཚོན་ཆ་བཀྲམ་པ་དང༌། །སྒྱུ་མ་མཁན་གྱིས་སྤྲུལ་པའི་གྲོང་
ཁྱེར་དང་། །བདག་གི་ཚེ་འདིའང་གཡོ་ན་ཐུབ་དབང་སྐྱོབས། །གང་ཞིག་ཁྱད་པར་སྒྲུབ་བྱེད་སླད་
དུ་ནི། །རྣམ་པ་གང་དུ་དངོས་པོ་འགལ་བ་རྣམས། །ལྷན་གཅིག་ཡང་དག་འགྲོགས་པར་རབ་
བསྟན་པ། །དེ་ནི་འགལ་བའི་རྒྱན་དུ་བཤད་དེ་དཔེར། །འདི་ནས་རྐང་པ་གཉིས་ཀྱིས་བྱ་བ་འགལ་བའི་རྒྱན་བསྟན།
ལེགས་བྱས་རྒྱན་ལྡན་ཐུབ་པའི་བསྟན་པ་རྒྱས། །མུན་པས་བཞིན་དུ་གཞན་སྡེ་ནུབ་པར་འགྱུར། །
ཞེས་པ་འདིར་ནི་རྒྱས་དང་ནུབ་པ་དག །གཞི་ཐ་དད་པའི་བྱ་བ་འགལ་བར་བསྟན། །འདི་ནས་རྐང་པ་
གསུམ་གྱིས་ཡོན་ཏན་འགལ་བའི་རྒྱན་སྟོན།རྒྱལ་བའི་དམ་ཆོས་བདུད་རྩིའི་གཏེར་དེ་ཡིས། །ཀུན་ད་བཞིན་དུ་
ཕྱོགས་ཀུན་རྣམ་པར་དཀར། །བདུད་མོའི་བཞིན་རས་ཡོངས་ལྷུང་མིག་སྨན་བཞིན། །ཞེས་པ་དཀར་
ནག་ཡོན་ཏན་འགལ་བར་བསྟན། །འདི་ནས་རྐང་པ་གཉིས་ཀྱིས་རྫས་འགལ་བ་བསྟན་པ་ལྟར་འདུག་ཀྱང་མིན་པ་འདྲ།
ཁྱོད་ཀྱི་དམའ་བའི་ཞབས་མཐིལ་དམར་བ་། །ལྷ་མཆོག་རྣམས་ཀྱི་ཅོད་པཎ་སྟེང་དུ་འཛིན། །ཞེས་
པ་སྟེང་དང་འོག་དག་རྫས་འགལ་བ། །འདི་ནས་རྐང་པ་བཞིས་བྱེད་ལས་འགལ་བའི་རྒྱན་བསྟན ཕན་ཚུན་
འགྲོགས་པར་བསྟན་པ་ཉིད་ཡིན་ནོ། །མཛེས་པའི་ཆ་ཤས་ཡོངས་སུ་རྫོགས་པའི་སྐུ །བདུད་རྩིའི་
འོད་ཟེར་ཀུན་ནས་སྤྲོ་བྱེད་པས། །སེམས་ཀྱི་ཐ་བ་འཚེད་པར་མཛད་པ་ལགས །ཞེས་པ་གྲང་བས་
འཚེད་པ་འགལ་བའོ། །འདི་ནས་ལོ་ཀ་གཅིག་གིས་གཞི་གཅིག་པའི་བྱ་བ་འགལ་བ་བསྟན་ཏོ།།སྙིང་པོ་མེད་དང་སྟོང་
པའི་སྒྲ་སྙན་སྒྲོགས། །བསོད་སྙོམས་དུས་སུ་གཟུང་བའི་མཁར་བསིལ་འདི། །ཉའི་བདུད་ཏོག་ལ་
རེགས་པ་མེད་མོད་ཀྱང༌། །སྙིང་ལ་ཟུག་རྔུ་རབ་ཏུ་ཟུག་པར་བྱས། །ཞེས་པའི་གཞི་གཅིག་པ་ཡི་བྱ་བ་
འགལ། །འདི་ནས་རྐང་པ་གསུམ་གྱིས་སྦྱར་བའི་འགལ་བ།པདྨ་ཅན་གྱིས་དག་པར་བྱས་པས་ཀྱང༌། །གདུང་བའི་
54

སྙན་ངག་དགའ་སྟོན་གྱི་དཔལ
དྲི་མས་ཡོངས་སུ་གོས་གྱུར་པ །འདི་འདྲ་རིགས་པ་ཡིན་ནམ་མཆོད་འོས་ཀྱེ། །ཞེས་པ་སྦྱར་བའི
འགལ་པ་ཉིད་དུ་འདོད།།དེ་ལྟར་འགལ་བའི་རྒྱན་རྣམས་དག་ལ་ཡང༌། །དབྱེ་བ་དུ་མ་ཉིད་དུ་རྟོགས་
པར་བྱ། །གང་ཞིག་སྐབས་མིན་འདོད་པ་བསྟོད་པ་ནི།།སྐབས་སུ་མ་བབ་བསྟོད་པའི་རྒྱན་ཞེས་བྱ། །
འདི་ནས་ལོ་ཀ་གཅིག་གིས་སྐབས་མིན་གྱིས་བསྟོད་པ་སྟོན།།སྲེད་པས་སྐོམ་པའི་གདུང་བ་བྲལ་གྱུར་ཞིང་། །སྡུག་
བསྔལ་ཟུག་རྔུ་བརྒྱ་ཡིས་བཏབས་གྱུར་པའི། །ནད་སོགས་འཁོར་བའི་མུན་པ་གསལ་གྱུར་པ། །
ལེགས་བྱས་སྨན་ལྡན་ཐུབ་དབང་དེ་རྣམས་བདེ། །འདི་ལྟར་སྐབས་སུ་མ་བབ་ཉིད་དུ་ནི། །མལ་དུ་
འདྲེས་ལྡོག་ལག་པ་འགྲམ་པར་བཀོད། །ཟུག་གཟེར་དུ་མས་ཉོན་མོངས་བསལ་བ་དེས། །ཡིད་བྱུང་
དབང་གིས་ཐུབ་དབང་དེ་དག་བསྔགས །གང་དུ་གལ་ཏེ་དམད་པ་བཞིན་བསྟོད་ནས། །སྐྱོན་ལྟར་
སྣང་བའི་ཡོན་ཏན་ཐོབ་གྱུར་ཞིང༌། །སྐྱོན་ནི་འགའ་ཡང་བརྗོད་པ་མ་ཡིན་པ །འདི་ནི་ཟོལ་གྱིས་
བསྟོད་པའི་རྒྱན་དུ་བཤད། །འདི་ནས་ལོ་ཀ་གསུམ་གྱིས་ཟོལ་བསྟོད་ཀྱི་རྒྱན་སྟོན། དཀའ་ཐུབ་ཉམས་ཤིང་ཟག་
བཅས་ཁམས་གནས་པ། །ཚངས་པ་ཡིས་ཀྱང་སྙན་པའི་དབྱངས་བཟུང་ན། །མཛེས་པའི་བདོག་པ་
ཐམས་ཅད་བསྡུས་གྱུར་པའི། །ཁྱོད་གསུངས་དྲུག་ཅུའི་དབྱངས་ལ་མཚར་ཅི་མཆིས། །དཔལ་སྦས་
མ་རུང་བསམ་པ་དོར་ནས་ནི། །ཁྱོད་ལ་སྐྱབས་སུ་འདོགས་ལ་མཚར་ཅི་ཡོད། །རབ་འབར་སོལ་
མེའང་པདྨོའི་ནགས་ཚལ་དུ། །བསྒྱུར་ནས་ཁྱོད་ཞབས་མཆོད་པ་བྱེད་པ་མཚར། །ངལ་བ་གཅིག་པུའི་
ལས་ཀྱིས་དམན་གྱུར་པ། །ཆུ་འོད་ལས་ནི་འོད་བརྒྱ་ལྡན་པ་རྣམས། །ཕྲོགས་ནས་བདག་གིར་མཛད་
པ་འདི་འདྲ་ནི། །ཞི་བའི་དགེ་སློང་ཁྱོད་ཀྱིས་རིགས་སམ་། །གལ་ཏེ་ངེས་པར་བསྟན་བྱ་གཞན་
འཇུག་པས །དོན་གཞན་དེ་དང་མཚུངས་པའི་འབྲས་བུ་འགའ། །མཆོག་གམ་མཆོག་མིན་སྟོན་ཞིང་
རྟོགས་བྱེད་པ། །དེ་ནི་ངེས་པར་བསྟན་པའི་རྒྱན་ཏེ་དཔེར། །འདི་ནས་ཤོ་ཀ་གཉིས་ཀྱིས་ངེས་བསྟན་གྱི་རྒྱན་སྟོན།
ཁྱོད་སྐུ་ས་འདིར་བཀོད་པ་བརྟེན་གྱུར་པས། །གཅིག་ཏུ་རྣམ་དཀར་དགེ་བ་རྒྱ་ཆེ་བ། །གཉེན་ལ་བརྩེ་
བ་བསྟན་ཕྱིར་འགྲོ་རྣམས་ལ། །དམ་པའི་བདེ་བའི་དཔལ་ནི་སྦྱིན་པར་མཛད། །ཉིན་མོར་བྱེད་པའི་
ཟེར་གྱིས་རེག་པ་ན། །མཆོད་འོས་ཉིད་ལ་གུས་པ་མེད་པ་རྣམས། །རྒུད་ཅིང་ལྷུང་བར་འགྱུར་བ་སྟོན་
བྱེད་ཅིང༌། །ཐུན༼མཚན་མོ༽བརྒྱ་ལྡན་པ་ཉམས་པ་ཉིད་དུ་འགྱུར། །གང་ཞིག་ཡོན་ཏན་ལས་རྣམས་
55

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ལྷན་ཅིག་གིས། །དངོས་པོ་བརྗོད་པ་ལྷན་ཅིག་བརྗོད་པའི་རྒྱན། །དོན་རྣམས་ཕན་ཚུན་བསྣོལ་བ
གང་ཡིན་པ། །ཡོངས་བརྗེས་རྒྱན་ཡིན་དེ་དག་རིམ་བཞིན་དཔེར། །འདི་ནས་ལོ་ཀ་གསུམ་གྱིས་ལྷན་ཅིག་
བརྗོད་པའི་རྒྱན། །ཐུབ་དབང་ཁྱོད་ཀྱི་གྲགས་པའི་ཟླ་ཟེར་དང་། །ལྷན་ཅིག་ཀུ་མུད་ཏ་ཡི་ཚོགས་རྣམས་
དཀར། །དྲི་མེད་ལམ་བཟང་དམ་ཆོས་པད་དཀར་དང༌། །ལྷན་གཅིག་ནོར་འཛིན་མ་འདི་ཡོངས་སུ་
འཇམ། །ཐུབ་དབང་ཁྱོད་ཀྱི་ཚད་མེད་ཐུགས་རྗེ་དང༌། །འགྲོ་བའི་བསོད་ནམས་ལྷན་ཅིག་རྒྱས་པར་
གྱུར། །ཉིད་ཀྱིས་སྒྲིབ་གཉིས་དགྲ་བོ་རྣམས་དང་ནི། །ལྷན་ཅིག་ལུས་མེད་ཡིད་ནི་ཞགས་པས་
བསྡམས།།བསིལ་བའི་བདུད་རྩིའི་འཁོར་ལོ་དྲི་མེད་དང༌། །ཡིད་འོང་ཆུ་ལྡན་ནོར་བུའི་འབྱུང་གནས་
དང༌། །ཐུབ་དབང་ཁྱོད་ཀྱི་ཐུགས་རྗེ་གསར་པ་རྣམས། །ལྷན་ཅིག་ཉིད་དུ་རྣམ་པར་རྒྱས་པར་གྱུར། །
འདི་ནས་ལོ་ཀ་གཅིག་གིས་ཡོངས་བརྗེས་ཀྱི་རྒྱན་བསྟན།དམ་ཆོས་ཕུན་ཚོགས་བདུད་རྩིའི་བཏུང་བ་དག །པདྨའི་
བསྟན་ལ་སྟེར་བར་མཛད་ཁྱོད་ཀྱིས། །ཡན་ལག་དྲུག་ཅུའི་དབྱངས་ཀྱིས་རབ་བརྒྱན་པ། །དེ་ཡི་
མགྲིན་པ་ཁྱོད་ཀྱིས་རབ་ཏུ་འཕྲོགས། །དེ་ལྟར་ཡོངས་བརྗེས་དེ་ཉིད་ཀྱིས་མཚོན་ནས། །ཡོངས་
བརྗེས་དུ་མ་བློ་ཡིས་དཔག་པར་བྱ། །གང་ཞིག་ཤིས་པར་བརྗོད་པའི་དངོས་པོ་ལ། །སྨོན་པ་ཤིས་
བརྗོད་རྒྱན་ཞེས་བྱ་སྟེ་དཔེར། །འདི་ནསཤོ་ལོ་ཀ་གཉིས་ཀྱིས་ཤིས་བརྗོད་ཀྱི་རྒྱན་བསྟན། འཆར་ཀའི་ཉིན་བྱེད་ཕུན་
ཚོགས་འཕྲོག་གྱུར་པའི། །དམར་སེར་མཛེས་པའི་བླ་གོས་གཡོ་ལྡན་ཞིང་། །འགྲོ་བའི་ནུས་པ་མ་
ལུས་འཕྲོག་བྱེད་པའི། །ཐུབ་དབང་དེས་ཁྱེད་དགེ་ལེགས་གསལ་གྱུར་ཅིག །རྗེས་འགྲོ་མེད་དང་ཐེ་
ཚོམ་ཅན་དག་ནི། །དཔེ་རྒྱན་ལ་བསྟན་དཔེ་ཡི་གཟུགས་ཅན་ཡང༌། །གཟུགས་ཅན་ཉིད་ལ་བརྗོད་
ཟིན་རབ་རྟོག་གི། །ཆ་ཤས་ཉིད་ཀྱང་རབ་རྟོག་དབྱེ་བ་ཉིད། །ཐ་དད་རྒྱན་རྣམས་བསྲེས་པ་སྤེལ་རྒྱན་
དང༌། །ཡན་ལག་ཡན་ལག་ཅན་དངོས་སྐབས་དང་ནི། །ཐམས་ཅད་སྟོབས་མཚུངས་པའི་དཔེར་བརྗོད་སློབ་དཔོན་
དཎྜིས་ཀྱང་མ་མཛད་།ཐམས་ཅད་སྟོབས་མཚུངས་ཞེས་པའི་ལུགས་གཉིས་ཀྱང་། །སྤེལ་མའི་རྒྱན་ལ་
མཚོན་པར་བྱ་བ་ཉིད། །འདི་ནས་བཟུང་སྟེ་ལོ་ཀ་གཅིག་རབ་སྤེལ་གྱིས་རྒྱན་ཡིན་ཏེ། དང་པོ་གཟུགས་ཅན།གཉིས་པ་འགོག་
རྒྱན།གསུམ་པ་དང་བཞི་པ་བསྡུས་བརྗོད་དེ་གསུམ་སྤེལ་བས་སོ།ཐུབ་པའི་དབང་པོའི་སྐུ་ཡི་འོད་ཟེར་འདི། །སྒྲོལ་
བྱེད་བཤེས་འདི་ཡིས་ནི་དམའ་འབེབས་བྱེད། །མཐོང་ཞིང་མཆོད་པར་འོས་པ་ཉིད་གྱུར་པ། །ཀུན་
56

སྙན་ངག་དགའ་སྟོན་གྱི་དཔལ།
གྱི་ལས་འདི་བྱ་བར་ནུས་པ་ཡིན། །འཁྱོག་པར་བརྗོད་པ་དཔེ་སོགས་ཐམས་ཅད་ལ། །ཕལ་ཆེར་
སྦྱར་བའི་རྒྱན་གྱིས་དཔལ་རྒྱས་བྱེད། །སྤྱིར་ན་ངག་གི་རང་བཞིན་རྒྱན་ལ་གཉིས། །རང་བཞིན་
བརྗོད་དང་འཁྱོག་བརྗོད་གཉིས་སུ་འདུས། །སྙན་ངག་མཁན་གྱི་བསམ་པ་སྙན་ངག་གི། རྒྱུན་ཉིད་
འབྲུ་བྱེད་རྟོགས་པའི་རྩོལ་བ་ནི། །དགོངས་པ་ཞེས་བྱ་དེ་ཡང་སྙན་ངག་གི། །ཐོག་མ་ནས་བཟུང་
རྫོགས་པའི་བར་ན་གནས། །དགོངས་པ་ཅན་གྱིས་རྒྱན་ཞེས་བྱ་སྙན་ངག་གིས་བསྟན་བཅོས་གང་དང་གང་ཡིན་པ་དེ་ཉིད་ཀྱི་
རྒྱུན་ཀུན་ལ་གནས་པའི་བརྗོད་བྱའི་གཙོ་བོ་ལ་བྱེད་དགོས་པ་ཡིན་པས་འདིར་དངོས་སུ་སྨོས་མི་རུང་བའི་ཕྱིར་དཔེར་བརྗོད་མ་བྱས་པའོ།
རྒྱུན་གྱིས་ཡུལ་ལ་ཡོད་པ་ཡོན་ཏན་ཅན། །དེ་ནི་དགོངས་པ་ཅན་གྱི་རྒྱན་ཞེས་བརྗོད། །སྙན་ངག་རྒྱུན་
ནི་རངས་པའི་ཚིག་རྣམས་ཀུན། །ཕན་ཚུན་ཕན་པར་བྱེད་པ་ཅན་ཉིད་དེ། །དེ་ལ་དོན་དང་བྲལ་བའི་
ཁྱད་པར་རྣམས། །མ་བྱས་སྐབས་སུ་བབ་དུས་བསྔགས་པ་དང༌། །བརྗོད་རིམ་སྟོབས་ལས་དངོས་པོ་
ཟབ་མོ་དག །སྐབས་སུ་བབ་པ་གསལ་བར་བྱས་པ་དེ། །བཞི་པ་དེ་ཀུན་དགོངས་པའི་དབང་གྱུར་
ཕྱིར། །དགོངས་པ་ཅན་ཞེས་བྱ་སྟེ་ཟློས་གར་གྱི། །མཚན་ཉིད་ཉིད་ཀྱང་རྒྱན་དུ་བདག་ཅག་འདོད། །
ཤོ་ལོ་ཀ་འདི་ནི་གཟུགས་ཅན་ནམ་ཡང་ན་དགའ་བར་ནུས་ཞེས་པའི་ཚིག་གིས་རྒྱུའི་རྒྱན་ཡིན་ནོགང་ཞིག་རིན་ཆེན་འབྱུང་
གནས་ལྟ་བུར་བསྟན་ཞིང་ཡངས་པའི་བློ་གྲོས་སྐྱེ་གནས་ལས །རྣམ་པར་འཁྲུངས་ཞིང་ཐོས་དང་
བསམ་པའི་མ་མས་ཀུན་ནས་ལེགས་པར་བསྐྱངས་གྱུར་པ། །སྙན་ངག་རྐང་པ་བཞི་པའི་ལུས་མཆོག་
ཀུན་ནས་ལས
སྔོན་མེད་གསར་པའི་རྒྱན་གྱིས་རྣམ་པར་སྤྲས། །བསྟན་བཅོས་གཞན་དུ་གཟུགས་མཛེས་འདི་ཡིས་
བློ་གསལ་བློ་གྲོས་མཛེས་མ་དགའ་བར་ནུས། །འདི་ཡན་གྱིས་རྒྱན་སོང་ནས་ད་སྒྲ་རྒྱན་གྱི་རིམ་པ་སྟོན་པར་འདུག
ཡི་གེ་ཚོགས་པ་གཉིས་དང་གསུམ་ཕན་ཆད། །ཡང་ནི་དེ་ཉིད་ལྡན་ཏེ་བརྗོད་པ་གང༌། །ཟུང་ལྡན་ཉིད་
ཅེས་བྱ་སྟེ་དེ་ལ་ཡང༌། །བྱ་སླ་དང་ནི་བྱ་དཀའ་གཉིས་སུ་ཡོད། །དེ་དག་ཇི་བཞིན་བོད་ལ་སྦྱར་མི་
རུང༌། །འོན་ཀྱང་ཕྱོགས་དང་མཐུན་པ་འགའ་ཞིག་ཉིད། །དཔེར་བརྗོད་བྱ་སྟེ་ཕྱི་ནས་རྗེས་ཁྲིད་ཀྱང༌། །
འགའ་ཞིག་བསྟན་བྱ་མང་བའི་དུབ་པས་ཅི། །བར་མ་ཆད་དང་བར་ཆོད་བདག་ཉིད་གཉིས།།དེ་ཡང་
དང་པོ་བར་མཐའ་སྤྱོད་ཡུལ་ཅན། །རྐང་པ་གཅིག་གཉིས་གསུམ་བཞིའི་ཟུང་ལྡན་གྱི །རྣམ་རྟོག་
ཐོག་མ་བར་མཐའ་བར་དང་མཐའ། །བར་དང་ཐོག་མ་ཐོག་མཐའི་དབྱེ་བ་རྣམས། །རྟོགས་པ་ཙམ་
57

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གྱིས་འཇུག་ཕྱིར་ཤིན་ཏུ་མང༌། །སྒྲ་རྒྱན་ཤེས་འདོད་བློ་གསལ་འགའ་ཡི་ངོར། །ཕྱོགས་ཙམ་ཞིག་ནི་
བརྗོད་པར་བྱ་བ་ཉིད། །མང་བརྗོད་ངལ་བའི་དུབ་པ་སུ་ཡིས་བཟོད། །འདི་ནསཤོ་ལོ་གཅིག་གིས་ཐོག་མའི་
ཟུང་ལྡན་བར་མ་ཆོད་ལ་བསྟན་ཏེ་རྐང་པ་དང་པོ་ལའོ།༼སྦྱར་རྒྱན༽འཆི་མེད་འཆི་མེད་བདུད་རྩི་གསར་པ་སྟེར། །
འཆི་བ་མེད་པའི་གྲོང་ཁྱེར་རབ་བརྟེན་ཞིང་།།ཕུན་ཚོགས་འདོད་དགུའི་དཔལ་གྱིས་མངོན་མཐོ་བའི།
ལེགས་པར་སྐྱོབ་པ་དེ་ལ་ཕྱག་འཚལ་ལོ། །འདི་ནས་ཤོ་ལོ་ཀ་གཅིག་གིས་རྐང་པ་གཉིས་པའི་ཐོག་མའི་ཟུང་ལྡན་བར་མ་
ཆོད་པ་བསྟན།༼རང་བཞིན།༽མྱ་ངན་འདས་པའི་གྲོང་ཁྱེར་རྣམ་ཀུན་དུ། །འགྲོ་བ་འགྲོ་བའི་སྡུག་བསྔལ་
མཐར་མཛད་པ། །བསོད་ནམས་མི་དམན་བདུད་རྩི་རྒྱས་པ་ཡིས། །ཀུན་ཏུ་གཟིགས་པ་དེ་ལ་ཕྱག་
འཚལ་ལོ། །འདི་ནསཤོ་ལོ་ཀ་གཅིག་གི་རྐང་པ་གསུམ་པ་ཐོག་མའི་ཟུང་ལྡན་བར་མ་ཆོད་པ་བསྟན།༼དཔེ༽གང་ཞིག་དྲན་པ་
ཉིད་ན་བདེ་བ་ཡི། །སྤུ་ལོང་སོས་ཀའི་མྱུ་གུའི་ཚོགས་བཞིན་དུ། །གཡོ་བ་གཡོ་བའི་ཐུགས་རྗེ་ཚད་
ལས་འདས། །གཡོ་མེད་ལྷུན་པོ་ལྟ་བུ་དེ་ལ་འདུད། །འདི་ནས་ཤོ་ལོ་ཀ་གཅིག་གི་རྐང་པ་བཞི་པ་ཐོག་མའི་ཟུང་ལྡན་
བར་མ་ཆོད་པ་བསྟན།།ཐོག་མེད༼གཟུགས་ཅན༽དུས་ནས་བག་ཆགས་རྒྱུན་ལྡན་ཞིང༌།ན་རྒ་འཆི་བའི་རླབས་
ཕྲེང་མང་དུ་གཡོ། །ངན་རྟོགས་བགྲང་ཡས་དབུ་བ་གསལ་བར་ནི། །སྐྱེ་བ་སྐྱེ་བའི་ཆུ་བོ་བཟློག་ཏུ་
གསོལ། །འདི་ནས་ལོ་ཀ་གཅིག་རྐང་པ་དང་པོ་གཉིས་ཀྱིས་ཐོག་མའི་ཟུང་ལྡན་བར་མ་ཆད་པ་བསྟན། འགྱུར༼དཔེ༽བ་
འགྱུར་བ་མེད་པའི་དོན་རྟོགས་ཤིང་། །བདེ་བ་བདེ་བ་མེད་པར་ཆུད་བྱས་ནས། །ཀུན་ཏུ་རྨི་ལམ་ལྟ་
བུའི་ཆོས་སྟོན་པ། །དེ་ཡིས་བདག་བློའི་དངོས་འཛིན་བཟློག་དུ་གསོལ། །འདི་ནསཤོ་ལོ་ཀ་གཅིག་གི་རྐང་པ་
དང་པོ་དང་གསུམ་པས་ཐོག་མའི་ཟུང་ལྡན་བར་ཆོད་པ་བསྟན།༼དཔེ༽ནམ་མཁའ་ནམ་མཁའ་རང་བཞིན་རྒྱ་ཆེ་བ། །
བརྟེན་མེད་ཉིད་ལ་དཀར་ཚོགས་བརྟེན་པ་ལྟར། །དངོས་པོ་དངོས་པོ་མེད་པ་ཉིད་ལ་ཡང༌། །གནས་
མེད་གནས་པ་གང་འདི་གནས་ལུགས་སོ། །འདི་ནས་ལོ་ཀ་གཅིག་གི་རྐང་པ་དང་པོ་དང་ཐ་མས་ཐོག་མའི་ཟུང་ལྡན་
བར་མ་ཆོད་པ་བསྟན།༼དཔེ༽སྣང་བྱེད་སྣང་བྱེད་གཞན་ཀུན་ཟིལ་མནན་ནས། །མཚན་མོའང་ཉི་འོད་
དཔལ་དང་འགྲོགས་བྱེད་པ། །རྒུད་པའི་མུན་པ་ཞི་ལྡན་བསོད་ནམས་ཀྱི། །ཉི་མ་ཉི་མའི་དབང་པོས་
བསྐྱབ་དུ་གསོལ། །འདི་ནས་ལོ་ཀ་གཅིག་གིས་རྐང་པ་བར་མ་གཉིས་ཀྱིས་ཐོག་མའི་ཟུང་ལྡན་བར་མ་ཆོད་པ་བསྟན།༼དཔེ༽
བསོད་ནམས་སྣང་བ་ཟླ་བའི་འོད་ཀྱིས་བཞིན། །སྣང་བྱེད་སྣང་བྱེད་བརྒྱ་ཡི་འོད་ལྟར་མཛེས། །པདྨ་
58

སྙན་ངག་དགའ་སྟོན་གྱི་དཔལ
པདྨ་ཅན་གྱི་མཚོ་རུ་བཞིན། །སུ་ཡི་དགེ་བ་རྒྱས་པར་མི་བགྱིད་ལགས། །འདི་ནསཤོ་ལོ་ཀ་གཅིག་གི་རྐང་པ་ཐ་
མ་གཉིས་པོ་ཐོག་མའི་ཟུང་ལྡན་བར་མ་ཆོད་པ་བསྟན།༼གཟུགས་ཅན།༽འགྲོ་བའི་ནོར་འཛིན་མ་འདི་ཡོངས་གཟུངས་
ཞིང་། །ཚོགས་གཉིས་གདེངས་ཅན་ནོར་བུའི་འོད་ཀྱིས་མཛེས། །གདུང་བ་གདུང་བ་མེད་པར་བྱེད་
པ་ཡི །སྤྲིན་གྱིས་སྤྲིན་གྱིས་བཅུད་འབེབས་མཛད་པ་རྒྱལ། །འདི་ནས་ཤོ་ལོ་ཀ་གཅིག་གི་རྐང་པ་དང་པོ་གསུམ་
གྱིས་ཐོག་མའི་ཟུང་ལྡན་བར་མ་ཆོད་པ་བསྟན།གསར་པ་གསར་པའི་ཕུན་ཚོགས་མེ་ཏོག་གིས། །བརྒྱན་པ་བརྒྱན་
པ་གཞན་ཀུན་ཟིལ་མནན་ཞིང༌། །མྱང་འདས་མྱང་འདས་ཉིད་ལ་མི་གནས་པའི །མཐུས་བསྒྲགས་
གྲགས་པ་འཕྲོག་མཛད་དེ་ལ་འདུད། །འདི་ནས་ཤོ་ལོ་ཀ་གཅིག་གི་རྐང་པ་དང་པོ་གཉིས་པ་བཞི་པ་རྣམས་ཀྱིས་ཐོག་མའི་
ཟུང་ལྡན་བར་མ་ཆོད་པ་བསྟན རྒྱལ་བ་རྒྱལ་བའི་གསུངས་རབ་དྲི་མ་མེད། །སྤྲོ་བས་སྤྲོ་བའི་འོད་ལྡན་ཉི་
མས་བཞིན། །གུས་དང་མཉན་པས་བླང་དོར་གསལ་བྱས་ཏེ། །པད་མས་པད་མའི་མཚོན་བཞིན་
མཛེས་པ་བསྐྱེད། །འདི་ནས་ལོ་ཀ་གཅིག་གི་རྐང་པ་དང་པོ་གསུམ་པ་བཞི་པ་རྣམས་ཀྱིས་ཐོག་མའི་ཟུང་ལྡན་བར་མ་ཆོད་པ་
བསྟན།དྲི་མེད་མེད་ཟླ་བའི་འོད་ལྟ་བུ། །ཀུན་གྱི་གདུང་བ་འཕྲོགས་ནས་བསིལ་བ་སྟེར །ཟླ་བས་
ཟླ་བས་འཕེལ་བ་ཇི་བཞིན་དུ །རྒྱ་ཆེར་རྒྱ་ཆེའི་ཡོན་ཏན་རྒྱས་མཛད་རྒྱལ། །འདི་ནས་ཤོ་ཀ་གཅིག་གི་རྐང་
པ་ཕྱི་མ་གསུམ་པོས་ཐོག་མའི་ཟུང་ལྡན་བར་མ་ཆོད་པ་བསྟན།དཔག་བསམ་ཤིང་གི་སྦྱིན་པ་སྨ་འབེབས་པར། །
མཛད་པ་མཛད་པར་རྨད་བྱུང་ཐུབ་པ་ཡིས།།དབང་པོ་དབང་པོའི་གྲགས་པ་འཕྲོག་མཛད་པ། །རྒྱལ་
བ་རྒྱལ་བ་ས་སོགས་སྐྱེད་བྱེད་ཡིན། །འདི་ནས་རྐང་པ་བཞི་ཀས་ཐོག་མའི་ཟུང་ལྡན་བར་མ་ཆོད་པ།ཟླ་བས་ཟླ་བའི་
འོད་ཟེར་སྤྲོས་པ་ན། །རབ་རིབ་རབ་རིབ་མེད་པར་བྱེད་པ་ལྟར། །གཙོ་བོ་གཙོ་བོ་མེད་པར་དམ་
ཆོས་དག །སྟོན་པ་སྟོན་པའི་མཆོག་དེས་སྡུག་བསྔལ་སེལ །ཞེས་པ་རྐང་པའི་ཐོག་མའི་ཟུང་ལྡན་
ཡིན། །རྣམ་རྟོག་བར་མ་ཆོད་པ་ཞེས་བྱ་སྟེ། །བར་དུ་ཆོད་པ་ཞེས་པའི་ཟུང་ལྡན་གྱི། །རྣམ་རྟོག་འགའ་
ཡང་འདིར་ནི་གསལ་བར་བྱ། །ཤོ་ལོ་ཀ་འདིའི་རྐང་པ་དང་པོ་ཐོག་མའི་ཟུང་ལྡན་བར་མ་ཆོད་པ་ཡིན།ཡིད་འོང་དྲི་
བཟང་རྒྱ་ཆེ་པད་མ་ཡི། །ཡིད་འོང་དྲི་བཟང་དག་ལ་འགྲན་བྱེད་པ། །ཀུན་ལ་ཉིན་མོར་བྱེད་པའི་
དཔལ་གྱིས་བཞིན། །སྙིང་གི་ཆུ་སྐྱེས་རྒྱས་མཛད་དེ་ལ་འདུད །ཤོ་ལོ་ཀ་འདི་ལ་ཐོག་མའི་ཟུང་ལྡན་བར་ཆོད་པ་
རྐང་པ་དང་པོ་དང་གསུམ་པ་ལ་ཡོད།འགྲོ་བ་གཅིག་ལའང་འཚེ་བ་བྱས་གྱུར་ན། །བུ་གཅིག་པ་ནི་བསད་པའི་
59

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
མ་ཡིས་བཞིན། །འགྲོ་བ་དེ་ལ་ནམ་ཡང་དགེས་མི་སྲིད། །སྲིད་ནང་གཟིགས་པ་དེ་ལ་ཕྱག་འཚལ་ལོ །
ཤོ་ལོ་ཀ་འདི་ལ་ཐོག་མའི་ཟུང་ལྡན་བར་ཆོད་པ་རྐང་པ་དང་པོ་དང་ཐ་མ་ལ་ཡོད།གཞན་གཞུང་ལུགས་ངན་རྒྱ་ཡིས་འཁྱུད་
བྱས་ཤིང༌། །བརྟེན་ན་ངན་འགྲོའི་ཉེས་པ་མི་སེལ་ལ །དུག་གིས་སྦགས་པའི་ཁ་ཟས་ལྟ་བུ་ཡི། །
གཞན་གཞུང་ལུགས་ནི་རྣམ་པར་སུན་འབྱིན་བྱ། །འདི་ལ་ཐོག་མའི་ཟུང་ལྡན་བར་ཆོད་པ་རྐང་པ་གཉིས་པ་དང་གསུམ་
པ་ལ་ཡོད།ཡོན་ཏན་ཕུལ་དུ་བྱུང་དུ་མེད་པ་ཡི། །བདག་ཉིད་གྲགས་པ་ཟླ་འོད་ལྟར་དཀར་བའི། །
བདག་ཉིད་ཆེན་པོ་དེ་ཡི་ལུས་ཅན་གྱིས། །བློ་མིག་རབ་རིབ་སེལ་བར་མཛད་པ་ཡིན། །འདི་ལ་ཐོག་མའི་
ཟུང་ལྡན་བར་ཆོད་པ་རྐང་པ་གཉིས་པ་དང་བཞི་པ་ལ་ཡོད །ཁྱོད་ཀྱིས་ཕན་བདེ་སྒྲུབ་པ་ལྟ་ཞོག་གི། །རི་མོར་བྲིས་
པའི་སྐུ་ཡི་དབྱིབས་ཀྱིས་ཀྱང༌། །ཡིད་ལ་ངོ་མཚར་བརྒྱ་ཕྲག་གསར་པ་ཡི། །རི་མོར་འབྲི་ཞིང་དཔལ་
སྟེར་མཛད་པ་ལགས། །འདིའི་ཐོག་མའི་ཟུང་ལྡན་བར་ཆོད་པ་ནི་རྐང་པ་ཐ་མ་གཉིས་ལ་ཡོད།གང་ཞིག་ལེགས་བྱས་
གསར་པ་འཁྱུད་བྱས་པ། །རབ་གསལ་བདུད་རྩིའི་འོད་ཀྱིས་གཉེན་དུ་གྱུར། །རྒྱུ་མཚན་མེད་པར་ཉི་
མ་ལ་སྡང་ཞིང་། །རྒྱུ་མཚན་མེད་པར་འགྲོ་བ་བརྩེ་བ་ལགས། །མ་ལུས་ཐུགས་སུ་ཆུད་ཅིང་བདུད་
ཀྱི་སྡེ། །མ་ལུས་ཕམ་པར་བྱས་ཤིང་ཡོན་ཏན་རྣམས། །འདིའི་ཐོག་མའི་ཟུང་ལྡན་བར་ཆོད་པ་རྐང་པ་དང་པོ་གསུམ་ལ་
ཡོད།མ་ལུས་ཉིད་ལ་ཡོངས་སུ་བསྡུས་གྱུར་པ། །ཤཱཀྱ་གཙོ་བོ་དེ་ཡིས་བསྐྱབ་དུ་གསོལ། །འདིའི་ཐོག་མའི་
ཟུང་ལྡན་བར་ཆོད་པ་ནི་རྐང་པ་དང་པོ་གསུམ་པ་བཞི་བ་རྣམས་ལ་ཡོད།ལེགས་བྱས་ཀྱིས་འཁྱུད་བདུད་རྩིའི་གཉེན་
གྱུར་པ། །འགྲོ་བ་རྣམས་ལ་དཔག་བསམ་ཤིང་ལྟ་བུ། །ལེགས་བྱས་གསར་པའི་རྒྱན་གྱིས་རྣམ་མཛེས་
ཤིང་། །ལེགས་བྱས་སྐྱེ་བོ་དེ་ལ་དགོས་པ་ལགས། །འདིའི་ཐོག་མའི་ཟུང་ལྡན་བར་ཆོད་པ་ནི་རྐང་པ་མ་གསུམ་ལ་
ཡོད།ཕ་རོལ་ས་གཞིར་འདོད་པའི་སྐྱེ་ལ། །ལམ་བཟང་མཆོག་ཏུ་འཇམ་པ་སྟོན་མཛད་ཅིང༌། །ལམ་
བཟང་ཉིད་ལ་མོས་པ་བྱེད་པ་ལའང༌། །ལམ་བཟང་དག་གིས་ཐར་པར་ཕྱིན་པར་མཛད། །འདིའི་ཐོག་
མའི་ཟུང་ལྡན་བར་ཆོད་པ་ནི་རྐང་པ་བཞི་ཀ་ལ་ཡོད།ཁེངས་པ་སྤངས་པ་ཁྱོད་ཀྱིས་མཛའ་བོ་ལ། །ཁེངས་པ་འཛིན་
པ་ལུས་མེད་དག་གི་དཔུང༌། །ཁེངས་པ་ལྡན་མ་སྡེ་དང་བཅས་པ་ཀུན། །ཁེངས་པ་ཉམས་པར་མཛད་
པ་དེ་ལ་འདུད། །མཁའ་ཡི་མཐའ་ལ་ཐུག་པའི་ཡེ་ཤེས་སྤྱན། །མཁའ་ཡི་སྐར་ཚོགས་བགྲངས་ཡས་
ལྟ་བུ་ཡིས། །ཤེས་བྱ་མ་ལུས་ཐུགས་སུ་ཆུད་བྱས་པ། །ཤེས་བྱ་ཀུན་རིག་དེ་ལ་ཕྱག་འཚལ་ལོ། །
60

སྙན་ངག་དགའ་སྟོན་གྱི་དཔལ
གྲགས་པ་སྒྲོགས་པས་འཇིག་རྟེན་དམུ་ཅོར་བྱེད། །ཡོན་ཏན་ཕྲག་དོག་གིས་བཞིན་སྐྱོན་རྣམས
བསྐྲད། །གྲགས་པ་ལྡན་པ་ཚངས་པའི་དབང་པོ་ཡིས། །ཡོན་ཏན་འཕྲོག་པར་མཛད་པ་དེ་ལ་འདུད། །
གང་ཞིག་ལྟར་འདོད་པ་དེ་དང་དེར། །འདི་ནི་བཟུང་སྙམ་པ་མེད་པར་གཏོང་། །འདི་ནི་སྤྲིན་གྱི་
ཆར་བཞིན་སྦྱིན་པ་ཡིས། །གང་ཞིག་དཔག་བསམ་ཤིང་ཡང་འདར་རམ་སྙམ། །དེ་ལྟར་བར་དུ་ཆོད་
པའི་ཟུང་ལྡན་གྱིས། །རབ་ཏུ་དབྱེ་བ་འདི་ནི་དེ་ལྟར་བསྟན། །བར་དུ་ཆོད་ལ་མ་ཆོད་བདག་ཉིད་ཀྱིས། །
རྣམ་རྟོག་ཀྱང་ཡོད་དེ་ཉིད་འདི་ལྟ་སྟེ། །ཤོ་ལོ་ཀ་འདི་ལ་ཐོག་མའི་ཟུང་ལྡན་བར་ཆོད་ལ་མ་ཆོད་པའི་རྒྱན་ཡོད།པདྨ་
པདྨའི་ནགས་ན་རོལ་བ་དང་། །པདྨ་པདྨའི་མཚོ་ནི་མཛེས་པ་ལྟར། །ལ་ལ་ལ་ལའི་ཁྱིམ་ན་གནས་པ་
དང༌། །ལ་ལ་ལ་ལའི་བརྩེ་དགས་མཆོག་ཏུ་དགའ། །ཞེས་པ་ཉིད་ལའང་གོང་བཞིན་རྐང་གཅིག་
གཉིས། །གསུམ་སོགས་བྱེ་བ་བློ་ཡིས་དཔག་པར་བྱ།།དེ་ལྟར་དང་པོའི་ཟུང་ལྡན་འདི་འདྲ་སྟེ།།འདི་
ལྟར་ཁོ་ན་ཟུང་ལྡན་གྱི་རྣམ་རྟོག །གཞན་པ་རྣམས་ཀྱང་མཚོན་པར་བྱ་བ་སྟེ། །མཐའ་ཡི་ཟུང་ལྡན
བར་མ་ཆོད་པ་ཡི། །སྦྱོར་བ་གཅིག་གཅིག་ཉིད་ནི་རང་དབང་གིས། །སྐབས་འདི་ཉིད་དུ་དཔེར་
བརྗོད་བཤད་པར་བྱ།།ཤོ་ཀ་འདི་ཐ་མའི་ཟུང་ལྡན་བར་མ་ཆོད་པ་ཡིན།ཐུབ་པ་ཁྱོད་སྐུའི་ནོར་བུ་རིན་ཆེན་རིན་
ཆེན། །གཞན་ཀུན་བགྲང་བྱ་མིན་པའི་སྟོན་པ་སྟོན་པའི། །དམ་ཆོས་འོད་སྟོང་སྤྲོ་བའི་ཉི་མ་ཉི་མའི།།
མཆོག་ཏུ་གྱུར་ཞིང་ཀུན་ལས་རྒྱལ་བ་རྒྱལ་བའོ། །བྱ་དཀའ་ཞེས་པའི་རྣམ་པ་གང་འདི་ནི། །བོད་ལ་
ཇི་ལྟར་སྦྱར་དུ་རུང་བ་འགའ། །དཔེར་བརྗོད་བྱ་སྟེ་ཤིན་ཏུ་མཐའ་ཡས་པ། །དབྱངས་ཅན་མས་ཀྱང་
བརྗོད་པར་མ་ནུས་། །ཤོ་ལོ་ཀ་འདི་བར་གྱི་ཟུང་ལྡན་བར་མ་ཆོད་པ་ཡིན།དགེ་བ་མིན་པ་མིན་པ་རྣམ་དཀར་བ། །
བརྩོན་འགྲུས་མིན་པ་མིན་པ་གང་དེ་ཡིས །རྒྱུན་ལྡན་མིན་པ་མིན་པར་རབ་གནས་ན། །ངན་འགྲོ
མིན་པ་མིན་པ་སྤོང་བར་འགྱུར། །ཤོ་ལོ་ཀ་འདི་བར་གྱི་ཟུང་ལྡན་བར་ཆོད་པ་ཡིན་ཟེར། གང་ཞིག་རབ་ཏུ་མཛེས་
ཤིང་རབ་ཏུ་ཆེ་བའི་བླ་མ་རབ་ཏུ་གྲགས། །དཔལ་ལྡན་རབ་ཏུ་གྱུར་པས་རབ་ཏུ་འགྲོ་ལ་བྱམས་ལྡན་
རབ་ཏུ་བདེ། །མཚན་དཔེ་རབ་ཏུ་བཟང་ལྡན་རབ་ཏུ་བཀྲ་བ་ཀུན་ནས་རབ་མཛེས །གུས་པ་རབ་
ཏུ་གྱུར་པས་རབ་ཏུ་ཕྱག་འཚལ་བདག་ལ་རབ་ཏུ་སྐྱོབས། །དཔེ་ནི་མཐའ་དང་བར་མཐའ་ཐོག་བར་
དང༌། །ཐོག་མཐའ་ཉིད་དང་རྐང་པ་བཞི་ཀ་ཡི། །གནས་གསུམ་དག་ན་ཡོད་པའང་རྟོགས་བྱ་སྟེ། །
61

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཉུང་ལ་དགའ་ལ་མང་བ་སུ་ཞིག་བརྗོད། །ཀུན་ཏུ་ཟུང་ལྡན་ཞེས་པའི་སྦྱོར་བ་ལ། །རྐང་པ་བཟླས་
དང་ཚིགས་བཅད་ཕྱེད་བཟླས་དང༌། །ཚིགས་བཅད་བཟླས་པ་ཉིད་སོགས་དེ་དག་ཀུན། །དཔེར་
བརྗོད་ཕྲེང་བ་ཉིད་ཀྱིས་གསལ་བར་བྱ། །འདི་ནི་ཀུན་ཏུ་ཟུང་ལྡན་ལས་དང་པོ་གཉིས་པ་དང་གསུམ་པ་བཞི་པར་བཟླས་པ་
ཡིན།མཛེས་པའི་འོད་ཀྱིས་ཀུན་དགའ་བསྐྱེད་པར་བྱེད། །མཛེས་པའི་འོད་ཀྱི་ཀུན་དགའ་སྐྱེད་པར་
བྱེད། །ཀུན་ལ་ཕན་པས་རབ་རིབ་འཕྲོག་པར་བྱེད། །ཀུན་ལ་ཕན་པས་རབ་རིབ་འཕྲོག་པར་བྱེད། །
འདི་ནི་དང་པོ་གསུམ་པ་དང་གཉིས་པ་བཞི་པ་བཟླས་པ་ཡིན།དེ་རྣམས་རྐང་པ་ཟློས་པའོ།།བླ་མེད་གསལ་བ་མུན་པ་ཀུན་
སེལ་བའི། །སྣང་བའི་གཙོ་བོ་དེ་ཡིས་འཇིག་རྟེན་བསྲུངས། །བླ་མེད་གསལ་བ་མུན་པ་ཀུན་གསལ་
བའི། །སྣང་བའི་གཙོ་བོ་དེ་ཡིས་འཇིག་རྟེན་བསྲུངས། །འདིའི་ཚིགས་བཅད་གོང་འོག་གཉིས་བཟླས་པསཤོ་ཀ་
འདབས་པའོ།དཔལ་ལྡན་འཇིག་རྟེན་ཀུན་གྱི་མིག་གཅིག་པུ། །མཛེས་པའི་དཀྱིལ་འཁོར་འོད་ཀྱི་དྲ་བ་
ཅན། །མི་བཟད་མུན་སྟུག་མ་ལུས་འཇོམས་བགྱིད་པའི། །མཆོད་འོས་དེ་ཡིས་ཁྱེད་ལ་བསྲུངས་གྱུར་
ཅིག །དཔལ་ལྡན་འཇིག་རྟེན་ཀུན་གྱི་མིག་གཅིག་པུ། །མཛེས་པའི་དཀྱིལ་འཁོར་འོད་ཀྱི་དྲ་བ་ཅན། །
མི་བཟང་མུན་སྟུག་མ་ལུས་འཇོམས་བགྱིད་པའི། །མཆོད་འོས་དེ་ཡིས་ཁྱེད་ལ་བསྲུངས་གྱུར་ཅིག །
ཅེས་པ་རྐང་པ་རྐང་ཕྱེད་ཚིགས་བཅད་རྣམས། །བཟླས་པའི་རྣམ་པ་དེ་ལྟར་ཅུང་ཟད་བསྟན། །ཟུང་
ལྡན་ཆེན་པོ་བོད་སྐད་ལ་མི་རུང༌། །ལེགས་སྦྱར་སྐད་དུ་འདི་ལྟར་དཔེར་བརྗོད་མཛད། །འདི་འདྲ་བ་ལ་
ཟུང་ལྡན་ཆེན་པོ་ཞེས་པའི་ཐ་སྙད་སྐད་དོད་ཡོད།ས་མ་ན་ཡཱ་ས་མ་ན་ཡཱ། །ས་མཱ་ན་ཡཱ་ས་མཱ་ན་ཡཱ། །ས་མཱ་ན་ཡཱ་ས་
མཱ་ན་ཡཱ། །ས་མཱ་ན་ཡཱ་ས་མཱ་ན་ཡཱ། །འདི་འདྲ་བ་རྣམས་ལ་བསྲེས་པའི་ཟུང་ལྡན་ཞེས་པའི་ཐ་སྙད་བཏགས།སྐྱེ་བ་སྐྱེ་བར་
བག་ཆགས་གོམས་པས་ཡང་སྐྱེ་བ། །སྐྱེ་བ་སྐྱེ་བའི་ལྗོན་པ་ལྟ་བུ་དེ་ཉིད་དེ་རྩ་བ། །རྩ་བ་རུལ་པ་ལྟ་
བུར་འབྱིན་ཞིང་ཉི་མ་ཡི། །མ་ཡིས་ཉིན་བྱེད་ལྟ་བུར་སྣང་བ་བསྐྱོད་མཛད་རྒྱལ། །མ་ཆོད་ཆོད་ལ་མ་
ཆོད་མཐའ་ཐོག་སྦྱར། །ཆོད་པ་ཉིད་ཕྱིར་བསྲེས་པའི་ཟུང་ལྡན་ནོ། །རྐང་པ་རྐང་ཕྱེད་ཚིགས་བཅད་
སྤྱོད་ཡུལ་ཅན། །བཟློག་ཕྱིར་ལུགས་ལས་བཟློག་པའི་ཟུང་ལྡན་དཔེར། །འདི་འདྲ་བ་ལ་རྐང་པ་ཟློག་པའི་ཟུང་
ལྡན་ཟེར །སྟོན་པ་དམ་པ་འགྲོ་བ་འདྲེན། །འདྲེན་པ་འགྲོ་བ་དམ་པ་སྟོན། །རྒྱལ་བ་རྒྱལ་བའི་གསུང་
རབ་དགེ །དགེ་རབ་གསུང་བའི་རྒྱལ་བ་རྒྱལ། །འདི་རྐང་པ་ཕྱེད་ཟློག་པ་ཟུང་ལྡན་ཡིན།རྒྱལ་བ་མཁས་སྐྱོབ་
62

སྙན་ངག་དགའ་སྟོན་དཔལ།
གཞན་དགའ་མཛད། །ཞིང་བདེ་འགྲོ་བ་དྲན་པ་ཐུབ། །ཐུབ་པ་དྲན་པ་འགྲོ་བདེ་ཞིང༌། །མཛད་
དགའ་གཞན་སྐྱོབ་མཁས་པ་རྒྱལ། །འདི་འདྲ་བའི་ཤོ་ལོ་ཀ་གཉིས་ཟློག་པ་ལ་ཚིགས་བཅད་ཟློག་པའི་ཟུང་ལྡན་ཟེར།སྐྱོབ་
པ་འགྲོ་ངན་ལམ་ཅན་སེམས། །དག་པ་མིན་རྣམས་བདེ་འདོད་ལས། །འཚོ་བ་བདེ་བ་སྟོན་པ་མཛད། །
ལས་དག་རབ་བྱེད་བདེ་བ་རྒྱལ། །རྒྱལ་བ་བདེ་ཕྱེ་རབ་དག་ལས། །མཛད་པ་སྟོན་པ་བདེ་བ་མཚོ། །
ལས་འདོད་བདེ་རྣམས་མིན་པ་དག སེམས་ཅན་ལམ་ངན་འགྲོ་བ་སྐྱོབ། །གལ་ཏེ་ཕྱེད་ཀྱི་ཡི་གེ་དེ་
དག་རྣམས། །གཅིག་གིས་བར་ཆོད་གཟུགས་གཅིག་པ་ཡིན་ན། །དེ་ཉིད་བྱ་དཀའི་དེ་ཉིད་རིགས་པ་
ཡིས། །བ་གླང་གཅིན་ཞེས་བརྗོད་པ་ཡིན་ཏེ་དཔེར། །འདི་ཡིག་འཕྲེང་གཉིས་སུ་བྲིས་ན་འཁྱོག་པོ་བ་ལང་གི་གཅིན་
རིས་བཞིན་དུ་བཀླག་ཆོག་པས་། །
ཐུབ དབང གཞན གྱིས ম གྲགས པའི
ཚོགས འདི ཡིས འགྲོ ব སྟེར 35ལྡན
ཐུབ དབང गुव གྱིས a ম
སྣང བའི
རྒྱན བསྟན འདི ཡིས འགྲོ ব གསལ བྱེད
གལ་ཏེ་ཚིགས་བཅད་དེ་ཉིད་ཕྱེད་འཁོར་ན། །ཕྱེད་དུ་འཁོར་བ་ཞེས་པའི་བྱ་དཀར་བརྗོད། །
གལ་ཏེ་ཀུན་ཏུ་འཁོར་བ་ཉིད་གྱུར་ན། །ཀུན་དུ་བཟང་པོ་ཞེས་པར་འདོད་དེ་དཔེར། །
ཤོ་ལོ་ཀ་འདི་ཡིག་འཕྲེང་བཞིར་བྲིས་པས་ཕྱེད་འཁོར་ཡིན།
འགྲོ ཀུན ব བྱེད ཁྱོད दे མཁས པའོ
शुक ལས རྒྱལ ব མཆོག རབ མཁས
ব རྒྱལ 35 མཛེས རབ མཆོག ने
བྱེད 지 མཛེས མཆོག ཁྱོདལྡན
ཤོ་ལོ་ཀ་འདི་ཡིག་འཕྲེང་བཞིར་བྲིས་ན་ཀུན་ཏུ་འཁོར་བས་ཀུན་འཁོར།
ཁྱོད མཛེས
དག ལས ལས དག མཛེས ཁྱོད
རྒྱན ལེགས ཉིད མཁས མཁས 35 ལེགས རྒྱན
མཛེས མཆོག མཆོག མཛེས
ལྡན ལྡན
གསལ ཁྱོད འཕགས འཕགས ཁྱོད གསལརྒྱན རྒྱན
63

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཞེས་པ་རིམ་བཞིན་ཕྱེད་འཁོར་ཀུན་བཟང་སྟེ། །དབྱངས་དང་གསལ་བྱེད་ངེས་པ་གང་འདི་ནི། །
གཅིག་གཉིས་གསུམ་བཞི་བྱ་དཀའ་དེ་ལས་གཞན། །ལྔ་སོགས་བྱ་སླ་ཉིད་དུ་འདོད་དེ་དཔེར །ཤོ་
ཀ་འདི་ཨ་ཨི་ཨོ་ཨེ་བཞིའི་དབྱངས་ངེས ལས་ངན་བག་ཆགས་མཐར་མཛད་པ། །ཉིད་ཀྱིས་ཇི་བཞིན་ཉིད་
གཟིགས་ཤིང༌། །འགྲོ་ཚོགས་སྐྱོབ་ཁྱོད་ཆོས་འཁོར་སྐོར །མཁྱེན་བརྩེ་ལེགས་བརྙེས་བདེ་གཤེགས་
བརྟེན །ཤོ་ལོ་ཀ་འདི་ཨི་ཨ་ཨུ་གསུམ་གྱིས་དབྱངས་ངེས།སྒྲིབ་གཉིས་སྤྲིན་གྱིས་རིགས་ཞི་ཞིང༌། །ལམ་བཟང་
དག་ལ་རབ་མཁས་པ། །ཕུལ་བྱུང་གསུངས་ཀུན་འཐུན་འཇུག་ཏུ །ཀུན་ལ་གསུང་བ་ཉིད་ལ་འདུད། །
ཤོ་ལོ་ཀ་འདི་ཨོ་དང་ཨིའི་དབྱངས་ངེས།མགོན་པོ་བློ་གྲོས་འཁྱོག་པོ་འཇོམས། །ཁྲོ་སོགས་ཉོན་མོངས་སོ་སོར་
བཟློག །དབྱིངས་ཉིད་ཇི་བཞིན་གཟིགས་ཉིད་ཀྱིས། །གཉིས་འཛིན་རི་འདི་བཤིག་གྱིས་ཤིག །ཤོ་ལོ་
ཀ་འདི་ཨ་ཁོ་ནའི་དབྱངས་ངེས།མཛད་པ་མཐའ་དག་རབ་བསྟན་ནས། །བདག་དང་གཞན་ལ་ཕན་མཛད་པ། །
མཚན་མ་སྤངས་པ་རྒྱལ་བ་ལ། །བག་ཆགས་སྦྱང་སླད་བདག་ཅག་དང༌། །གསལ་བྱེད་ངེས་པ་ལས་ར་ངེས།
རུ་རུ་རྭེ་རང་རེ་རེ་རུ །༼ན་ངེས་པ།༽ནགས་ནང་ནེམ་ནེམ་ནུས་ན་། །༼མ་ངེས་པ༽མ་མ་མི་མང་མེ་མུར་
མལ། །༼ད་ངེས་པ༽དེ་འདྲ་ད་དོན་དག་གདམ། །འདི་ནས་ཀ་གཉིས་འདྲེས་པ་ཡིན།ཀྱེ་ཀྱེ་ཀ་ཀ་དེད་ན་། །
དོན་ནོར་དེ་དེ་དཀོན་ན་དང་། །དཀར་དོན་ནོད་ན་དོན་ནུས་ན། །ནན་དེས་དཀར་དོན་ནོད་ཀྱེ་ཀྱེ། །
སོ་སོ་སོ་སོར་ལ་ལ་ལེགས། །ལམ་ལེན་ལ་ལ་ལམ་ལོག་ལོན། །ལམ་ལ་ལ་ལ་ལེགས་ལེན་ལོ། །སོ་
སོའི་ལས་ལམ་ལེགས་ལོག་ལགས། །ཤོ་ལོ་ཀ་འདི་ཡང་ན་ངེས་པ་ཡིན།ནང་ན་ན་ན་ནད་ནི་ནོན།ནེམ་ནུར་
ན་ནི་ནད་ནོན་ནམ། །ནུས་ན་ནོར་ནོད་ནེམ་ནུར་ནི། །ནོངས་ན་ནན་ནུས་ན་ནོད། །ཅེས་པ་དེ་དག་
གསལ་བྱེད་ཡི་གེ་ཡི། །གཙོ་བོ་དེ་དེ་ཡི་གེར་བགྲང་བྱ་ཡིས། །འཕུལ་བཞག་བགྲངས་ན་གསལ་བྱེད་
ངེས་པ་ནི། །དོན་མང་ལ་འཇུག་སྒྲ་མེད་ཕྱིར་མི་རུང་། །རྗེས་སུ་ཁྲིད་པ་ཞེས་པའི་སྒྲ་ཡི་རྒྱན །མི་
མཁས་པ་དག་ཟུང་ལྡན་ཉིད་དུ་ནི། །འཁྲུལ་པ་མཐོང་བས་དེ་གསལ་བྱ་བའི་ཕྱིར། །འགའ་ཞིག་
དཔེར་བརྗོད་འཕྲེང་བས་བསལ་བར་བྱ། །འདི་ལྟར་ཡི་གེ་རྐྱང་པ་གཅིག་གཅིག་ཉིད། །ཡང་ནི་དེ་
ཉིད་ལྡན་ཏེ་བརྗོད་པ་གང༌། །རྗེས་སུ་ཁྲིད་པ་ཞེས་པའི་སྒྲ་རྒྱན་སྟེ། །སྔ་མའི་ཉམས་མྱོང་འདུ་བྱེད་
སད་བྱེད་པའི །འདི་ནས་རྗེས་ཁྲིད་ཡིན་ཟེར། ཀུན་ནས་མཛེས་པའི་འོད་ཀྱིས་དྲ་བ་ཅན། །ཀུན་ཏུ་སྙོམས་
64

སྙན་ངག་དགའ་སྟོན་གྱི་དཔལ།
པའི་ཐུགས་རྗེ་ལེགས་གཟིགས་ཤིང༌། །ཀུན་གྱིས་དགོས་པ་མ་ལུས་སྒྲུབ་པའི་གཏེར། །ཀུན་མཁྱེན་
ཐུབ་དབང་ཞབས་ལ་ཕྱག་འཚལ་ལོ །ཀུན་ལ་ཀུན་ཏུ་གཟིགས་པའི་སྤྱན་མངའ་བའི །མཚན་
དཔེས་མཚན་པའི་ཐུབ་དབང་གང་གིས་སྐུ། །རིན་ཆེན་རིན་ཐང་མེད་པ་ལྟ་བུར་མཛེས །གཡོ་མེད་
གཡོ་བའི་ཐུགས་རྗེ་ཅན་ལ་འདུད།།རྐང་པ་དང་ནི་ཚིག་ལ་རབ་བསྐོར་བ།།ཤིན་ཏུ་མི་རིང་བར་ཅན་
ཐོས་པ་ཡི། །རྗེས་ཁྲིད་ཉིད་ལ་ཚིག་ནི་འདི་དག་དབང༌། །རིང་བར་ཐོས་པའི་རྗེས་ཁྲིད་ཀྱང་ཡོད་དེ །
ཡོན་ཏན་ཀུན་གྱིས་འབྱུང་གནས་རྫོགས་སངས་རྒྱས། །ཉེས་པའི་སྐྱོན་ཚོགས་མ་ལུས་ཀུན་ནས་བྱང༌། །
མཁའ་ཡི་མཐའ་ལ་འཁྱུད་པའི་སྤྱན་མངའ་བའི །ཁྱོད་ཀྱིས་ཐུགས་རྗེ་གྲངས་དང་མཐའ་མ་མཆིས། །
དེ་ལྟར་རྗེས་སུ་ཁྲིད་པའི་སྒྲ་ཡི་རྒྱན། །སྒྲ་རྒྱན་འདི་རྣམས་ཀྱི་འགའ་ཞིག་མེ་ལོང་དང་ཧ་ཅང་མི་མཐུན།བསྟན་པས་
དབྱེ་བ་གཞན་ཡང་དཔག་པར་ནུས། །སྙན་ངག་སུན་འབྱིན་བྱེད་པ་སྙན་ངག་གི། །མི་མཐུན་ཕྱོགས་
གྱུར་སྐྱོན་རྣམས་བརྗོད་པར་བྱ། །འདི་ནས་སྙན་ངག་གི་སྐྱོན་བཅུ་བཤད།དོན་ཉམས་དོན་འགལ་བ་དང་དོན་
གཅིག་པ། །ཐེ་ཚོམ་ཅན་དང་རིམ་པ་ཉམས་པ་དང༌། །སྒྲ་དམན་གཅོད་མཚམས་ཉམས་དང་སྡེབ་
སྦྱོར་ཉམས། །མཚམས་སྦྱོར་བྲལ་དང་ཡུལ་དུས་སྒྱུ་རྩལ་དང༌། །འཇིག་རྟེན་རིང་ལུང་དག་དང་
འགལ་བ་སྟེ། །འདི་ལྟར་སྐྱོན་བཅུ་དེ་རྣམས་སྙན་ངག་ལ། །འབད་པས་སྙན་ངག་མཁན་གྱིས་སྤང་
བྱ་སྟེ། །གཞན་དུ་བསོད་པའི་ཟས་ལ་དུག་གིས་བཞིན། །དོན་ཉམས་ཀྱིས་སྐྱོན་ལ་འདི་འབྱུང་།ངག་གང་
བདག་གས་བཞ
ཚོགས་པའི་དོན་གྱིས་སྟོང་བ་གང༌། །དེ་ནི་དོན་ཉམས་ཞེས་པའི་སྐྱོན་དུ་འདོད། །རབ་ཏུ་མྱོས་པ་སྨྱོན་
པ་བྱིས་པ་ཡིས །བརྗོད་ལས་གཞན་ལ་དེ་ནི་སྐྱོན་ཡིན་ནོ། །ལྗོན་ཤིང་ཡལ་འདབ་ཆུ་ཡི་ཕུང་པོ་
བརླན། །གླང་འདི་དག་མ་ཧེ་ཤིན་ཏུ་ངལ། །པདྨ་དཀར་པོ་ཆུ་འཛིན་སྒྲོགས་པ་སྟེ། །ཉི་འོད་དཔལ་
ལྡན་ཨ་ཏི་མུག་ཏ་ཀའདི་སེམས་རྣལ་དུ་མངོན་པར་མི་གནས་པའི། །བརྗོད་ལས་སྨད་མིན་གཞན་
དུ་དེ་ལྟ་བུ །སྙན་ངག་མཁན་པོ་སུ་ཞིག་སྦྱོར་བར་བྱེད། །དེ་བས་དེ་ལྟའི་སྐྱོན་ནི་སྤང་བ་སླ། །ངག་
གཅིག་གམ་ནི་སརྒས་བཅིངས་པའི་གཞུང༌། །དེ་ལ་སྔ་མ་ཕྱི་མ་ཕན་ཚུན་དུ། །འཇོམས་པ་འགལ་
བའི་དོན་ཅན་ཉིད་ཀྱི་སྐྱོན། །དེ་ནི་དོན་འགལ་ཞེས་པར་རབ་ཏུ་བརྗོད། །དོན་འགལ་བའི་སྐྱོན།བར་སྣང་
ཁམས་ཀུན་ཡོངས་སུ་ཁེབས་བྱོས་ལ། །ཆུ་འཛིན་འདི་ཡིས་ལོ་ཐོག་གསོ་བར་མཛོད། །ས་གཞི་རྣམ་
65

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
པར་ངོམས་ཤིང་ཆུ་རྒྱུན་གྱིས། །འཇིགས་པར་གྱུར་ན་ཆར་གྱིས་ཅི་ཞིག་བྱེད། །རབ་གདུང་མྱ་ངན་
གསལ་བར་སྟོན་པ་ལ། །དེ་འདྲའི་སྐབས་དེ་འགའ་ཞིག་ཡོད་པ་ནི། །གང་ལ་འགལ་བའི་དོན་ཅན་
བརྗོད་པ་ཡིས །ཚིག་ཀྱང་སྐྱོན་མེད་ཉིད་དུ་འདོད་དེ་དཔེར། །འདུས་ཤིང་བྱས་པ་ཐམས་ཅད་མི་
རྟག་ན། །བདག་གི་ཕ་དེ་ཡུན་དུ་ཅི་ཞིག་སོན།།ཕུན་ཚོགས་རྒྱ་ཡིས་ཀུན་ནས་སྐྱོབ་གྱུར་པ།།ཀྱེ་མ་ཕ་
དེ་འཆི་བ་ཇི་ལྟར་གྱུར། །གལ་ཏེ་སྔགས་བརྗོད་སྦྱར་པའི་སྒྲའམ་དོན། །ཁྱད་པར་མེད་པར་སླར་ཡང་
བསྒྲགས་པ་གང༌། །དེ་ནི་དོན་གཅིག་ཉིད་ཀྱིས་སྐྱོན་ཡིན་ཏེ། །དེ་ཡིས་སྦྱོར་བ་དཔེར་བརྗོད་གྱིས་
གསལ་བྱ།།དོན་གཅིག་པའི་སྐྱོན།རབ་གདུང་ཚ་ཞིང་ཚ་བ་རྔུལ་གྱུར་པ། །འོད་སྟོང་ལྡན་པའི་ཚ་ཟེར་ཉི་མ་
ཡིས། །འདབ་བརྒྱ་ལྡན་པའི་པདྨ་གསལ་བྱེད་ཅིང་། །བདག་ཅག་ཡོངས་སུ་གདུངས་པ་ཉིད་དུ་གྱུར། །
ངོ་མཚར་རྩོད་དང་ཁྲོ་དང་ཞུམ་པ་དང༌། །དད་དང་དགའ་བ་སོགས་ལ་འདི་ཉིད་ནི། །སྐྱོན་གྱི་རྣམ་
གྲངས་ཉིད་ལས་རབ་འགོངས་ནས། །རྒྱན་ཉིད་དུ་ནི་མཁས་པ་རྣམས་འདོད་དཔེར། །འདི་ལྟ་བུ་ལ་དོན་
གཅིག་པའི་སྐྱོན་མེད།ལེགས་སོ་ལེགས་སོ་བཤད་པར་དྭ་དིའི་བུ། །དྲི་བ་དེ་ཉིད་ཤིན་ཏུ་ཡང་ལེགས་ཏེ། །
སྐྱེ་བོ་ཀུན་ལ་སྨན་དང་བརྩེ་བའི་ཕྱིར། །སྟོན་པ་ལ་ནི་ཁྱོད་ཀྱིས་རབ་ཏུ་དྲིས། །གང་ཞིག་ངེས་པའི་
དོན་དུ་རབ་སྦྱར་བའི། །ཚིག་རྣམས་ཉིད་ཀྱིས་ཐེ་ཚོམ་བསྐྱེད་བྱེད་ན། །ཐེ་ཚོམ་ཅན་གྱི་སྐྱོན་དུ་རབ་
འགྱུར་སྟེ། །དེ་ཉིད་རྣམ་པ་གསལ་ཕྱིར་དཔེར་བརྗོད་བྱ། །འདི་ལྟ་བུ་ཐེ་ཚོམ་ཅན་སྐྱོན་ཡིན།འདི་ལྟར་སོས་
ཀ་ཡི་ནི་དུས་འདི་རུ །གཡོག་འཁོར་མང་ཞིང་རྟ་རྣམས་བརྟེན་པ་ཡི། །བཟོད་དཀའི་གདུང་བས་
རྩུབ་ཅིང་གཟི་བརྗིད་ཅན། །འདྲེན་བྱེད་དཔལ་ལྡན་ས་ཡིས་བདག་ཅག་བཅོམ། །ཐེ་ཚོམ་སྐྱེད་པར་
བྱ་ཕྱིར་འདི་འདྲ་ཀུན། །འགའ་ཞིག་དག་ཏུ་རབ་དུ་སྦྱར་བྱས་ན། །ཐེ་ཚོམ་ཅན་གྱི་སྐྱོན་ལས་རབ་
འདས་ནས། །མཛེས་པ་སྐྱེད་པས་རྒྱན་དུ་འགྱུར་བ་ཡོད། །པདྨ་ཅན་ནི་རབ་ཏུ་རྒྱས་གྱུར་ཞིང༌། །
གཉིས་སྐྱེས་དེ་ནི་རྣམ་པར་མཛེས་གྱུར་ལ །རྒྱལ་པོའི་བྱ་བ་བསྡུས་པར་གྱུར་པའི་ཚེ། །ཁྱོད་ནི་
དགའ་སྟོན་གྱིས་མྱོས་ལྟ་བུར་མཚོན །ཞེས་པ་ཉིན་པར་ཆང་གིས་མྱོས་པའམ། །མཚོན་མོ་འདོད་
གཞསཔཕྲནབ
པས་མྱོས་པར་གྱུར་པ་དག །གང་ཡིན་ངེས་མེད་ཉིད་དུ་བྱེད་པའི་ཚིག །མཛེས་མ་གཡེང་ཕྱིར་འགའ་
ཞིག་གིས་སྨྲས་སོ། །མདོར་བསྟན་སྔར་བགོད་རིམ་པའི་རྗེས་མཐུན་པར། །ཕྱི་མ་བཀོད་པར་མ་བྱས་
66

སྙན་ངག་དགའ་སྟོན་གྱི་དཔལ།
སྔ་མ་ལས། །འཆོལ་པར་བྱས་ན་འདི་འདྲ་ཚིག་སྦྱོར་ལ། །རིམ་པ་ཉམས་པའི་སྐྱོན་དུ་འདོད་དེ་དཔེར། །
རིམ་པ་ཉམས་པའི་སྐྱོན།ཀུ་མུད་ཏ་དང་འདབ་བརྒྱ་ལྡན་པ་དང༌། །སྐྱེད་ཚལ་གསར་འཁྲུངས་ལོ་འདབ་འདི་
དག་ནི། །རྟ་ལྗང་ཅན་དང་སྤྲིན་གྱིས་བཅུད་དང་ནི། །རི་བོང་ཅན་འདིས་རྣམ་པར་རྒྱས་པར་བྱས། །
གལ་ཏེ་འབྲེལ་པ་ངེས་པར་ཤེས་པའི་རྒྱུར །རིམ་པ་ཉམས་པ་བྱས་ཀྱང་སྐྱོན་མིན་། །དེ་ཉིད་རིམ་
པ་དཀྲུགས་ནས་དོན་དག་གི། །འབྲེལ་བ་རྟོགས་ཤིང་མཛེས་པ་བསྐྱེད་པའི་ཕྱིར། །འདི་ལྟ་བུ་ལ་རིམ་པ་
ཉམས་པའི་སྐྱོན་མི་འཇུག།ཆུ་འཛིན་དང་ནི་སྟོན་པའི་དམ་ཆོས་དང༌། །རི་བོང་འཛིན་པ་ཅེས་པ་འདི་
རྣམས་ནི། །དང་པོ་ཐ་མས་ཕྱི་ཡི་གདུང་བ་འཇོམས། །བར་མས་ནང་གི་གདུང་བ་འཕྲོག་པར་བྱེད། །
ཚིག་སྦྱོར་གང་ཞིག་མཚོན་བྱ་མཚན་ཉིད་ལམ། །སྒྲ་ཡི་བསྟན་བཅོས་དག་དང་གང་འགལ་བ། །
མཁས་པ་མིན་པ་རྗེས་སུ་འདོད་པ་གང༌། །སྒྲ་ཉམས་ཞེས་བྱ་མཆོག་འདོད་སྐྱོན་མ་ཡིན། །སྒྲ་ཉམས་ཀྱི་ཆ་
ཤས་སྟོན།ཚད་མེད་ཡོན་ཏན་དག་ལ་རབ་བརྟེན་པ། །ཐུབ་དབང་ཁྱེད་ལ་ཐུགས་རྗེས་རབ་ཏུ་བསྲུངས། །
ཞེས་པ་རྣམ་དབྱེ་འཆོལ་བ་ཙམ་ཡིན་གྱིས། །སྒྲ་ཉམས་གཞན་ཀུན་ལེགས་སྦྱར་གཞུང་དུ་བལྟ།།གཅོད་
མཚམས་ཉམས་པ། གང་ཞིག་ཚིགས་བཅད་རྣམས་ལ་ངེས་པའི་ལྷོད། །མཁས་པ་རྣམས་ཀྱི་ངལ་གསོར་
རིགས་པ་དེ། །ཉམས་ན་ངལ་གསོ་ཉམས་པའི་སྐྱོན་ཡིན་ཏེ། །བོད་ལ་སྡེབ་སྦྱོར་མེད་པས་དེ་མི
བརྗོད། །སྙན་ངག་གང་དུ་ཡི་གེ་ལྷག་ཆད་དང༌། །ཅི་ཡང་ཇི་ལྟ་བ་བཞིན་མི་གནས་པ། །དེ་ནི་སྡེབ་
སྦྱོར་ཉམས་པའི་སྐྱོན་ཡིན་ཏེ། །སྡེབ་སྦྱོར་བསྟན་བཅོས་རྣམས་སུ་ཤེས་པར་བྱ། །བདག་ནི་བསྡུས་པ་
བརྗོད་པར་མི་འདོད་ཅེས། །ཚིག་ལ་མཚམས་སྦྱོར་མེད་པའི་སྐྱོན་ཉིད་དཔེར། །མཚམས་སྦྱོར་ཉམས་པ།
ནུབ་ཀྱི་རི་ཡི་མགོ་རུ་ལྷུང་བ་ཡིས །ཉི་མ་ཡིས་འོད་དམར་པོ་རབ་ཏུ་མཛེས། །རི་དང་ནགས་དང་
ཡུལ་འཁོར་ལ་སོགས་ཡུལ། །དུས་དང་སྒྱུ་རྩལ་བརྟན་གཡོ་འཇིག་རྟེན་། །རིགས་པ་དང་ནི་ལུང་
དང་འགལ་བ་རྣམས། །རིམ་བཞིན་དཔེར་བརྗོད་ཕྲེང་བས་གསལ་བར་བྱ།།ཡུལ་དང་འགལ་བ།གངས་
ལ་རྣམ་པར་གནས་པའི་གདོང་ལྔ་དང༌། །བོད་ཀྱིས་ནགས་ལས་སྐྱེས་པའི་ཙན་དན་དཀར། །དུས་དང་
འགལ་བ།ཉི་མ་མཚན་མོ་འོད་ཟེར་རྣམ་པར་རྒྱས།།ཉིན་པར་ཟླ་བའི་འོད་ཟེར་དཀར་པོ་འཕྲོ།།དགུན་
ནི་རྩྭ་ལྗང་འཇམ་པས་ཕྱོགས་ཀུན་མཛེས །སོས་ཀ་ཁ་བའི་རྒྱུན་ཉིད་ལྷག་པར་འབབ། །སྒྱུ་རྩལ་དང་
67

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
འགལ་བ།མི་སྡུག་པ་ནི་དཔའ་བ་ཉིད་ཡིན་ཏེ། །སེང་གེ་གཡུ་ཡི་རལ་པས་རབ་ཏུ་བརྗིད། །འཇིག་རྟེན་གྱི་
ལུགས་དང་འགལ་བར རི་བོང་དཀར་ཞིང་རྣོ་བའི་རྭ་དང་ལྡན། །ཆུ་ཤིང་འདི་དག་ལྗི་བའི་སྙིང་ཅན། །
རིགས་པ་དང་འགལ་བ།རྟག་པ་འདི་ཡི་དོན་བྱེད་ནུས་པ་སྟེ། །དངོས་པོ་འཇིག་མོད་འདོད་ཆགས་འདིས་མི་
འཇིག །ལུང་དང་འགལ་བ།ཆོས་ཀྱིས་མ་འོངས་པ་ན་བདེ་མི་འགྲུབ། །ཆོས་མིན་ཉིད་ཀྱིས་བདེ་བ་འགྲུབ་
པར་བྱེད། །ཅེས་སོགས་ཡིན་ཏེ་སྙན་ངག་མཁན་མཁས་པས། །འོན་ཀྱང་རབ་རྟོག་གསལ་བྱེད་ཀྱི་སྒྲ་སོགས་ཀྱིས་
སྦྱར་ན་སྐྱོན་མེད་པའི་སྐབས་ཀྱང་ཡོད་། །རྒྱན་དུ་བྱས་ནས་གྲགས་པ་བསྐྱེད་པ་ཡོད། །སྒྲ་དང་དོན་གྱི་ལུས་
མཆོག་རབ་མཛེས་པ། །སྒྲ་དོན་རྒྱན་གྱིས་ཡོངས་སུ་བརྒྱན་བྱས་ནས། །བྱ་སླ་བྱ་དཀའ་རྣམས་དང་
ཡོན་ཏན་སྐྱོན། །རྣམ་པར་གསལ་བའི་དགའ་སྟོན་འདི་བཀྱེའོ། །གང་ཞིག་གྲགས་པའི་མེ་ཏོག་
འཐོར་འདོད་དང༌། །མཁས་པའི་མདུན་སར་མཐོ་བའི་གདན་འདོད་དང༌། །གཞན་ལ་སྙན་ངག་
དགའ་སྟོན་སྟེར་འདོད་པས། །རྨད་བྱུང་བསྟན་བཅོས་འདི་ནི་བླངས་བར་རིགས། །གང་དག་ཆགས་
སྡང་དབང་གིས་དམོད་པ་དང༌། །གང་དག་བདག་ལ་བརྙེས་པས་མི་ལེན་དང༌། །ཇི་འདྲ་ཡོད་སྙམ་
སེམས་པས་འདོར་བ་ཡི། །སྐྱེ་བོ་དེ་དག་མཆོག་ཏུ་སྐལ་བ་ཞན། །གང་ཞིག་བསྟན་བཅོས་སྦྱོར་པོ་དེ་
ངན་ཡང་། །དེ་ཡི་ལེགས་བཤད་ཕུན་ཚོགས་ལྡན་གྱུར་ན། །གཞུང་སྦྱོར་བྱེད་པ་ལ་མི་རྟོགས་པར། །
ལེགས་བཤད་ལེན་པ་མཁས་པ་རྣམས་ཀྱི་ལུགས། །གང་ཞིག་པདྨ་འདི་དག་འདམ་རྫབ་ཀྱིས། །ནང་
རྨ་འད་དག་པ
ནས་བྱུང་ཞེས་འདོར་བར་བྱེད་པ་དེ། །སྐྱེ་བོ་བདག་ཉིད་རབ་ཏུ་མི་མཁས་པ། །བླུན་པར་སྒྲུབ་པའི་
རྟགས་སུ་མི་འགྱུར་རམ། །བདག་ནི་ཀུན་གྱི་བླ་མ་ཡིན་ཡང་། །ལེགས་བཤད་འདི་འདྲའི་དགའ་
སྟོན་བཀྱེ་བའི་ཚེ། །མཁས་རྣམས་མཆོག་ཏུ་དགའ་བ་སྐྱེས་པ་དང༌། །གཞོན་ནུ་བློ་གསལ་བློ་གྲོས་
ཚིམ་པར་བྱེད།།རི་བོང་འཛིན་པ་དྲི་མ་ལྡན་ན་ཡང༌། །འོད་ཟེར་དཀར་པོ་རབ་ཏུ་སྤྲོས་པའི་ཚེ། །ཀུན་
དའི་ཚལ་རྣམས་རྣམ་པར་རྒྱས་བྱེད་ཅིང༌། །ཀུན་ལ་ཀུན་དགའ་སྐྱེད་པར་བྱེད་པ་ཡིན། །ཀུན་གྱི་ངག་
གི་དབང་པོ་འཕྲོག་བྱེད་པ། །ཟླ་བ་ཁོ་ན་སྙན་ངག་མཁན་པོ་ཞེས། །སློབ་དཔོན་དཔའ་བོ་འཇིགས་
དང་ངོ་ཚ་ནས། །ཕ་རོལ་འཇིག་རྟེན་དག་ཏུ་གཤེགས་པ་འདྲ། །ཡང་ན་དཔའ་བོ་ཟླ་དབང་དགེ་བ་
སོགས །སྙན་ངག་མཁན་རྣམས་གཅིག་ཏུ་བསྡུས་བྱས་ཏེ། །བྱེད་པོས་ཟླ་བ་སྙན་ངག་མཁན་སྒྲུབས་
68

སྙན་ངག་དགའ་སྟོན་གྱི་དཔལ
པས །ད་ལྟ་འགྲན་ཟླས་དབེན་པ་ཡིན་ནམ་སྙམ། །སྔོན་གྱིས་སྙན་ངག་མཁན་དེ་རྣམས་ཀུན། །
བགྲང་བྱ་མིན་པ་ཟླ་བ་རྒྱལ་མཚན་དཔལ། །བཟང་པོ་ཉིད་ཀྱི་འདི་བ་རྣམ་བརྒྱན་པས། །དིང་སང་
བོད་རྣམས་མཆོག་ཏུ་སྐལ་བ་བཟང༌། །བདེ་གཤེགས་ཀུན་གྱི་ཐུགས་རྗེ་གཅིག་བསྡུས་ཤིང༌། །བདག་
ལ་མཆོག་གི་སྤྱན་གྱིས་ཡོངས་གཟིགས་པ། །སྲིད་དང་ཞི་བའི་རྒུད་པ་ཀུན་སེལ་བའི །སྒྲོལ་མས་
བསྟན་བཅོས་དགེ་ལེགས་མཛད་དུ་གསོལ། །དགེ་ལེགས་ཆུ་གཏེར་ཆེ་ལས་རབ་ཏུ་འཁྲུངས། །ཡོན་
ཏན་དུ་མའི་དབང་གིས་མངོན་པར་མཐོ། །བདག་གི་དགོས་པ་ཐམས་ཅད་སྩོལ་མཛད་པ། །འགྲོ་
བའི་བླ་མ་སྐུ་མཆེད་རྒྱལ་གྱུར་ཅིག །བདག་བློའི་ཆུ་གཏེར་ཆེ་ལས་འཁྲུངས་གྱུར་པའི། །ཚིག་རྒྱན་
བསྟན་བཅོས་འདབ་བརྒྱ་ལྡན་པ་ཡིས། །ཐུབ་དབང་མངོན་པར་མཆོད་པའི་དགེ་བ་དེས། །བསྟན་
པའི་ཉི་འོད་་་་་་་རྒྱན་ངོས་འཛིན་གྱིས་མཆན་བུ་འདི་རྣམས་དུས་ཕྱིས་སྙན་ངག་ལ་བློ་གྲོས་ཀྱི་སྣང་བ་ལྷག་པར་རྒྱས་པ་ཟུར་མཁར་
བ་ལེགས་བཤད་འཚོལ་གྱིས་བགྱིས་སོ།།༼འདིའི་རྒྱན་ངོས་འཛིན་ཟུར་མཁར་བ་ཡིན་པ་གསལ་བ་ཙམ་ལས་གཞུང་དངོས་མཛད་མཁན་
མཇུག་མེད་པའི་རྐྱེན་གྱིས་གསལ་བོ་མ་ངེས།བསྡུ་སྒྲིག་པས།༽
69

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
༄༅། །སྙན་ངག་མེ་ལོང་མའི་འགྲེལ་པ་བཞུགས་སོ །
ཟུར་མཁར་བློ་གྲོས་རྒྱལ་པོ
འདི་དཔེ་ལས་དབུ་ལྡེབ་དང་པོ་གཉིས་པ་ཆད།
གི་རིག་པས་རྗེས་སུ་འཛིན་པར་འགྱུར་ཏེ། ཐོགས་པ་མེད་པར་ཤེས་པར་འགྱུར་བ་དེའི་
ཕྱིར མཁས་པ་ཞེས་པའི་སྙན་གྲགས་འདོད་པ་རྣམས་ཀྱིས་ལན་གཅིག་ཙམ་མ་ཡིན་པའི་བརྩོན
འགྲུས་བརྩམས་ཏེ་ཐོས་བསམ་དང་སྦྱོར་བའི་མ་དཔེ་ལས་མི་གསལ དབྱངས་ཅན་ཏེ་སྙན་ངག་གི་རིག་པ་
བསྟེན་པར་གྱིས་ཤིག་ཅེས་འདོམས་པར་དགོངས་ནས། གལ་ཏེ་སྔོན་གྱི་བག་ཆགས་ཡོན་ཏན་གྱི། །
རྗེས་འབྲེལ་སྤོབས་པ་རྨད་བྱུང་མེད་དེ་ལའང༌། །ཐོས་དང་འབད་པ་དག་གིས་ངག་བསྟེན་ན། །ཇི་
ཞིག་ལྟར་ཡང་ངེས་པར་རྗེས་འཛིན་བྱེད།།དེ་ཕྱིར་གྲགས་འདོད་རྣམས་ཀྱིས་རྟག་ཏུ་། །སྙོམ་ལས་
མེད་པར་རིམ་པས་དབྱངས་ཅན་བསྟེན། །ཞེས་སྨོས་པ་ཡིན་། །སྦྱོར་བ་དེ་ལྟ་བུས་ཤེས་པར་བྱ་བའི་
རིག་པ་དེ་ནི། ཀ་བྱཱ་ཞེས་པའི་སྒྲ་ལས་དྲངས་ན། སྙན་ངག་མ་དཔེ་ལས་མི་གསལ།སྐྱེས་བུ་རྣམས་ཀྱི་དོན་
གྱི་འབྲས་བུ་འདོད་པ་དང་ནོར་དང་ཆོས་དང་ཐར་པ་སྟེ་སྡེ་བཞི་པོ་གང་ཡང་རུང་བ་ལ་རྗོད་བྱེད་སྒེག་
པ་ལ་སོགས་པའི་ཉམས་དང༌། ཡིད་འགྱུར་ཞིང་མངོན་པར་སྤྲོ་བ་སོགས་སྐྱེད་ནུས་པའི་ངག་ཞིག་སྟེ།
སྙན་ངག་གི་སྤྱིའི་གོ་བ་མ་དཔེ་ལས་མི་གསལ།ཆ་ཙམ་རྣམ་པར་བཞག་པའོ། །
འདི་བཤད་པ་ལ་གསུམ། སྙན་ངག་གི་ལུས་བཤད་པ།དེ་ལ་འགོད་པའི་རྒྱན་བཤད་པའོ། །
སྐྱོན་བཅུ་བཤད་པའོ། །དང་པོ་ལ་གཉིས། སྤྱིར་བཤད་པ་དང་། བྱེ་བྲག་ཏུ་བཤད་པའི་དང་པོ་ནི།
ལུས་ནི་རེ་ཞིག་འདོད་པ་ཡི། །དོན་གྱི་རྣམ་བཅད་ཚིག་གི་ཕྲེང༌།།ཞེས་བྱུང་ལ།སྐབས་འདིར་ཁ་ཅིག་
70

སྙན་ངག་མེ་ལོང་མའི་འགྲེལ་པ།
ན་རེ།དོན་གྱི་ལུས་དང་ཚིག་གི་ལུས་ཞེས་རྣམས་གཉིས་སུ་བསྟན་པར་འདོད་པ་མཐོང་ཡང་། དེ་ནི་
འཐད་པ་མ་ཡིན་ཏེ།དོན་གྱི་རྣམ་བཅད་ཅེས་པ་སྨྲ་བ་པོའི་བརྗོད་འདོད་ཀྱི་དོན་འདི་ནས་ཆད་པ་འདྲ།སྙན་
ངག་གི་བསྟན་བཅོས་རང་ཉིད་ནས་འབྱུང་བའི་ལུགས་ལྟར་རྣམ་པར་བཅད་པའི་ཚིག་གི་འཕྲེང་བར
སྤེལ་བ་ཞེས་སློབ་དཔོན་རཏྣ་ཤྲཱི་དང་ངག་གི་དབང་པོའི་འགྲེལ་པ་ལས་བཤད་ཅིང༌། དེ་དང་མཐུན་
པར་དཔང་ལོ་ཙཱ་བ་བློ་གྲོས་བརྟན་པས་ཀྱང་གསུངས་པའི་ཕྱིར། གཞན་ཡང་དོན་གྱི་ལུས་དེ་ཉིད་
ངོས་འཛིན་པ་ན་སྡེ་བཞི་པོས་བསྡུས་པའི་དངོས་པོ་རྣམས་ལ་བྱེད་པར་སྣང་ཡང་། སྡེ་བཞི་ནི་སྙན་
ངག་པ་ཐམས་ཅད་ཀྱིས་བརྩམ་པར་བྱ་བའི་ཆོས་ཀྱི་བརྗོད་བྱ་དོན་གྱི་ངོ་བོ་ཡིན་ལ་བསྟན་བཅོས་ཀྱི་
བརྗོད་བྱ་ནི་ལུས་སུ་མི་འཐད་དེ་སྲོག་ཡིན་པའི་ཕྱིར། དེས་ན་སྙན་ངག་གི་སྐབས་འདིར་སྐྱེས་བུའི་
ལུས་སྲོག་རྒྱན་གསུམ་དཔེར་བྱས་ནས་བརྗོད་བྱ་སྡེ་བཞིས་བསྡུས་པའི་དོན་རྣམས་སྲོག་དང༌། རྗོད་
བྱེད་ཀྱིས་ཚིག་ལྷུག་བཅད་སྤེལ་མ་གསུམ་ལུས་དང༌། དོན་རྒྱན་སྒྲ་རྒྱན་གབ་ཚིག་རྣམས་རྒྱན་དུ་
བསྟན་པ་ཡིན་ནོ། །འདི་ལྟ་བུའི་འཇོག་མཚམས་ཁོང་དུ་མ་ཆུད་པར་རིག་པ་གཞན་གྱིས་རྒྱས་བཀབ་
ན་བསྟན་བཅོས་ཆུད་ཟ་བར་འགྱུར་རོ།།
གཉིས་པ་བྱེ་བྲག་ཏུ་བཤད་པ་ནི།དེ་ཡང་ཚིག་བཅད་ལྷུག་པ་དང་སྤེལ་མ་རྣམ་གསུམ་ཉིད་
དུ་གནས། ཞེས་བྱུང་ལ། ས་སྐྱ་པཎྜི་ཏས་སྡེབ་སྦྱོར་མེ་ཏོག་གི་ཆུན་པོར།ཚིགས་སུ་བཅད་དང་ལྷུག་
པ་དང་། །རྒྱུན་ཆགས་ཞེས་བྱ་རྣམ་པ་གསུམ། །ཚིག་གི་སྦྱོར་བ་བྱེད་འདོད་པའི། །མཁས་པ་རྣམས་
ཀྱི་འཇུག་ངོགས་ཡིན། །འདིར་མཁས་པ་རྣམས་བསྟན་བཅོས་རྩོམ་པ་ལ་འཇུག་པ་ན། བརྗོད་བྱའི་
དོན་ཇི་སྙེད་པ་རྣམས་ཚིགས་སུ་བཅད་པ་དང་ཚིག་ལྷུག་པ་དང་རྒྱུན་ཆགས་པ་ཞེས་བྱ་བ་རྣམ་པ་
གསུམ་གྱིས་སྟོན་ལ།རྒྱུན་ཆགས་པ་དེའང་རྣམ་པ་གཉིས་ཏེ།རྒྱུན་ཆགས་བཅད་པ་དང་རྒྱུན་ཆགས་
གང་ཡང་མ་ཡིན་པའི་ཕྱིར། གཞན་ཡང༌། རྐང་པ་མ་བཅད་པའི་རྒྱུན་ཆགས་དེ་ཉིད་ལྷུག་པ་ཡིན་ན།
ལྷུག་པ་ལ་སྡེབ་སྦྱོར་འབྱུང་བ་མི་སྲིད་དེ། ལྷུག་པ་ལ་རྐང་པ་མེད་པའི་ཕྱིར། རྐང་པ་མེད་པའི་ཚིག་
རྒྱུན་རྣམས་ལ་སྡེབ་སྦྱོར་མི་འབྱུང་བས་ཁྱབ་སྟེ། བྲྀཏྟ་ལ་མཉམ་པ་དང་ཕྱེད་མཉམ་དང་མི་མཉམ་པ་
གསུམ་དུ་ངེས་ཤིང༌། ཛ་ཏི་ལ་འཕགས་མ་དང་རོ་ལངས་ཅན་དང་ཕྱི་མོ་མཉམ་པ་གསུམ་དུ་ངེས་ལ།
71

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
དེ་དག་ཐམས་ཅད་ཀྱང་རྐང་པ་བཞི་པོ་ལ་སྡེབ་སྦྱོར་གྱི་མཚན་ཉིད་མཉམ་པ་དང༌།ཚིགས་བཅད་
ཕྱེད་ཕྱེད་ལ་སོ་སོར་མཉམ་པ་དང༌། རྐང་པ་བཞི་ག་ལ་མི་མཉམ་པ་སྟེ། དེ་འདྲ་བའི་སྒོ་ནས་མིང་གི་
དབྱེ་བ་བྱས་པ་ཡིན་པར་རང་ཉིད་ཀྱིས་ཀྱང་ཁས་བླངས་པའི་ཕྱིར། གཞན་ཡང་ལྷུག་པ་ལ་བྷ་ལ་
སོགས་པའི་ཡི་གེའི་གྲངས་དང་པྲསྟཱ་རའི་འགོད་ཚུལ་ཇི་ལྟར་ངེས་།ཅི་ཡང་མ་ངེས་པའི་ཕྱིར།གལ་
ཏེ་ཡོད་ན་དམར་སེར་དང་རྒྱལ་བའི་ལྷ་དང་རིན་ཆེན་འབྱུང་གནས་ཞི་བའི་ཞལ་སྔ་ནས་ལ་སོགས་པ་
རྣམས་ཀྱི་དཔེར་བརྗོད་ཅུང་ཟད་ཙམ་རིགས་པ་ལ་ཆ་ཙམ་ཡང་མ་བྱུང་བའི་ཕྱིར།གལ་ཏེ་ཁོ་ན་རེ།
ངེད་འདོད་པའི་རྒྱུན་ཆགས་རྐང་པས་མ་བཅད་པ་དེ་ནི། ན་གཉིས་ཀྱི་རྗེས་སུ་ར་བརྒྱ་ཙམ་སྒྲིགས་པ་
དེ་ཉིད་ཡིན་ནོ། །ཞེས་ན།འོ་ན་དེ་འདྲ་བའི་རྒྱུན་ཆགས་དེ་ཆོས་ཅན། མཉམ་པའི་བྲྀཏྟ་ཡིན་པར་
ཐལ། རྒྱུན་ཆགས་གང་ཞིག །ཕྱེད་མཉམ་དང་མི་མཉམ་པ་གང་རུང་མ་ཡིན་པའི་ཕྱིར། ཁྱབ་སྟེ།
རྒྱུན་ཆགས་དང་རབ་བསགས་ཀྱི་རིགས་ཐམས་ཅད་བྲྀཏྟའི་ཁོངས་སུ་འདུས་པའི་ཕྱིར།རྟགས་གྲུབ་སྟེ།
དེ་གཉིས་རེ་རེ་ནས་མ་ཡིན་པའི་ཕྱིར འདོད་མི་ནུས་ཏེ། རྐང་པ་གཅིག་ལས་མེད་པའི་ཕྱིར། ཁྱོད་
ཀྱི་ལུགས་དེ་ལྟ་ན་ཁ་སྒོ་ཕན་པ་དང་། དབང་པོ་རྗེ་ལ་སོགས་པའི་སྡེབ་སྦྱོར་གཞན་རྣམས་ལའང་
ཚིགས་སུ་བཅད་པ་དང་མ་བཅད་པ་གཉིས་གཉིས་སུ་འགྱུར་ཏེ། རྒྱུ་མཚན་མཚུངས་པའི་ཕྱིར། དེ་ལྟ་
ན་སྡེབ་སྦྱོར་གྱི་རིག་པ་རྣམས་ཀྱིས་ཁྱེད་ལ་ཅི་ཞིག་བྱ་སྟེ་ཧ་ཅང་ཐལ་ཆེས་། །གཞན་ཡང་།ཚིགས་
བཅད་རྐང་བཞི་དེ་ཡང་ནི། །བྲྀཏྟ་ཛ་ཏི་ཞེས་རྣམ་གཉིས། །།དེ་ཡི་སྤྲོས་པ་མཐའ་དག་ནི། །སྡེབ་སྦྱོར་
གཞུང་དུ་ངེས་པར་བསྟན། །ཞེས་པ་འདིས་ཀྱང་སྡེབ་སྦྱོར་ཡོད་པའི་ངག་ལ་རྐང་པ་བཞི་པས་ཁྱབ་
པར་བསྟན་པའི་ཕྱིར།འོན་བོད་པ་འགའ་ཞིག་གིས་ཚིག་རྐང་ཤིན་ཏུ་རིང་།ཁོ་ནས་བྱ་བ་རྫོགས་
པར་སྟོན་པ་ཞིག་བྱས་ཡོང་གིན་འདུག་ཀྱང༌།དེ་འདྲ་བ་ལ་ནི་རྒྱུན་ཆགས་ཀྱི་མཚན་ཉིད་མེད་ཅིང་
གཞུང་ལུགས་ནས་མ་བཤད་པའི་ཕྱིར། སྡེབ་སྦྱོར་དང་སྙན་ངག་གི་རིག་པ་འདིའི་སྐབས་སུ་དེ་ལྟ་བུ་
སྦྱར་དུ་མི་རུང་། །དཔེར་ན་ཚུལ་འདི་ལྟ་བུ་ནི་ཁྱུ་མཆོག་གི་འགྲོས་ལ་སྤྲེའུས་གླེང་བ་ལྟར་སྣང་ཡང༌།
དཔག་བསམ་གྱི་ཤིང་ལ་དུག་གི་ལོ་མ་སྐྱེས་པ་རྩད་ནས་ཕྱུངས་པ་ཡིན་པས་ཡིད་རང་བར་བྱོས་
ཤིག །འདིས་ནི་སྣར་ཐང་པའི་རྩོད་སྤོང་དག་ཀྱང་རྟ་རྒྱུགས་པའི་ཞར་ལ་མེ་ཏོག་འཐུ་བ་དང་འདྲ་
72

སྙན་ངག་མེ་ལོང་མའི་འགྲེལ་པ།
བར་བྱས་སོ།།
དེ་ལྟ་བས་ན་འདིར་སྐབས་སུ་བབ་པའི་གཞུང་གི་དོན་ནི། སྙན་ངག་གི་ལུས་བརྗོད་འདོད་
ཀྱི་དོན་དང་ལྡན་པའི་ཚིག་གི་འཕྲེང་བ་དེ་ཡང་དབྱེ་ན་རྣམ་པ་གསུམ་ཉིད་དུ་ཡོད་དེ། ཚིགས་སུ་
བཅད་པ་འབའ་ཞིག་པ་དང་། ལྷུག་པ་ཁོ་ནར་བྱས་པ་དང༌། དེ་གཉིས་སྤེལ་བ་སྟེ་གསུམ་མོ །དེ་ལ་
དང་པོར་ཚིགས་སུ་བཅད་པ་ནི། མངོན་པ་ཀུན་ལས་བཏུས་ལས། ཚིགས་སུ་བཅད་པ་ནི་རྐང་པ་
གཅིག་པ་དང་གཉིས་པ་དང་གསུམ་པ་དང༌། འདི་ནས་ལྡེབ་གཅིག་ཆད། ཉིད་རྐང་པ་བཞི་ག་ལ་མཉམ་པ་
དང་། ཕྱེད་ལ་མཉམ་པ་དང་ཀུན་ལ་མི་མཉམ་པ་ཞེས་བྱ་བའི་སྒོ་ནས་བརྟགས་པ་ཡིན་མོད་དུ་ཟིན་
ཀྱང་། རྐང་པ་རིང་ཐུང་གི་དབང་གིས་དཔེར་བརྗོད་པ་འདི་ལྟ་བུ་ཡང་གཞུང་ལུགས་རྣམས་སུ་འབྱུང་
བ་ཡིན་ཅིང༌།འདིས་ཛཱ་ཏྟིའི་བྱེ་བྲག་རྣམས་ལའང་མཚོན་ནུས་པ་ཡིན་ལ།འདི་ཙམ་ཞིག་རྒྱུན་ཆགས་
ཀྱི་དོགས་གཅོད་ལས་འཕྲོས་ནས་བཀོད་པ་ཡིན་གྱི། མཐའ་དག་པ་ནི་བོད་སྐད་ཀྱི་སྙན་ངག་ལ་ཉེ་
བར་མི་མཁོ་ཞིང་ཧ་ཅང་མང་བས་ཀྱང་འཇིགས་སོ། །ཡང་གཞུང་གི་དགོངས་པས་ཚིགས་བཅད་དེ་
ཉིད་ལ་སྦྱོར་ཚུལ་ཀྱི་སྒོ་ནས་དབྱེ་ན་བཞིར་ངེས་སྟེ། གྲོལ་བ་དང་ནི་རིགས་དང་མཛོད། །འདུས་པ་
ཞེས་བྱ་དེ་འདྲ་ཡི། །ཞེས་འབྱུང་བ་ལས། དང་པོ་གྲོལ་བ་ཞེས་བྱ་བ་ནི། ཤོ་ལོ་ཀ་གཅིག་གིས་བརྗོད་
བྱའི་དོན་གཅིག་རྫོགས་པར་སྟོན་པ་ཞིག་སྟེ། དཔེར་ན། དཔག་བསམ་འཁྲི་ཤིང་གི་གླང་པོ་ཅན་གྱི་
རྟོགས་པ་བརྗོད་པར། ནུ་མ་མངོན་དགའ་གླང་ཆེན་མྱོས་བུམ་མཐོ། །ག་བུར་དོ་ཤལ་རབ་ཏུ་རྩེ་
དགའ་རྒོད། །དར་ལ་བབ་པའི་ན་ཆུང་འབྱོར་བ་ཡང༌། །བསོད་ནམས་བྱས་པ་རྣམས་ལ་དགའ་སྟེར་
ཡིན། །ཞེས་པ་ལྟ་བུའོ། །གཉིས་པ་རིགས་ཞེས་བྱ་བ་ནི། ཤོ་ལོ་ཀ་དུ་མ་སྡོམ་པས་དོན་གཅིག་སྟོན་
ཅིང༌། དེ་ཡང་བྱ་བ་ཞིག་གིས་སྒོ་ནས་གསལ་བར་བྱེད་པ་སྟེ། དཔེར་ན། གཙུག་ན་ནོར་བུའི་རྟོགས་
པ་བརྗོད་པར།མཛེས་མ་དེས་ཀྱང་མི་བདག་། །བསྟན་ལྡན་ཟབ་ཅིང་མཛེས་པ་དག །གཞན་གྱིས་
གདུང་ལ་སྙིང་རྗེ་ནས། །གཞུ་བཞག་འདོད་པའི་དབང་ཕྱུག་བཞིན། །གཙུག་གི་རིན་ཆེན་འོད་
ཟེར་ནི། །མི་རུང་འཇིགས་པར་བྱེད་པ་ཡིས །ཕྱོགས་སུ་བསྲུང་བའི་ཡིག་འཕྲེང་དག །གུར་གུམ་
གྱིས་ནི་འབྲི་བ་བཞིན། །རླུང་ནི་གཡབ་ཅིང་ཕན་བྱེད་པའི། །རྔ་ཡབ་དག་གིས་རྣམ་མཛེས་པ། །འགྲོ་
73

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བ་ཡང་དག་སྒྲོལ་མིན་པར། །སྙིང་སྟོབས་གྱེན་དུ་འཕྱུར་བཅས་བཞིན། །རིན་ཆེན་ཡིད་འོང་དོ་ཤལ
དག །སྙིང་གར་བཟུང་བར་བྱས་པ་ནི། །ས་འོག་རྒུད་པ་ཞི་བའི་སླད། །ལྷག་མ་ཅན་གྱིས་བརྟེན་པ་
བཞིན། །ཆེ་བའི་དཔུངས་པས་ས་དང་ནི། །སེམས་ཀྱིས་བཟོད་པ་ཐོབ་པ་དག །མཐོང་ནས་མངོན་
པར་འདོད་པ་དང་། །ཡ་མཚན་དག་ཏུ་རབ་ཏུ་གྱུར། །ཞེས་པ་ཤོ་ལོ་ཀ་ལྔས་རྒྱལ་པོ་དེ་མཐོང་བར་
གྱུར་ཅེས་པའམ། རབ་ཏུ་གྱུར་ཅེས་པའི་ཚིག་གཅིག་གིས་ཀུན་གསལ་བར་བྱས་པ་ལྟ་བུའོ །སློབ་
དཔོན་རཏྣ་ཤྲཱིའི་འགྲེལ་པར། དེའི་བྱེ་བྲག་ནི་ཟུང་ཅན་ནོ། །ཞེས་འབྱུང་བས་ཤོ་ལོ་ཀ་གཉིས་ཀྱི་དོན་
གཅིག་རྫོགས་པར་སྟོན་པ་དེ་ཡང་འདི་ཉིད་ཀྱི་ཁོངས་སུ་གཏོགས་སོ །གསུམ་པ་མཛོད་ནི། ཤོ་ལོ་
ཀ་འགའ་ཞིག་ལ་བཅད་མཚམས་དང་བྱ་བའི་ཚིག་སྣ་ཚོགས་པ་མཛོད་གཅིག་གི་ནོར་མང་པོ་ལྟར་
གནས་པ་སྟེ། དཔེར་ན། རབ་གསལ་གྱི་རྟོགས་པ་བརྗོད་པར། ནམ་ཞིག་ས་ཡི་དབང་ཕྱུག་དེ། །
མདུན་སར་བཞུགས་ལ་གླང་པོ་ཡི། །ནགས་ཀྱི་བདག་པོ་མངོན་ཕྱོགས་ཏེ། །པུས་མོ་ས་ལ་གཙུགས་
ཏེ་སྨྲས། །ལྷ་གཅིག་ཁྱོད་གྲགས་ཐོས་གྱུར་ནས། །ས་སྲུང་པ་ལ་འོང་པ་ལྟའི །གླང་ཆེན་མཆོག་ཏུ་
མཛེས་པ་ནི། །རྨད་དུ་བྱུང་བ་བདག་གིས་བཟུང༌། །སྐབས་གསུམ་པར་འོས་སོ་གཉིས་འདི། །སྒོ་ན་
གནས་སོ་རབ་ཏུ་གཟིགས། །གང་ཕྱིར་ཇོ་བོས་གཟིགས་གྱུར་ན། །གཡོག་འཁོར་ཡོངས་ངལ་འབྲས་
དང་བཅས། །དེ་དག་ཐོས་ནས་མི་བདག་ནི། །བློན་ལ་ཡང་དག་བགྲོས་ནས་སོང༌། །ཞེས་པ་ལྟ་བུ་
འམ།རྟོགས་པ་བརྗོད་པ་རྒྱ་རྩ་བརྒྱད་པོ་ཀུན་རྫོགས་པའི་མཐར། བྱང་ཆུབ་སེམས་པའི་གནས་
སྐབས་སུ། །གང་ཞིག་ས་བདག་རབ་གསལ་གྱིས། །གླང་ཆེན་མཐོང་ནས་ཞི་བ་ཐོབ། །དེ་བཞིན་
གཤེགས་དེས་ཁྱོད་ལ་སྲུངས། །ཞེས་པ་ལ་སོགས་པ་ལོ་ཀ་བཞི་བཅུ་རྩ་གཉིས་དང་རྐང་པ་གསུམ་
གྱིས་བསྟན་པ་ལྟ་བུའོ།།བཞི་པ་འདུས་པ་ཞེས་བྱ་བ་ནི།ཤོ་ལོ་ཀ་མང་པོ་ལ་བྱ་བའི་ཚིག་ཐ་དད་པས་
དོན་རྫོགས་པ་གཅིག་སྟོན་པ་སྟེ། དཔེར་ན། སྤྲིན་གྱི་གཞོན་པའི་རྟོགས་པ་བརྗོད་པར། སྐབས་དེར་
ཙན་དན་འཁྲི་ཤིང་རླུང་གཞོན་གྱིས། །བསྐྱོད་ཅིང་ཤུགས་རིང་གླལ་བ་བརྟེན་རྣམས་ལ། །འདོད་པའི་
གྲོགས་པོར་གྱུར་པ་དཔྱིད་ཀྱིས་ནི། །མངོན་པར་འདོད་པའི་སྤྱོད་ཚུལ་རབ་ཏུ་བསྟན། །ཁྱོ་བྲལ་
འདོད་ལྡན་མ་ཡི་མི་མཐུན་ཕྱོགས། །ལྷོ་ཕྱོགས་རླུང་ནི་ཡང་ཡང་རབ་ཏུ་ལྡང༌། །འགྲོ་ལས་རྒྱལ་སླད་
74

སྙན་ངག་མེ་ལོང་མའི་འགྲེལ་པ།
ཉ་ཡི་རྒྱལ་མཚན་གྱིས། །རླུང་གི་མཚོན་ནི་འཕྲལ་ལ་རབ་སྦྱར་བཞིན། །རྐང་དྲུག་དཀྱིལ་འཁོར་དག་
གིས་མ་སྤྲས་པ །སྟུག་པོར་རྒྱས་པས་ལྕི་བ་ཉིད་གྱུར་པའི། །ཙུ་ཏའི་ཤིང་གིས་མི་ཕྱེད་ཕྱག་རྒྱ་
བཅིངས། །ལང་ཚོ་ཅན་ལ་མངོན་འདོད་བསླབས་པ་བྱས། །དཔྱིད་ཀྱི་དཔལ་མོ་དག་གི་རྣ་བའི་
བརྒྱན། །རི་བོའི་ངོས་ལ་མྱ་ངན་མེད་པ་མཛེས། །གྲོང་ཁྱེར་མ་ཡི་རྐང་པས་རབ་བསྣུན་པས །ཡལ་
འདབ་གསར་པ་དག་ལ་མཚོན་འཕོས་བཞིན །མཛེས་མའི་ཁ་ཡི་ཆང་གི་དགའ་ལྡན་པ། །འདོད་
པའི་ཐབས་ནི་སྐལ་ལྡན་བདག་ཉིད་ལ། །ཞེས་ཏེ་བ་ཀུ་ལ་ཤིང་མེ་ཏོག་གིས། །ཟོལ་གྱིས་དགའ་ཞིང་
འཛུམ་པའི་དཔལ་སྐྱེས་བཞིན། །ཁེངས་ལྡན་མ་རྣམས་ཁེངས་པ་རབ་བཏང་ཞིང༌། །མི་སྨྲ་སྤངས་
ནས་རྐང་པར་རབ་བཏུད་དེ། །མཛའ་བོ་དག་ལ་དང་བར་བྱེད་མཐོང་ནས། །སིནྡྷུ་ཝ་ར་མེ་ཏོག་གིས་
རྒོད་བཞིན། །གེ་སར་རྒྱས་པའི་ཁུར་རྟེན་པཱ་ལ་ཤའི། །ཕྲེང་བ་མཛེས་པ་དཔྱིད་ཀྱི་སེང་གེ་ཡིས། །
ཁེངས་ལྡན་མ་ཡི་ཁེངས་པ་གླང་པོ་ལ། །བསྣུན་པའི་ཁྲག་བསྒོས་སྡེར་མོའི་འཕྲེང་བ་བཞིན། །རྣ་བར་
སྙན་སྒྲོགས་ཁུ་བྱུག་བུ་མོ་ཡིས། །རེག་ལ་ཤི་རི་ཤས་མིག་ཀཀྞི་ཀ །སྣ་ལ་གེ་སར་རྡུལ་ཚོགས་རྒྱས་པ་
ཡིས །མེ་ཏོག་འབྱུང་གནས་དཔལ་གྱི་དགའ་ཆར་ཕབ། །བུང་བའི་ན་ཆུང་རྣམ་འཕྲུལ་ལོངས་སྤྱོད་
ལྡན། །སྦྲང་རྩིས་མྱོས་ཤིང་རྣམ་པར་འཁྱམ་དུས་དེར། །མེ་ཏོག་རབ་རྒྱས་འཁྲི་ཤིང་ཚལ་གྱི་གཞིར།11
རིགས་འཛིན་རྒྱལ་པོའི་སྲས་ནི་རྣམ་པར་རྒྱུ།།ཞེས་ལོ་ཀ་དགུའི་དོན་དཔྱིད་དུས་ཁོ་ན་བསྟན་ཅིང༌།་པར་རྒྱུ།།ཞེས་ལོ་ཀ་དགུའི་དོན་དཔྱིད་དུས་ཁོ་
སྤྱོད་ཚུལ་རབ་ཏུ་བསྟན་ཞེས་སོགས་བྱ་ཚིགས་མང་པོ་ཡོད་པ་ལྟ་བུའོ།།
དེ་ལྟར་བཤད་ཟིན་པའི་མཚན་ཉིད་ཅན་གྲོལ་བ་སོགས་བཞི་པོ་དེ་དག་ཀྱང་ལེའུ་དུ་མས་
བཅིངས་པའི་སྙན་ངག་རྒྱ་ཆེན་པོ་ཀུན་གྱི་རྒྱུན་ལ་གནས་པའམ་ཆ་ཤས་ཙམ་ཡིན་པའི་ཕྱིར་ལོགས་སུ་
དཔེར་བརྗོད་བྱས་ཀྱང་རུང་ངོ་ཞེས་སྟོན་པ་ལ ས་རྒས་བཅིངས་པ་སྙན་ངག་ཆེ། །ཆ་ཤས་རང་
བཞིན་ཕྱིར་མ་བརྗོད།།ཞེས་སྨོས་པ་ཡིན་ནོ།།
གཉིས་པ་ལྷུག་པ་བཤད་པ་ནི། རྐང་པ་མེད་པའི་ཚིག་རྒྱུན་ནི། །ལྷུག་པ་བརྗོད་པ་དག་
དང་གཏམ། །ཞེས་འབྱུང་བས། རྐང་པར་མ་བཅད་པའི་ཚིག་རྒྱུན་གང་ཡིན་པ་དེ་ནི་ལྷུག་པ་ཡིན་ལ།
འདི་ལ་གཞན་དག་གིས་འདོད་པས་བརྗོད་པ་དང་གཏམ་ཞེས་བྱ་བ་གཉིས་སུ་ཕྱེ་ནས་དེ་མི་འཐད་
75

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
པར་བསྒྲུབས་ལ འོན་ཀྱང་ངེས་པ་མ་མཐོང་སྟེ། ཞེས་སོགས་མང་དུ་སྤྲོས་པ་ཡོད་ན་ཡང༌། ཉེར་
མཁོ་མེད་ཅིང་རྟོགས་དཀའ་བར་མཐོང་ནས་སྤྲོས་པ་བཞག་པ་ཡིན་ནོ།།
གསུམ་པ་སྤེལ་མ་ནི། ལྷུག་པ་ཚིགས་བཅད་རང་བཞིན་གང༌། །ཙམ་བུ་ཞེས་པར་མངོན་
པར་བརྗོད།།ཅེས་འབྱུང་།ཚིགས་བཅད་དང་ལྷུག་པ་སྤེལ་བ་དེ་ཡིན་ལ།མིང་གི་རྣམ་གྲངས་ཙམ་
བུ་ཞེས་ཀྱང་བརྗོད་པ་ཡིན་ནོ། །དེའི་མཚན་གཞི་ནི་བྷ་ར་ཏ་དང་ཀོ་ཧ་ལ་ལ་སོགས་པ་ཟློས་གར་གྱི་
མཚན་ཉིད་སྟོན་བྱེད་རྣམས་དང་སྐྱེས་པ་རབས་ཀྱི་རྒྱུད་ལྟ་བུའོ་ཞེས་སྟོན་པ་ལ།སྤེལ་བ་ཟློས་གར་ལ་
སོགས་། །དེ་དག་རྣམས་ནི་གཞན་ན་རྒྱས། །ཞེས་སྨོས་པ་ཡིན་། །ཡང་གཞུང་དུ། ངག་གི་རང་
བཞིན་དེ་དག་ཀྱང་། །ལེགས་སྦྱར་དེ་བཞིན་རང་བཞིན་དང༌། །ཟུར་ཆག་འདྲེན་མ་ཞེས་པ་སྟེ།རྣམ་
པ་བཞི་རུ་མཁས་པས་གསུང་ཞེས་སྐད་རིགས་ཀྱི་དབྱེ་བས་བཞིར་བཤད་མོད་ཀྱང༌། འཕགས་ཡུལ་
གྱི་སྙན་ངག་སྨྲ་བ་རྣམས་ལ་ཡིན་གྱི། རང་ཅག་རྣམས་ལ་བརྗོད་འདོད་ཙམ་དུ་ཟད་དོ། །ཞར་ལ་སྦྱོར་
ཚུལ་ཀྱི་དབྱེ་བའི་སྒོ་ནས་ལུས་མདོར་བསྡུ་བ་ནི། སྒེག་དང་རོལ་དང་སྟབས་ལ་སོགས །བལྟ་བའི་
དོན་ཡིན་གཅིག་ཤོས་ཀྱང༌། །མཉན་པར་བྱ་བ་ཉིད་ཅེས་པ། །འདི་འདྲ་ལུགས་གཉིས་དག་ཏུ་བརྗོད། །
ཅེས་བྱུང་བས།སྤྱིར་སྙན་ངག་ཐམས་ཅད་ལ་རྗོད་བྱེད་ཀྱི་སྒྲ་ཉན་པར་རུང་བ་དག་ཡོད་མེད་ནའང་།
གཙོ་ཆེ་ཆུང་གི་དབང་གིས། བརྗོད་བྱ་སྒེག་པ་དང་ཉམས་ཀྱི་རོལ་པ་དང་རྐང་ལག་ལ་སོགས་པའི་
གར་སྟབས་ཀྱི་ཚུལ་རྣམས་གཙོ་བོར་སྟོན་པའི་སྙན་ངག་དེ་ནི་མིག་གིས་བལྟ་བར་བྱ་བའི་དོན་ཅན་
ཡིན་ཏེ།དེ་ལྟར་བརྗོད་འདོད་ཀྱི་བློ་སྔོན་དུ་བྱས་པའི་ཕྱིར། དེ་ལས་གཅིག་ཤོས་ཀྱི་སྙན་ངག་རྣམས་
ནི་རྣ་བས་ཉན་པར་བྱ་བའི་དོན་ཅན་ཉིད་ཡིན་ཏེ།དེ་ལྟར་བརྗོད་འདོད་ཀྱི་བློ་སྔོན་དུ་བྱས་པའི་ཕྱིར།
དེས་ན་བཤད་མ་ཐག་པའི་ལུགས་འདི་གཉིས་པོ་ཡང་སྙན་ངག་གི་ལུས་ཀྱི་དབྱེ་བར་བརྗོད་པ་ཡིན་ཏེ།
གོང་གི་དབྱེ་བ་དེ་ཁོ་ནར་མ་ཟད་ཅེས་པའི་དོན་གྱི་ཕྱིར།དེ་ལྟར་སྙན་ངག་གི་ལུས་ཡོངས་སུ་རྫོགས་
པར་བཤད་ཟིན་ཏོ །།
གཉིས་པ་རྒྱན་བཤད་པ་ལ་གཉིས་ཏེ།ཐུན་མོང་མ་ཡིན་པའི་རྒྱན་བཤད་པ་དང་། ཐུན་
མོང་གི་རྒྱན་བཤད་པའོ། །དང་པོ་ལ་གཉིས། ལྷོ་ཕྱོགས་པའི་ལུགས་དང༌། ཤར་ཕྱོགས་པའི་
76

སྙན་ངག་མེ་ལོང་མའི་འགྲེལ་པ།
ལུགས་སོ །དང་པོ་ནི། སྦྱར་བ་རབ་དྭངས་མཉམ་ཉིད་དང༌། །སྙན་དང་ཤིན་ཏུ་གཞོན་པ་དང་། །
དོན་གསལ་བ་དང་རྒྱ་ཆེ་ཉིད། །བརྗིད་དང་མཛེས་དང་ཏིང་ངེ་འཛིན། །ཡོན་ཏན་འདི་བཅུ་བེེ་དྷར་
བའི། །ལམ་གྱི་སྲོག་ཏུ་བཤད་པ་ཡིན། །ཞེས་སྨོས་སོ །གཉིས་པ་ཤར་ཕྱོགས་པའི་ལུགས་ནི།
བཤད་མ་ཐག་པའི་ཡོན་ཏན་བཅུ་པོ་དེ་ལས་ཕལ་ཆེར་གྱི་སྒྲས་དོན་གསལ་བ་དང་ཏིང་འཛིན་ཙམ་
མ་གཏོགས་གཞན་རྣམས་ལས་གོ་བཟློག་པའི་ཚུལ་གྱིས་ཡོན་ཏན་རྣམས་འདོད་པ་ཡིན་།འདི་དག་
ཕལ་ཆེར་བཟློག་པ་ནི། །གོ་ཌའི་ལམ་དག་མཚོན་པ་ཡིན། །ཞེས་སྨོས་པ་ཡིན་ནོ། །དེ་ཡང་ཚིག་ཟླུམ་
པ་ལ་བསམ་ནས་ལུགས་གཉིས་པོའི་ཡོན་ཏན་རྣམས་རེས་མོས་ཀྱི་ཚུལ་གྱིས་བཤད་པར་བྱའོ། །དེ་
ལ་དང་པོ་སྦྱར་བ་ལ་གཉིས་ཏེ། དངོས་ལྷོ་པ་དང་བཟློག་པ་ཤར་པའི་ལུགས་སོ། །དང་པོ་ནི།སྦྱར་བ་
སྲོག་ཆུང་ཡི་གེ་མཆོག །ལྷོད་པ་ཉིད་ཀྱིས་མ་རེག་པའོ །ཞེས་སྨོས་པས སྦྱོར་བ་ལྕི་བ་ཉིད་དགོས་
པར་བསྟན་ལ།དེ་ནི་སྲོག་ཆེན་པོའི་ཡི་གེ་ཤས་ཆེར་སྦྱར་བའི་དོན་ཡིན་པས། སྲོག་ཆེན་པོ་ནི་ཡི་གེའི་
མདོར། དང་པོ་དང་གསུམ་པ་དང་ལྔ་པ་རྣམས་དང་མཐར་གནས་རྣམས་ནི་སྲོག་ཆུང་བ་རྣམས་སོ། །
ཞེས་བཤད་པས། ཀ་ཙ་ཊ་ཏ་པ། ག་ཛ་ཌ་ད་བ། ང་ཉ་ཎ་ན་མ། ཡ་ར་ལ་ཝ་སྟེ་བཅུ་དགུ་པོ་རྣམས་ནི་
སྲོག་ཆུང་བའི་ཡི་གེ་སྟེ།ལྷོད་པ་ཉིད་ཡིན་པའི་ཕྱིར་འདི་རྣམས་ཀྱིས་མ་རེག་པ་གང་ཞིག་ལ། སྲོག
ཆུང་བའི་ཡི་གེ་དངོས་སུ་སྨོས་པའི་ཤུགས་ལས་ལྷག་མའི་ཡི་གེ་རྣམས་སྲོག་ཆེན་པོར་གོ་ནུས་པས་
སྐབས་དོན་སྦྱོར་བ་ལྕི་བ་སྲོག་ཆེན་པོའི་ཡི་གེ་གཙོ་ཆེ་བར་སྦྱར་བ་ཞིག་དགོས་པ་ཡིན་ཏེ། དེ་འདོད་
མཱ་ལ་ཏཱི་དཱ་མ། །ལམ་གྷི་ཏཱཾ་བྷྲ་མ་རེེཞེས། །བཻ་དརྦྷ་ཡིས་སྦྱོར་ལྕི་བྱེད། །ཅེས་སྨོས་པའི་ཕྱིར་། །རྣམ་
གསལ་གྱི་ཆེད་དུ་དཔེར་བརྗོད་ཕྱོགས་ཙམ་ཞིག་འགོད་ན། ཧ་ཧ་ཁ་བ་ཅན་ལྗོངས་ཀྱི། །ཚང་ཚིང་ས་
ཕྱོགས་མཐའ་དག་ཏུ། །ཐ་ག་པ་རྣམས་བྲིན་པ་ཙམ། །ཤེས་བྱ་ཤེས་རྣམས་ག་ལ་བྲིན །ཞེས་
གསུངས་པ་ལྟ་བུ་སྟེ། གོང་དུ་སྲོག་ཆེན་པོའི་ཡི་གེ་གྷ་དང་བྷ་ཡོད་པ་བཞིན་དུ། འདིར་ཡང་ཧ་དང་
ཁ་ཕ་ཚ་ལ་སོགས་པའི་སྲོག་ཆེན་པོ་རྣམས་གཙོ་ཆེར་ཡོད་པས་སྦྱོར་བ་ལྕི་བ་མཚོན་པ་ཡིན་།།
གཉིས་པ་བཟློག་པ་ཤར་པའི་ལུགས་།ལྷོད་པ་མཱ་ལ་ཏི་མཱ་ལ། །ལོ་ལཱ་ལི་ཀ་ལི་ལཱ་བཞིན། །
གཽ་ཌ་བ་ཡི་རྗེས་ཁྲིད་བློས། །དེ་འདོད།ཅེས་འབྱུང་བས། ཡི་གེ་འདི་རྣམས་གོང་དུ་དྲངས་པ་ལྟར་
77

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
སྲོག་ཆུང་བའི་ཡི་གེ་འབའ་ཞིག་ཡིན་པས་སྦྱོར་བ་ལྷོད་ཅིང༌། ཁྱད་པར་ལ་ཡིག་སྐོར་བའི་རྗེས་ཁྲིད་
ཡིན་ཅིང༌།རྗེས་ཁྲིད་ནི་ཤིན་ཏུ་སྙན་པས་བསྡུས་པའོ །སྙམ་པའི་བློ་གྲོས་ཤར་ཕྱོགས་གཽ་ཌ་པ་རྣམས་
ངེས་པར་འདོད་པའོ། །བོད་སྐད་ལ་ཕྱོགས་ཙམ་དཔེར་བརྗོད་ན། ལ་ལ་ལྭ་བ་གྱོན་བཞིན་དུ། །ལ་
ལའི་གོས་ལ་དམོད་པར་བྱེད། །འོན་ཀྱང་ལ་ལ་ཙམ་མིན་པར། །མི་སྨྲ་བ་ནི་ལ་ལ་ཙམ། །ཞེས་པ་ལྟ་
བུའོ། །འདིར་སྦྱོར་བ་ལྕི་བ་ལ་སྲོག་ཆེན་པོའི་ཡི་གེ་འབའ་ཞིག་མི་དགོས་ཤིང་།ལྷོད་པ་ལ་སྲོག་ཆུང་
བ་ཁོ་ན་ཚོགས་དགོས་པའི་རྒྱུ་མཚན་ཅི་ཞེས་ན།འོག་ཏུ།རྩུབ་མིན་ཡི་གེ་མང་བ་འདིར། །ཤིན་ཏུ་
གཞོན་པ་ཉིད་དུ་འདོད། །གང་ཕྱིར་ཐམས་ཅད་མཉེན་པ་ནི། །སྦྱོར་བ་ལྷོད་པའི་སྐྱོན་དུ་བཤད། །
ཅེས་འབྱུང་བའི་རིག་པས ལྷོ་ཕྱོགས་པ་ནི་རྩུབ་པ་ཁོ་ན་ཚོགས་པ་ཡང་མི་སྦྱོར་ཏེ། བརྗོད་དཀའ་
བར་མཐོང་བའི་ཕྱིར། མཉེན་པ་འབའ་ཞིག་ཡང་མི་སྦྱོར་ཏེ། ལྷོད་པའི་སྐྱོན་ཡོད་པའི་ཕྱིར། ཞེས་
འདོད་ལ། ཤར་ཕྱོགས་པ་ནི་དེ་གཉིས་ལས་བཟློག་ནས། ཤིན་ཏུ་བརྗོད་དཀའ་བ་དག་འདོད་ཏེ།
ཤིན་ཏུ་གཞོན་པའི་སྐབས་སུ་འབྱུང་ལ། ལྷོད་པ་ཁོ་ན་བཤད་མ་ཐག་པ་ལྟར་འདོད་པའི་དབང་གིས་
ཡིན་། །
གཉིས་པ་རབ་ཏུ་དྭངས་བ་བཤད་པ་ལ་གཉིས་སྟེ། དངོས་ལྷོ་པ་དང༌། བཟློག་པ་ཤར་པའི
ལུགས་སོ། །དང་པོ་ནི། རབ་དྭངས་ལྡན་པ་གྲགས་དོན་ཅན། །ཞེས་འབྱུང་བས། རབ་ཏུ་དྭངས་བ་
དང་ལྡན་པའི་ཡོན་ཏན་ནི་ཡོངས་སུ་གྲགས་ཤིང་གསལ་བ་གོ་སླ་བའི་དོན་ཅན་ཏེ། དཔེར་ན་འོད་
ཟེར་བྱེ་བ་བརྒྱ་འགྱེད་པའི། །ཉི་མའི་དཀྱིལ་འཁོར་ཤར་བ་ན། །མཚན་མོའི་གནས་སྐབས་ཡོལ་བ་
དང་། །མུན་པ་ཟད་པ་མཉམ་དུ་བྱུང༌། །ཞེས་པ་ལྟ་བུའོ །གཉིས་པ་བཟློག་པ་ཤར་བའི་ལུགས་ནི།
ངེས་ཚིག་ཡོད་ཕྱིར་གཽ་ཌ་བ། །ཤིན་ཏུ་གྲགས་པ་མིན་ཡང་འདོད། །ཅེས་འབྱུང་བས།ཤར་ཕྱོགས་པ་
ནི་སྒྲའི་ངེས་ཚིག་གིས་བསྒྲུབ་ཏུ་ཡོད་ན་ཡོངས་སུ་གྲགས་པའི་དོན་ཅན་མ་ཡིན་པ་ཡང་འདོད་དེ
དཔེར་ན།ཀརྐ་ཊ་ཡི་ཁྱིམ་སྐྱེས་པའི། །ལྟ་ལྗང་ཅན་དེ་ལྷག་པ་ན། །ཉིན་མོའི་འགལ་ཟླ་ཟད་པ་དང༌། །
སྨག་རུམ་སངས་པ་ཅིག་ཆར་བྱས །ཞེས་པ་ལྟ་བུའོ། །གསུམ་པ་མཉམ་པ་བཤད་པ་ལ་གཉིས།ལྷོ་
པ་དང་། ཤར་པའོ། །དང་པོ་ནི། མཉམ་པ་སྦྱོར་བ་མི་མཉམ་བྲལ། །དེ་ནི་འཇམ་རྩུབ་བར་མ་སྟེ། །
78

སྙན་ངག་མེ་ལོང་མའི་འགྲེལ་པ
སྦྱོར་བ་འཇམ་རྩུབ་བར་མ་ཡི། །ཡི་གེ་བཀོད་པའི་སྐྱེ་གནས་ཅན། །ཞེས་འབྱུང་བས།མཉམ་པ་ཞེས་
པའི་དོན་ནི།ཚིགས་བཅད་ཁོ་ནའི་དབང་དུ་བྱས་ནས་རྐང་པ་བཞི་པོ་ལ་ཚིགས་སྦྱོར་མི་མཉམ་པ་
དང་བྲལ་བ་ཞིག་སྟེ། དེ་ཡང་འཇམ་པ་འབའ་ཞིག་ཏུ་བྱས་པ་ནང་ལྷོད་པའི་རྐྱེན་ཡོད་ཆན རྩུབ་པ་འབའ་
ཞིག་ཏུ་བྱས་པ།བར་མ་འབའ་ཞིག་ཏུ་བྱས་པ་སྟེ་རྣམ་པ་གསུམ་མོ། །དེ་དག་ཀྱང་གང་ཞེ་ན།གོང་ཏུ་
བཤད་པའི་ཡི་གེ་སྲོག་ཆེ་ཆུང་གི་དབང་ལས་འབྱུང་སྟེ། རྐང་པ་བཞི་ག་ལ་སྲོག་ཆུང་བའི་ཡི་གེ་ཁོ་ན་
སྦྱར་བ་ནི་འཇམ་པ་དང༌། སྲོག་ཆེན་པོ་འབའ་ཞིག་ཏུ་སྦྱར་བ་ནི་རྩུབ་པ་དང་། དེ་གཉིས་བར་
བསྲེས་པའམ ཡང་ན་སྲོག་ཆེན་པོ་རྣམས་ཀྱི་ནང་ནས་ཅུང་ཟད་ཞན་པ་ཁོ་ན་ཚོགས་པར་སྦྱར་བ་ནི་
བར་མ་སྟེ།འཇམ་རྩུབ་བར་མའི་ཡི་གེ་འབའ་ཞིག་བཀོད་པའི་སྐྱེ་གནས་ཅན་ཡིན་པས་སོ། །འདི་
གསུམ་གྱི་དཔེར་བརྗོད་གཞུང་དུ་མ་མཛད་ཀྱང་རྣམ་པ་ཙམ་སྟོན་ན། འཇམ་པར་མཉམ་པ་ནི། ཀ་ཙ་
ལི་ཀའི་ངོས་ཡང་པོར། །རྟག་པར་གནས་པའི་ཡིད་འོང་མ། །དེ་རིང་དགའ་བའི་དགའ་སྟོན་དུ། །
རྩེད་འཇོའི་གར་ལ་རོལ་ཞིག་ཀྭ །ཞེས་པ་ལྟ་བུའོ །རྩུབ་པར་མཉམ་པ་། ཤ་ཤ་དྷ་ར་ཤར་བའི་ཚེ། །
ས་ཕྱོགས་མཐའ་དག་གསལ་ཞིང་འཚེར།།དེ་ཚེ་སྲིན་བྱ་ཁ་འཕྱར་ནས། །ཧ་ཧ་ཧེ་ཧེ་ཞེས་ཀྱང་རྒོད།།
ཅེས་པ་ལྟ་བུའོ། །བར་མར་མཉམ་པ་ནི་དེ་གཉིས་བསྲེས་པ་སྟེ་རྟོགས་སླའོ། །
གཉིས་པ་ཤར་པའི་ལུགས་ནི། ཞེས་པ་མི་མཉམ་མ་བརྟགས་པར། །དོན་དང་རྒྱན་གྱི་
ཚོགས་དག་ལ། །ལྟོས་ནས་ཤར་ཕྱོགས་པ་དག་གི། །སྙན་ངག་ལམ་ནི་འབྱུང་བར་འགྱུར། །ཞེས་
འབྱུང་བས། ཤར་ཕྱོགས་པ་ནི་རྐང་པ་གོང་འོག་འཇམ་རྩུབ་མི་མཉམ་པ་ལ་སྐྱོན་དུ་མི་རྩི་ཞིང༌།
མཉམ་མི་མཉམ་ཡང་མ་བརྟགས་པར་རང་བཞིན་བརྗོད་པ་དང་དཔེ་ལ་སོགས་པའི་དོན་གྱི་རྒྱན་ཕུན་
སུམ་ཚོགས་པ་ཙམ་ལ་ལྟོས་ནས་སྦྱོར་ཏེ།དཔེར་ན།བུདྡྷ་དྷརྨ་སངྒ་གསུམ། །དབྱེར་མེད་དཔལ་ལྡན་
བླ་མ་ནི །སྐད་ཅིག་དྲན་པ་ཙམ་གྱིས་ཀྱང༌། །བདེ་ཆེན་སྙིང་ལ་འཇུག་པར་བྱེད། །ཅེས་རྐང་པ་དང་
པོ་རྩུབ་ཅིང་ཕྱི་མ་གསུམ་འཇམ་པ་ལ། རྒྱན་རང་བཞིན་བརྗོད་པའམ་ཕུལ་བྱུང་དུ་བཀོད་པ་ལྟ་བུ་སྟེ།
དེ་བཞིན་དུ་རྐང་པ་གཉིས་ལ་རྩུབ་པ་དང་གསུམ་ལ་རྩུབ་པ་དག་ཀྱང་ཤེས་པར་བྱ་ཞིང་། མི་མཉམ་
མ་བརྟགས་པར་ཞེས་པའི་ཤུགས་ལས། འཇམ་པ་འབའ་ཞིག་དང་རྩུབ་པ་འབའ་ཞིག་ཀྱང་འདོད་
79

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
པར་བསྟན་པ་ཡིན་། །སྐབས་འདིར་གུང་ཐང་པ་བདེ་བའི་བློ་གྲོས་ཀྱིས། ཁུ་བྱུག་ཅ་ཅོ་སྒྲོག་བྱེད་
ཅིང་། །ཉར་མ་རབ་འཐོར་དང་ཞིང་དང་། །ཆུ་རྒྱུན་ཆུ་ཐིགས་ཀྱིས་བྲན་པའི། །མ་ལ་ཡ་རླུང་དག་ལ་
འོང༌། །ཞེས་པ་འདི་སྦྱོར་བ་མཉམ་པ་ལྷོ་པ་འདོད་པའི་དཔེ་དང་།ཙན་དན་གྱིས་སྒོས་དྲི་ལྡང་ཞིང་། །
འཇམ་པ་མ་ལ་ཡ་ཡི་རླུང༌། །བདག་གི་བརྟན་འགོག་དགའ་མ་ནི། །མཆོག་གི་ཁ་ཡི་རླུང་དང་འགྲན། །
ཞེས་པ་འདི་མི་མཉམ་པའི་སྦྱོར་བ་ཤར་པ་འདོད་པའི་དཔེར་མཛད་མོད། དེ་ནི་མཁས་པའི་བློ་གྲོས་
ཀྱི་གོམ་པ་ཧ་ཅང་ཆེས་པ་ཡིན་ཏེ། ཅིའི་ཕྱིར་ཞེས་ན། ཤོ་ལོ་ཀ་འདི་གཉིས་ཀ་སྦྱོར་བ་མི་མཉམ་པའི་
དཔེར་བརྗོད་ཡིན་པའི་ཕྱིར། དེ་ཡང་དཔེར་བརྗོད་སྔ་མའི་རྒྱ་དཔེ་ལས། ཀོ་ཀི་ལི་ལཱ་བ་ཝཱ་ཙཱ་ལོ་ལཱ་
མེ་ཏཾ་མ་ལ་ཡ་ནཾ་ལཱ༔ཨུཙྪ་ལ་ཙྪཱ་ཀ་རཙྪཱ་ཙྪ་ནིརྫ་ཏ་བྷི་ཀ་ནོཀྵི་ཏཿ ཞེས་རྐང་པ་སྔ་མ་གཉིས་འཇམ་པ་
དང་ཕྱི་མ་གཉིས་རྩུབ་པར་དངོས་སུ་བྱུང་བའི་ཕྱིར། ཕྱི་མ་ལ་ཡང༌།ཙན་དན་ན་པྲ་ཎཱ་ཡོ་གནྡྷ་ར་མནྡོ་
མ་ལ་ཡ་མ་ཏུ་རཿ ས་ར་དྷ་རེ་ཡུནྡྷ་མ་ཏ་བེེརྱ་ཝ་ར་མ་ནཱ་ནི་ལེ ཞེས་རྐང་པ་གསུམ་པ་སྦྱོར་བ་རྩུབ་
ཅིང་གཞན་རྣམས་འཇམ་པར་དངོས་སུ་བསྟན་པའི་ཕྱིར། དེ་ཡང་འགའ་ཞིག་རྐང་པ་གཅིག་རིས་མི་
མཐུན་པ་བསྲེས་པ་ནི་མི་མཉམ་པ་ཇི་ལྟར་ཡིན་སྙམ་པ་དག་འབྱུང་བར་དོགས་ནས་བཀོད་ཅིང༌།
མཉམ་པའི་སྦྱོར་བ་ནི་འདིའི་ཤུགས་ལས་རྟོགས་སླ་བར་དགོངས་ནས་མ་བཤད་པའི་ཕྱིར་རོ།།
བཞི་པ་སྙན་པ་བཤད་པ་ནི སྙན་པ་ཉམས་ལྡན་ཚིག་དང་ནི། །དངོས་པོ་ལ་ཡང་ཉམས་
གནས་པ། །སྦྲང་རྩི་སྤྱོད་པ་སྦྲང་རྩིས་བཞིན།།གང་གིས་བློ་ལྡན་དགའ་སྐྱེད་པའོ། །ཞེས་འབྱུང་བས།
སྙན་པ་ཞེས་བྱ་བ་ནི། ཉམས་ཁོ་ནས་ཁྱད་པར་དུ་བྱས་པ་སྟེ།ཚིག་དོན་གཉིས་ཀ་ལ་སྒྲ་དང་དོན་གྱི་
ཉམས་གྲོང་པའི་ཚིག་གིས་མ་བསླད་པའོ །དེས་ནི་བློ་ལྡན་ཉམས་ཀྱི་རོ་ཤེས་པ་རྣམས་དགའ་ཞིང་
ཚིམ་པར་འགྱུར་ཏེ། བུང་བ་སྦྲང་རྩིས་འགུ་ཞིང་ངོམས་པ་དང་འདྲའོ །དེས་ན་འདི་བཤད་པ་ལ་
གསུམ། དོན་གྱི་ཉམས། སྒྲའི་ཉམས། དེ་གཉིས་ཀ་ལ་གྲོང་ཚིག་སྤོང་བའོ། །དང་པོ་ནི། ངེས་པར་
རྒྱན་རྣམས་ཀུན་ལ་ཡང༌། །དོན་གྱི་ཉམས་དག་སྦྱིན་པར་བྱེད། །ཅེས་འབྱུང་བས། རང་བཞིན་བརྗོད་
པ་ལ་སོགས་པ་དོན་གྱི་རྒྱན་རྣམས་ནི། ཉམས་དང་འགྱུར་བ་དག་གིས་གཏམས། །ཞེས་པའི་དོན་
དང་ལྡན་པའི་ཚིག་ཤིན་ཏུ་སྙན་ཞིང་སྒེག་པ་ལ་སོགས་པའི་ཉམས་དང༌། དེའི་འགྱུར་བ་དགའ་བ་ལ་
80

སྙན་ངག་མེ་ལོང་མའི་འགྲེལ་པ།
སོགས་པ་ལུས་སེམས་ཀྱི་ཡུལ་དུ་ངེས་པར་སྟེར་བར་བྱེད་པ་ཡིན་པས་ན་ཉམས་ཀྱི་མཆོག་ཏེ།རྒྱས་
པར་ཐུན་མོང་གི་རྒྱན་སྤྱི་དང་བྱེ་བྲག་སོ་སོའི་སྐབས་སུ་ལེགས་པར་སྦྱར་བར་བྱའོ །གཉིས་པ་སྒྲའི་
ཉམས་ནི། སྒྲ་ནི་གང་དང་སྤྱི་ཡིས་ཀྱང༌། །གང་ཞིག་མཚུངས་པར་ཉམས་མྱོང་བ། །དེ་ཡི་གཟུགས་
སོགས་ཚིག་ཉེ་བ། །རྗེས་སུ་འཁྲིད་བྱས་ཉམས་དང་ལྡན། །ཞེས་འབྱུང་སྟེ། འདི་སྐབས་ཀྱི་སྒྲའི་ཡན་
ལག་ཏུ་གྱུར་པའི་ཡི་གེ་རྣམས་ཀྱི་གནས་དང་ཕྱི་མོ་དང་བརྩེགས་པ་སོགས་ཕན་ཚུན་འདྲ་བ་སྔ་མ་སྔ་
མ་དང༌།ཕྱི་མ་ཕྱི་མ་མཚུངས་པར་ཐོས་ཤིང་ཉམས་སུ་མྱོང་བ་ཞིག་སྟེ། དེ་ལ་སྒྲའི་གཟུགས་ཚིག་འདྲ་
བ་ཉེ་བར་གནས་པ་ནི་མཚུངས་པར་ཐོས་པ་ཞེས་བྱ་བའི་སྒྲའི་ཉམས་སོ། །དེ་ཡང་དཔེར་ན། པདྨའི་
ཕུང་པོ་སྤུངས་པ་བཞིན། །དེ་རིང་འདི་ཉིད་མིག་གིས་རིག །སྨན་མོ་སྨིན་ལེགས་མིག་སྨན་ཅན། །
ས་ངང་གཞི
བདག་ལ་མཛའ་བ་གསལ་བར་གྱིས། ཞེས་པ་རྐང་པ་དང་པོ་གནས་དང་གཉིས་པ་མོ་དང་གསུམ་
པ་བརྩེགས་པ་དང་བཞི་པ་རྐྱང་པ་སྟེ་གཟུགས་ཚིག་སོ་སོར་མཚུངས་པ་དག་ཉེ་བར་ཐོས་པ་ཡོད་པ
ལྟ་བུའོ། །འདི་ལ་དཔང་ལོ་ཙཱ་བས སོགས་པའི་ཚིག་ནི་ཕྱི་མ་ཕྱི་མ་རིགས་མི་མཐུན་པའི་ཚིག་ལ་
ལྟོས་པའོ །ཞེས་གསུངས་པས རྐང་པ་རང་རང་གི་ཡི་གེའི་གཟུགས་ཚིག་མཚུངས་པ་ཞིག་ཁྱད་
པར་དུ་བྱས་པ་མ་གཏོགས བཞི་ག་མཚུངས་པ་ནི་མ་ཡིན་ཏེ་རྐང་པ་བཞི་པོ་སོ་སོར་རིས་མི་མཐུན་
པ་ཞིག་ངེས་པར་དགོས་པའི་ཕྱིར། དེ་ལྟ་མིན་ན་རྗེས་ཁྲིད་འགའ་ཞིག་དང་འདྲེས་པའི་སྐྱོན་འབྱུང་
།དེ་ལྟར་བཤད་པའི་སྒྲའི་ཉམས་འདི་ལྟ་བུ་ནི་ལྷོ་ཕྱོགས་པ་དག་འདོད་ཀྱི། ཤར་ཕྱོགས་
ནི་མི་སྦྱོར་རོ་ཞེས་སྟོན་པ་ལ། ཞེས་འདི་གོོ་ཌ་མི་འདོད་ཏེ། དེ་དག་རྗེས་སུ་འཁྲིད་ལ་དགའ། །ཕལ་
ཆེར་རྗེས་སུ་ཁྲིད་པས་ཀྱང༌།།བཻ་དརྦྷ་ནི་འདི་ཉིད་འདོད།།ཅེས་སྨོས་པ་ཡིན་ནོ། །རྗེས་ཁྲིད་ནི།རྐང་
པ་རྣམས་དང་ཚིག་རྣམས་ལ། །ཡི་གེ་སྐོར་བ་རྗེས་སུ་ཁྲིད། །སྔ་མའི་ཉམས་མྱོང་འདུ་བྱེད་ནི། །
རྟོགས་བྱེད་གལ་ཏེ་མི་རིང་ཉིད །ཅེས་འབྱུང་བས་འདི་ལ་བཞི། རྐང་པ་ལ་སྐོར་བའི་རྗེས་ཁྲིད།
ཚིག་ལ་སྐོར་བའི་རྗེས་ཁྲིད།རིང་བར་ཐོས་པའི་རྗེས་ཁྲིད།ཤར་པ་ཁོ་ནས་འདོད་པའི་རྗེས་ཁྲིད་། །
དང་པོ་ནི། ཀུན་མཁྱེན་སྐྱེད་བྱེད་རྒྱལ་བའི་ཡུམ། །ཀུན་དགའི་གཏེར་གྱུར་དབྱངས་ཅན་མ། །ཀུན་
བཟང་བློ་གྲོས་སྤོབས་པ་ཆེ། །ཀུན་ལ་ཕན་ཕྱིར་བདག་ལ་སྩོལ། །ཞེས་པ་ལྟ་བུའོ། །
81

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གཉིས་པའི་དཔེར་བརྗོད་ནི། ཀ་ཡེ་ཀ་ལྟར་དཀར་བའི། །དགའ་མ་དགའ་སྟོན་དགའ་
བས་སྒྲུབས །ཡང་ནས་ཡང་དུ་ཁོ་བོ་ཡང༌། །ཁྱོད་ལ་ཁྱོད་ཀྱི་གོས་བཞིན་འཁྱུད། །ཅེས་རྐང་པ་དང་
པོ་ལ་ཀ་དང༌། གཉིས་པ་ག་དང༌། གསུམ་པ་ལ་ཡ་དང་། བཞི་པ་ལ་ཁ་རྣམས་མི་རིང་བའི་བར་དུ་
རྗེས་སུ་ཁྲིད་པའོ །དེ་ཡང་དཔང་ལོས། དེ་ལྟར་ཤིན་ཏུ་མི་རིང་བའི་བར་ཅན་དུ་ཐོས་པ་ཇི་ལྟར་ཙམ་
གྱིས་སྔོན་མྱོང་བའི་འདུ་བྱེད་སད་པར་གྱུར་པ་དེ་ཙམ་ནི་རྗེས་ཁྲིད་དུ་འདོད་དོ། །ཞེས་བཤད་ཅིང་།
འདི་གཉིས་ནི་ཤར་ལྷོ་གཉིས་ཀས་འདོད་པ་ཐུན་མོང་གི་རྒྱན་ཡིན་ནོ།།
གསུམ་པ་རིང་བར་ཐོས་པའི་རྗེས་ཁྲིད་ནི། དཔེར་ན། ཁུ་བྱུག་སྒྲ་དང་ལྷོ་ཡི་རླུང༌། །ཨ་
མྲའི་དྲི་དང་རི་བོང་ཅན། །ལྷོ་སྤྲིན་འཁྲིགས་པ་འདི་དག་རྣམས། །འདོད་ལྷའི་མདའ་ལྔ་ཡིན་ནོ་ལོ། །
ཞེས་ཧ་རིང་བར་སྐོར་བའི་རྗེས་ཁྲིད་ལྟ་བུའོ །རྗེས་ཁྲིད་འདི་འདྲ་བ་ནི་པ་ནམ་ཡང་མི་འདོད་ལ།
ཤར་པ་ཡང་མཐའ་གཅིག་ཏུ་འདོད་པ་མ་ཡིན་ནོ། །
བཞི་པ་ཤར་པ་ཁོ་ན་འདོད་པའི་རྗེས་ཁྲིད་ནི། དཔེར་ན།ཚོགས་པ་ཚོགས་ཚེ་ཚོགས་ལ་
རོལ། །ཚེགས་མེད་མཚགས་བཟང་ཚེ་རིང་འགྱུར། །ང་དང་ང་འདྲ་ང་མིན་གསུམ། །ང་འདྲ་ང་མིན་
ཟིལ་གནོན་ང༌། །ཞེས་རྐང་པ་སྔ་མ་གཉིས་ལ་ཚ་ཡིག་དང་། ཕྱི་མ་གཉིས་ལ་ང་ཡིག་སྐོར་བའི་རྗེས་
ཁྲིད་ལྟ་བུའོ །འདི་འདྲ་བ་ལ་ཤར་པ་རྣམས་རྩིས་སུ་ཆེ་མོད།ལྷོ་པ་ནི་ནམ་ཡང་འདོད་པ་མ་ཡིན་ཏེ།
ཕྱེད་སྔ་མ་སྲོག་ཆེན་པོའི་ཡི་གེ་མང་བས་སྦྱོར་བ་རྩུབ་པ་ཤིན་ཏུ་གཞོན་པའི་འགལ་ཟླ་ཡིན་པའི་ཕྱིར་
དང༌།ཕྱེད་མ་སྦྱོར་བ་ལྷོད་པ་སྦྱར་བའི་འགལ་ཟླ་ཡིན་པའི་ཕྱིར་དང༌།ཡང་ཡིག་གི་ནུས་པས་སྦྱོར་
བ་མཉམ་པའི་ནུས་པ་མི་མཉམ་པ་ཡིན་པའི་ཕྱིར་རོ། །ཞེས་སྟོན་པར་བྱེད་པ་ལ། ཞེས་སོགས་སྦྱོར་
བ་རྩུབ་པ་དང༌། །ལྷོད་པ་ཡང་ནི་སྟེར་བར་བྱེད།།དེ་ཕྱིར་དེ་ལྟའི་རྗེས་ཁྲིད་ནི། །ལྷོ་ཕྱོགས་པ་དག་མི་
སྦྱོར་རོ །ཞེས་སྨོས་པ་ཡིན་ནོ། །ཡི་གེ་སྐོར་བ་རྗེས་སུ་ཁྲིད།ཅེས་པའི་ཕྲོས་ལས་ཟུང་ལྡན་འབྱུང་
མོད་དུ་ཟིན་ཀྱང་རྒྱས་པར་འོག་ནས་འཆད་ལ།རྗེས་ཁྲིད་ནི་སྒྲ་རྒྱན་གྱི་སྐབས་སུ་མ་བཤད་པའི་ཕྱིར་
འདིར་སྤྲོས་པ་ཡིན་ནོ། །
གསུམ་པ་གྲོང་ཚིག་སྤང་བ་ལ་གཉིས།དོན་གྱི་གྲོང་ཚིག་སྤང་བ་དང༌།སྒྲའི་གྲོང་ཚིག་སྤང་
82

སྙན་ངག་མེ་ལོང་མའི་འགྲེལ་པ།
བའོ །དང་པོ་ནི།དོན་གྱི་ཉམས་དག་སྦྱིན་པར་བྱེད། །ཅེས་པའི་དེ་མ་ཐག་ཏུ།དེ་ལྟ་ན་ཡང་གྲོང་པ་
ཉིད།།མིན་པས་ཁུར་འདི་ཕལ་ཆེར་འཛིན།།ཞེས་འབྱུང་སྟེ།ངེས་པ་ཁོ་ནར་རྒྱན་རྣམས་ཀུན་ལ་དོན་
གྱི་ཉམས་གང་ཡིན་པ་དེ་དག་མཆོག་ཏུ་གྱུར་པ་ཡིན་མོད།དེ་ལྟ་ན་ཡང་གྲོང་པའི་ཚིག་ཕལ་པ་འགའ་
ཞིག་ཞུགས་ན་དོན་གྱི་ཉམས་དང་མི་ལྡན་པར་མ་ཟད། སྙན་ངག་དེ་ཉིད་སྐལ་པ་ངན་པར་འགྱུར་རོ་
ཞེས་སྟོན་པ་ལ་ཕལ་ཆེར་ཞེས་པའི་ཚིག་སྨོས་པ་ཡིན་།གྲོང་པའི་ཚིག་ཞུགས་པ་དེ་ཡང༌།
དཔེར་ན། ཡིད་འོང་མཛེས་པའི་བུ་མོ་ཁྱོད། །དོ་ནུབ་ང་ཡི་འདབས་སུ་།རྩེ་དགའ་རྒོད་ཅིང་
འཁྱུད་བྱས་ནས། །འདོད་པ་སྤྱོད་པར་བདག་འདོད་། །ཞེས་པ་ལྟ་བུ་མི་མཁས་པ་འགའ་ཡིས་སྦྱོར་
བ་ཡང་སྲིད་མོད་། མཁས་པ་རྣམས་ཀྱིས་ནི་དེ་ལྟ་མ་ཡིན་ནོ །གལ་ཏེ་མཁས་པ་དག་དོན་དེ་
བརྗོད་པར་འདོད་ཀྱང་གྲོང་ཚིག་མ་ཡིན་པའི་སྦྱོར་བ་མཛེས་པ་འདི་ལྟར་སྦྱར་དགོས་ཏེ། དཔེར་ན།
ལང་ཚོས་དྲེག་པའི་སྨིན་ལེགས་མ།།དེ་རིང་མེ་ཏོག་མཚོན་གྱི་བདག།གློ་བུར་བཅོམ་པ་འདི་ལ་ནི། །
སྙིང་ནས་བརྩེ་བར་གྱིས་ཤིག་ཀྭ །ཞེས་པ་ལྟ་བུའོ། །གཉིས་པ་སྒྲ་ལ་གྲོང་ཚིག་སྤང་བ་ནི། སྒྲ་ལའང་
གྲོང་པ་ཉིད་ཡོད་དེ། །དེ་ནི་ལེགས་པའི་གཅིག་ཤོས་གྲགས། །ཞེས་འབྱུང་བས།སྙན་ངག་གི་དོན་ལ་
གྲོང་པ་ཡོད་པར་མ་ཟད་སྒྲ་ལའང་གྲོང་ཚིག་གི་སྐྱོན་འཇུག་པ་ཡོད་དེ། དེ་འདྲ་བ་ནི་ལེགས་པའི་
གཅིག་ཤོས་ཏེ་མི་ལེགས་པ་ཁོ་ནར་བསྟན་བཅོས་དང་འཇིག་རྟེན་གཉིས་ཀ་ལ་གྲགས་པས་འབད་
པས་སྤང་བར་བྱ་དགོས་ཏེ། དེའང་དཔེར་ན། བྱ་ལྕེ་གཉིས་པ་དེ་ཡིས་ནི། །མཛའ་བ་སོ་སོར་འབྱེད་
པ་ལྟར། །མོ་མཚན་ཇི་ལྟར་བཟང་ན་ཡང༌། །སྐྱེས་པའི་བྱ་བ་བྱས་ན་འབྱེད། །ཅེས་པ་ལྟ་བུའོ། །གྲོང་
པ་མ་ཞུགས་པ་ནི། ཕྲ་མ་མཁན་གྱི་ནེ་ཙོ་འདིས། །རིང་ནས་འགྲོགས་པར་འབྱེད་པ་ལྟར། །ཤིན་ཏུ་
མཛེས་ཀྱང་བུད་མེད་ཀྱིས །ཁྱོ་ལ་འཛེགས་ན་འབྲལ་བར་འགྱུར། །ཞེས་པ་ལྟ་བུའོ། །འོ་ན་གཞོན་
ནུ་སྐྱེ་བའི་བསྔགས་པ་ལ་སོགས་པ་འགའ་ཞིག་ལའང་གྲོང་ཚིག་ཞུགས་པའི་སྐྱོན་དུ་འགྱུར་སྟེ། དེའི་
སྐབས་སུ་སྦྲུམ་པ་དང་མངལ་དང་ལྡན་པ་དང་སྐྱེ་བ་སོགས་བརྗོད་དགོས་པའི་ཕྱིར་ཞེས་ན།སྐྱོན་
མེད་དེ། བྷ་ག་ཝ་བྷ་གི་ནི། །ཞེས་པ་ཀུན་ཏུ་ཁས་ལེན་ཉིད། །ཅེས་འབྱུང་བས།དཔེར་ན་བྷ་ག་ཝ་
ཏི་བཅོམ་ལྡན་མ་ཞེས་པ་ཡིན་ཡང་། བྷ་ག་མོ་མཚན་དང་། ཝ་ཏི་ལྡན་པར་གོ་སྲིད་ཅིང་། བྷ་གི་ནི་
83

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
སྲིང་མོ་ཞེས་པ་ཡིན་ཡང་མོ་མཚན་ཅན་མར་གོ་སྲིད་ནའང༌། དེ་ལྟར་སྨྲ་བ་ལ་འཇིག་རྟེན་ན་ངོ་ཚ་བའི་
གནས་སུ་ཅི་ཡང་མི་བྱེད་པ་ལྟར། མངལ་ཆགས་ཞེས་པ་མོ་མཚན་དོད་པར་གོ་སྲིད་ཅིང་། བྱིས་པ་སྐྱེ་
བ་ཡང་མོ་མཚན་ནས་འབྱུང་བར་ཀུན་གྱིས་ཤེས་མོད་དུ་ཟིན་ཀྱང་ངོ་ཚ་བའི་གནས་སུ་མི་བྱེད་པའི་
ཕྱིར་རོ། །དེས་ན་གོང་དུ་བཤད་པའི་དོན་དང་སྒྲའི་གྲོང་པ་དེ་འདྲ་བ་ནི་ཤར་ལྷོ་གཉིས་ཀའི་ལུགས་ཀྱི་
སྐྱོན་ཡིན་ནོ།།ཞེས་སྟོན་པ་ལ།དེ་ལྟ་བུ་སོགས་ལམ་དག་ནི། །གཉིས་ཀ་ལ་ཡང་བསྔགས་མ་ཡིན།།
ཞེས་སྨོས་པ་ཡིན་ནོ། །དེ་ལ་དབྱངས་ཅན་མས་རྗེས་སུ་བཟུང་བ་བོ་དོང་ཕྱོགས་ལས་རྣམ་རྒྱལ་བས།
སྔོན་བྱུང་གཏམ་ལས་གྱུར་པ་དང༌། །ཅིག་ཤོས་ལེགས་པ་ལ་བརྟེན་པ། །བདེ་བཞི་འབྲས་བུའི་དབང་
གྱུར་ཉིད། །ཅེས་འབྱུང་བ་ལ་དགོངས་ནས་ཡིད་ཀྱི་ཤིང་རྟ་ཞེས་པའི་བསྟན་བཅོས་མཛད་མོད།དེ་
དག་ནི་དོན་གྲོང་ཚིག་ཞུགས་པ་འབའ་ཞིག་ཏུ་བརྩམས་པས་སྙན་ངག་ལེགས་པའི་ཅིག་ཤོས་ཏེ་སྐྱོན་
དུ་བཤད་ནའང་སྐྱེ་བོ་འདོད་ཆགས་ཅན་རྣམས་ནི་ཆགས་པའི་གཏམ་ཁོ་ནས་ཡིད་གསོ་བའི་ཕྱིར་
རྩིས་སུ་བྱས་པར་སྣང་ངོ་། །འདི་དག་སྙན་ངག་ལེགས་པའི་མཚན་ཉིད་ཅན་ཡིན་ན་རྨི་ལམ་ལྷ་མོ་
ཞེས་བྱ་བའི་བསྟན་བཅོས་དག་ཀྱང་ལེགས་པར་བཤད་པ་མ་ཡིན་པར་ཅི་ལྟར་འགྱུར། དེས་ན་
དབྱངས་ཅན་མ་དང་ཤེལ་དཀར་རྗེར་འཇོམ་གཉིས་ནོར་བར་ཟད་དོ།།
ལྔ་པ་ཤིན་ཏུ་གཞོན་པ་བཤད་པ་ལ་གཉིས། དངོས་ལྷོ་པའི་ལུགས་དང༌། བཟློག་པ་ཤར་
པའི་ལུགས་སོ།།དང་པོ་ནི།རྩུབ་མིན་ཡི་གེ་མང་བ་འདིར།།ཤིན་ཏུ་གཞོན་པ་ཉིད་དུ་བཤད། །ཅེས་
འབྱུང་བས་སྲོག་ཆུང་བའི་ཡི་གེ་ཤས་ཆེར་སྦྱར་བ་ནི་ཤིན་ཏུ་གཞོན་པ་ཡིན་ལ།རྩུབ་པ་དང་བྲལ་བ་
འཇམ་པ་འབའ་ཞིག་བཀོད་པ་ནི་ལྷོ་ཕྱོགས་པ་མི་འདོད་དེ།གོང་དུ་མཱ་ལཱ་ཏི་མཱ་ལཱ་ཞེས་པའི་སྐབས་སུ་
སྐྱོན་བརྗོད་ཟིན་པ་ལྟར་རོ །དཔེར་བརྗོད་ནི།སྤྲིན་གྱི་འཕྲེང་བ་ལྡན་དུས་སུ །སྙན་པར་སྒྲོག་པའི་
མགྲིན་ལྡན་པ། །རྨ་བྱ་ཡིས་ནི་མཇུག་མ་དག །ཟླུམ་པོར་བྱས་ནས་གར་བྱེད་དོ། །ཞེས་བཤད་ལ།
གཞན་དག་ན་རེ། འདི་ལྟ་བུ་ལ་རང་བཞིན་བརྗོད་པ་ཙམ་ལས་ཁྱད་པར་དུ་འཕགས་པའི་རྒྱན་དང་
དོན་ཅི་ཡོད་ཅེ་ན།བདེན་མོད།འོན་ཀྱང་འདི་ལ་སྦྱོར་ཚུལ་གྱི་སྒོ་ནས་བརྗོད་བདེ་ཞིང་མཛེས་པ་ཡིན་
པས་ཤིན་ཏུ་གཞོན་པའོ་ཞེས་མཁས་པ་རྣམས་ལ་གྲགས་ཏེ། ཞེས་པ་དོན་རྒྱས་ཉིད་མ་ཡིན། །རྒྱན་
84

སྙན་ངག་མེ་ལོང་མའི་འགྲེལ་པ།
ཡང་དེ་འདྲའི་ཡོད་མིན་ཏེ། །ཤིན་ཏུ་གཞོན་པ་ཉིད་ཀྱིས་། །དམ་པ་རྣམས་ཀྱི་ཁ་ན་གནས །ཞེས་
འབྱུང་བ་ཡིན་། །གཉིས་པ་བཟློག་པ་ཤར་པའི་ལུགས་ནི། གསལ་ཕྱིར་གཞན་དག་ཕལ་ཆེར་ནི། །
བརྗོད་པར་དཀའ་བ་དག་ཀྱང་སྦྱོར། །ཞེས་འབྱུང་བས། དོན་གསལ་ཞིང་བག་དང་བཅས་པར་
མཐོང་བའི་ཕྱིར་ཤིན་གཞོན་པ་ཡང་སྐབས་འགའ་ཞིག་ཏུ་སྦྱོར་མོད། ཕལ་ཆེར་ནི་ཤིན་ཏུ་གཞོན་པ་
ལས་བཟློག་པ་བརྗོད་པར་དཀའ་བ་དག་གཙོ་བོར་བྱེད་དེ། དཔེར་ན། འབྲུག་སྒྲ་སྒྲོག་ཚེ་རྨ་བྱ་
རྣམས། །སྤྲིན་འཁྲིགས་བཞིན་ཏུ་གར་ལ་འཁྲིགས། །སྒྲོན་དང་སྒྲུབས་སོགས་སྒྲོལ་བའི་ཚེ །ཐྲིག་
ཐྲིག་ཅེས་བྱའི་སྒྲ་མི་འབྱུང༌། །ཞེས་པ་ལྟ་བུའོ །
དྲུག་པ་དོན་གསལ་བ་ལ་གཉིས། དོན་གསལ་དངོས་དང་དེའི་བཟློག་ཟླ་བཤད་པའོ། །
དང་པོ་ནི།དོན་གསལ་དོན་བརྟག་མི་དགོས་ཉིད། །ཅེས་འབྱུང་བས། ཚིག་དེ་ཐོས་པ་ཙམ་གྱིས་དོན་
དེ་ཉིད་ཞིབ་ཏུ་བརྟག་མི་དགོས་པར་བདེ་བླག་ཏུ་གོ་ནུས་པའི་ཚིག་སྦྱོར་ཏེ། དཔེར་ན་དབང་ཕྱུག་
གཙུག་རྒྱན་ཟླ་བ་ནི། །ལྷ་མཆོག་རྣམས་ཀྱི་ནོར་རྒྱས་སྦྲུལ། །ལྷུན་པོར་དཀྲིས་ནས་བདུད་རྩིའི་མཚོ། །
བསྲུབས་པ་དག་ལས་བྱུང་བ་ཡིན །ཞེས་པ་ལྟ་བུ་ལུགས་གཉིས་ཀ་བཞེད་དོ། །གཉིས་པ་དེའི་
བཟློག་ཟླ་བཤད་པ་ནི།དཔེར་ན། མགྲིན་སྔོན་ཅན་གྱི་སྤྱི་བོའི་རྒྱན། །སྔོན་མེད་ཟླ་བ་མཛེས་པ་འདི། །
རྒྱ་མཚོ་ཆེན་པོ་དག་ལས་བྱུང༌། །ནག་པོ་བརྩེགས་པའི་སྤུན་ཟླའང་ཡིན། །ཞེས་རྒྱ་མཚོ་ལས་ཇི་ལྟར་
བྱུང་མི་ཤེས་པས་ལེགས་པར་བརྟགས་ཀྱང་རྟོགས་དཀའ་བ་འདི་འདྲ་བ་ནི་ལུགས་གཉིས་ཀ་ལ་མི་
འདོད་། །ལམ་འདི་གཉིས་ཀ་དག་ལ་ཡང༌། །རྟོགས་པའི་སྐལ་བཟང་མི་ལྡན་ཞིང༌། །སྒྲ་དང་
རིགས་པ་ལས་འགོངས་པ།།འདི་འདྲ་ཕལ་ཆེར་བཞེད་མ་ཡིན།།ཞེས་བཤད་པའི་ཕྱིར་རོ།།
བདུན་པ་རྒྱ་ཆེ་བའི་རྒྱན་ལ་གཉིས། །ལྷོ་པའི་ལུགས་དང་ཤར་པའི་ལུགས་སོ། །དང་པོ་ནི
གང་དུ་འགའ་ཞིག་བརྗོད་པ་ལ། །ཁྱད་འཕགས་ལྡན་པའི་ཡོན་ཏན་རྟོགས། །དེ་ནི་རྒྱ་ཆེར་བརྗོད་དེ་
དེས། །སྙན་ངག་ལམ་འདི་མགོན་དང་བཅས། །ཞེས་འབྱུང་བས། གང་དུ་ཚིག་སྦྱོར་འགའ་ཞིག་
བརྗོད་པས་དེ་ལས་ཆེས་ཁྱད་འཕགས་དང་ལྡན་པའི་ཡོན་ཏན་རྟོགས་ནུས་པ་ཞིག་། དེས་ནི་སྙན་
ངག་གི་ལམ་ཐམས་ཅད་ཀྱི་མགོན་དང་བཅས་པ་སྟེ་མཆོག་ཏུ་གྲགས་པ་ཡིན་ནོ། །དཔེར་བརྗོད་ནི།
85

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
དཔའ་མཛངས་བསྡར་བའི་ངང་ཚུལ་ཅན། །ཁྱོད་ཀྱི་མིང་ཙམ་སྨོས་པས་ཀྱང༌། །ཕ་རོལ་བུད་མེད་མྱ་
ངན་གྱིས། །དམར་བའི་མིག་ནས་མཆི་མ་འཛག །ཅེས་པས་དཔའ་བ་ཁྱད་འཕགས་རྟོགས་ནུས་པ་
ལྟ་བུ་དང༌།གཏོང་བ་ཁྱད་འཕགས་སོགས་གཞན་རྣམས་ལའང་སྦྱར་བར་བྱའོ། །གཉིས་པ་ཤར་པའི་
ལུགས་ནི།བསྔགས་པར་འོས་པའི་ཁྱད་པར་དང༌། །ལྡན་པ་རྒྱ་ཆེར་འགའ་ཞིག་འདོད། །ཅེས་འབྱུང་
བས། བཤད་མ་ཐག་པ་དེ་ལྟ་མ་ཡིན་པའི་རང་གི་རང་བཞིན་ལ་བསྔགས་པར་འོས་པའི་ཁྱད་པར་
སྟོན་པ་དེ་རྒྱ་ཆེ་བའི་ཡོན་ཏན་དུ་འདོད་དེ། དཔེར་ན།མགྲིན་སྙན་ངང་པའི་རྒྱལ་པོ་རྣམས། །འོ་མའི་
མཚོ་ལ་རྩེ་བ་ལྟར། །གཟུགས་མཛེས་སྐྱེ་བོ་ཕོ་མོ་ཀུན། །རྩེ་དགའི་འདུན་པར་རོལ་བར་བྱེད། །ཅེས་
པ་མགྲིན་པ་སྙན་པ་སོགས་བསྔགས་པར་འོས་པའི་དངོས་པོའི་ཁྱད་པར་དང་བཅས་པ་ལྟ་བུའོ །
བརྒྱད་པ་བརྗིད་པ་བཤད་པ་ནི། །དེ་ལ་ལྕི་དང་ཡང་བ་རྣམས། །མང་དང་ཉུང་བ་ཉིད་
སྤེལ་བ། །མཐོ་དམའ་ཡི་ནི་རྣམ་པ་སྟེ། །བརྗོད་པ་ལ་སོགས་རྣམས་ལ་མཐོང༌། །ཞེས་དང༌།བརྗིད་
པ་ཚིག་སྡུད་མང་པོ་ཉིད། །འདི་ནི་ལྷུག་པ་དག་གི་སོས། །ཚིགས་བཅད་ལ་ནི་ལྷོ་ཕྱོགས་པ།།མིན་པ་
འདི་ཉིད་གཅིག་པུ་བཞེད། །ཅེས་འབྱུང་བས ལྷོ་ཕྱོགས་པ་ནི་བརྗིད་པའི་མཚན་ཉིད་ལྷུག་པ་ཁོ་ན་
ལ་སྦྱོར་ལ།ཤར་ཕྱོགས་པ་ནི་ཚིག་ལྷུག་བཅད་གཉིས་ཀ་ལ་སྦྱོར་བར་བཞེད་ཅིང༌། བརྗིད་པའི
མཚན་ཉིད་ནི་ཡི་གེ་ལྕི་ཡང་དང་འབྲུ་མང་ལ་སོགས་པའི་ཚིག་སྡུད་མང་པོ་ཡོད་པ་གང་ཞིག་ལ། དེ་
ཡང་རྣམ་པ་སྣ་ཚོགས་སུ་སྤེལ་བའི་དོན་ཅན་ཡིན་པས་བོད་སྐད་ལ་སྦྱར་ཡང་རྣམ་པ་མི་གསལ་བར་
མཐོང་བས་དཔེར་བརྗོད་མ་བྱས་སོ།།
དགུ་པ་མཛེས་པ་བཤད་པ་ལ་གཉིས། མཚམས་པ་འཇིག་རྟེན་པ་དང་མཐུན་པར་
བཤད་པ། འུད་ཀྱིས་འཇིག་རྟེན་ལས་འདས་པ་བཤད་པའོ། །དང་པོ་ནི། མཛེས་པ་འཇིག་རྟེན་དོན་
དག་ལས། །མ་འདས་འགྲོ་ཀུན་ལ་མཛེས་པའོ། །ཞེས་འབྱུང་སྟེ། སྙན་ངག་གི་ཡོན་ཏན་མཛེས་པ་
ཞེས་བྱ་ལས་འདོད་པ་དང་པོ་འདི་ནི་འཇིག་རྟེན་པ་རྣམས་ཀྱིས་རྟོགས་པའི་བརྗོད་བྱའི་དོན་ལས་མ་
འདས་པའི་ཕྱིར་འགྲོ་བ་མཁས་རྨོངས་ཀུན་གྱི་ཡིད་འཕྲོག་ཅིང་མཛེས་པར་བྱེད་པ་ཁོ་ན་ཡིན་ཅིང༌།
དེ་ཡང་གཏམ་གྱི་སྔོན་བརྗོད་དང༌། །བསྔགས་པ་ལ་སོགས་རྣམས་ལའང་སྦྱར། །ཞེས་པའི་དོན་གྱི་
86

སྙན་ངག་མེ་ལོང་མའི་འགྲེལ་པ།
རྣམ་པ་གཉིས་སོ། །དཔེར་བརྗོད་ཀྱང་རིམ་པ་བཞིན་དུ། ས་ནི་ཆོས་བཞིན་སྐྱོང་བ་ཡི། །མི་དབང་
འདི་ཡི་སྤྱན་ཟུར་གྱི། །གཟིགས་པ་ཟབ་མོ་གང་ལྷུང་བ། །དེ་འདྲ་ཁོ་ན་ལྷ་དང་བཅས། །ཞེས་པ་དང༌།
ནོར་འཛིན་སྐྱོང་བ་གང་དག་གི །ཁྱིམ་ནི་རྣམ་ཐོས་ཁང་བཟང་བཞིན། །འདོད་དགུའི་ལོངས་སྤྱོད་
དཔག་མེད་ཀྱིས། །གོ་སྐབས་ཅུང་ཟད་རྙེད་མ་ཡིན། །ཞེས་པ་ལྟ་བུའོ། །གཉིས་པ་འུད་ཀྱིས་འཇིག་
རྟེན་ལས་འདས་པར་བཤད་པ་ནི། འཇིག་རྟེན་འདས་ཤིང་བརྗོད་འདོད་ཀྱིས། །དོན་གང་ཤིན་ཏུ་
བཀོད་གྱུར་པ།།དེ་ཡིས་མཁས་པ་ཤིན་ཏུ་ནི། །ཚིམ་འགྱུར་ཅིག་ཤོས་མ་ཡིན་དཔེར།།ཞེས་འབྱུང་སྟེ།
འཇིག་རྟེན་ལས་འདས་པའི་བརྗོད་པ་ཕུལ་དུ་བྱུང་བའི་མཛེས་པ་འདི་ནི་མཁས་པ་བསྟན་བཅོས་
ཤེས་པ་རྣམས་ཤིན་ཏུ་དགའ་ཞིང་ཡི་རང་བར་འགྱུར་མོད་དུ་ཟིན་ཀྱང༌།ཅིག་ཤོས་འཇིག་རྟེན་པ་
བསྟན་བཅོས་མི་ཤེས་པ་རྣམས་ཀྱི་བློ་ཡུལ་ལས་འདས་པའི་ཕྱིར་དགའ་བར་མི་བྱེད་དོ།།འདིར་ཡང༌།
དེ་ཡང་གཏམ་གྱི་མངོན་བརྗོད་དང༌། །བསྔགས་པ་ལ་སོགས་རྣམས་ལའང་སྦྱར། །ཞེས་པའི་ཚིག་
བླངས་ཏེ་དཔེར་བརྗོད་རིམ་པ་བཞིན་དུ།རྒྱལ་པོའི་སྤྱན་ཟུར་ལྷུང་ཙམ་གྱི། །དབུལ་ཞིང་དམན་པའི་
མིང་དང་བྲལ། །ད་ནི་དེ་རིང་ཉིད་ནས་བཟུང༌། །ཁོ་བོ་དག་ཀྱང་རྒྱལ་པོར་འོས། །ཞེས་པ་དང༌། མི་
བདག་འདི་ཡི་རིན་ཆེན་ཚོགས། །ནམ་མཁར་ཡང་ནི་མི་ཤོང་ན། །ངེས་པར་གཏེར་མཛོད་ཆུང་ངུ་ཞིག །
མ་བརྟགས་བྱེད་པོ་ཉིད་ཀྱི་སྐྱོན །ཞེས་པ་ལྟ་བུའོ །དེ་ལྟར་བཤད་པའི་སྔ་མ་མཚམས་པར་བརྗོད་
པ་ནི་ལྷོ་ཕྱོགས་པས་བཞེད་ཅིང༌། ཕྱི་མ་འུད་ཆེ་བར་བརྗོད་པ་ནི་ཤར་ཕྱོགས་པ་འདོད་པ་ཡིན་ཏེ།
འདི་ནི་ཧ་ཅང་བརྗོད་པ་འདི། །གཽ་ཌ་བ་ལ་མཛེས་པར་འདོད། །འཇུག་པ་སྔ་མ་བཞིན་གྱི་ནི། །ལམ་
གྱི་སྙིང་པོ་ཉིད་དུ་བཤད།།ཅེས་འབྱུང་བ་ཡིན་ནོ། །
བཅུ་པ་ཏིང་ངེ་འཛིན་གྱི་ཡོན་ཏན་བཤད་པ་ལ་གསུམ། མཚན་ཉིད་སྤྱིར་བསྟན། སྦྱོར་བ་
དཔེར་བརྗོད། ཏིང་ངེ་འཛིན་ལ་བསྔགས་པའོ། །དང་པོ་ནི། གཞན་གྱི་ཆོས་དེ་ལས་གཞན་ལ། །
འཇིག་རྟེན་ལུགས་ཀྱི་རྗེས་འབྲང་བས། །གང་ཡང་དག་འཛིན་བྱེད་པ།།ཏིང་ངེ་འཛིན་དུ་བརྗོད་དེ་
དཔེར། །ཞེས་འབྱུང་བས།ཚིག་སྦྱོར་གྱི་ཆ་ཤས་གང་ཡང་རུང་བར་དངོས་པོ་གཞན་གྱི་ཡོན་ཏན་
གྲགས་པ་མིག་དང་སྦྲུམ་མ་ལྟ་བུའི་ཆོས་འབྱེད་འཛུམ་དང་ལྕི་ཞིང་འཁུན་པ་ལྟ་བུ་ཞིག །དངོས་པོ་དེ་
87

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཉིད་ལས་གཞན་པའི་བཏགས་པ་བ་མེ་ཏོག་དང་སྤྲིན་ལྟ་བུ་ལ་འཇིག་རྟེན་གྱི་ལུགས་དང་མཐུན་པར་
སྦྱོར་བ་དེ་ནི་གང་ན་འདུག་ཀྱང་མཁས་པ་རྣམས་དགའ་བ་ལྷག་པར་སྐྱེ་བས་ཡང་དག་པར་འཛིན་
པར་བྱེད་དེ་ཏིང་ངེ་འཛིན་ཞེས་པའི་ཡོན་ཏན་ཕུལ་དུ་བྱུང་བ་དག་ཡིན་པའི་དོན་གྱི་ཕྱིར་རོ།
གཉིས་པ་སྦྱོར་བ་དཔེར་བརྗོད་པ་ལ་གཉིས། སྤྱིར་དཔེར་བརྗོད་པ་དང༌། བྱེ་བྲག་ཏུ་
བརྗོད་པའོ །དང་པོ་ནི། ཉིན་བྱེད་ཤར་རིའི་ཕྲག་པ་ནས། །འབྱུང་ཚེ་ཀུ་མུད་མིག་འཛུམ་ཀྱང་། །
སྦྲང་རྩི་འཐུང་བའི་ལོངས་སྤྱོད་ཀྱིས། །པདྨའི་མིག་ནི་འབྱེད་པར་བྱེད། །ཅེས་པ་ལྟ་བུའོ །གཉིས་པ་
བྱེ་བྲག་ཏུ་དཔེར་བརྗོད་པ་ལའང་གཉིས་ཏེ།ཆོས་གཅིག་བཀོད་པའི་ཏིང་ངེ་འཛིན་དང༌།ཆོས་དུ་མ་
བཀོད་པའི་ཏིང་ངེ་འཛིན་ནོ། །དང་པོ་ནི།ཉི་མས་སྐྱུགས་པའི་ཚ་ཟེར་ནི།།པདྨ་དག་གིས་འཐུངས་པ་
ལས། །མྱོས་ཞིང་སླར་ཡང་གེ་སར་དག །སྐྱུགས་པ་རྐང་དྲུག་པས་འཐུངས་། །ཞེས་མྱོས་པའི་ཆོས་
གཅིག་བཀོད་པ་ལྟ་བུའོ །གཉིས་པ་ཆོས་དུ་མ་བཀོད་པའི་ཏིང་ངེ་འཛིན་ནི།ཆུ་ཡི་མངལ་ཁུར་གྱིས་
ལྕི་བས། །ངལ་ཏེ་འཁུན་པར་བྱེད་པ་ཡི། །སྤྲིན་གྱི་དགའ་མ་བཙའ་བ་ལ། །མངོན་ཕྱོགས་ལྷོ་ཡི་ཕང་
པར་ཉལ། །ཞེས་སྦྲུམ་མའི་ཁྱད་པར་གྱི་ཆོས་དུ་མ་བཀོད་པ་ལྟ་བུའོ། །དེ་ལྟར་མྱོས་པ་དང་སྦྲུམ་པའི་
ཁྱད་ཆོས་དངོས་པོ་གཞན་ལ་སྦྱར་བའི་བཏགས་པ་བ་འདི་འདྲ་བ་ནི་ཉམས་ཀྱི་མཆོག་ཏུ་གྱུར་པའི
ཏིང་ངེ་འཛིན་གྱི་ཡོན་ཏན་དུ་གདོན་མི་ཟ་བར་འགྱུར་ལ། འདི་གཉིས་ཀྱིས་བཟློག་ཟླ། ཆང་མང་
འཐུངས་པའི་གྲོང་པ་། །སྐྱུགས་པ་དེ་ཡི་མཛའ་མོས་འཐུངས །སླར་ཡང་དེ་ཉིད་མྱོས་པ་ཡི། །
སྐྱུགས་པ་ཁྱི་དང་ཕག་གིས་ཟོས། །ཞེས་པ་དང༌། སྐེ་རགས་དག་ཀྱང་ཆད་ཉེ་བའི། །ལྟོ་ནི་མངལ་
ཁུར་མཐོན་ཡིས། །ངལ་བ་གོམ་པ་རེ་རེ་བཞིན།།འཁུན་ཞིང་བཙའ་ཕྱིར་ཉལ་བར་གྱུར།།ཞེས་པ་
ལྟ་བུ་མྱོས་པ་དང་སྦྲུམ་མའི་ཆོས་དངོས་ལ་སྦྱར་བ་འདི་འདྲ་བ་ནི་སྐབས་འགའ་ཞིག་ཏུ་སྦྱར་དུ་རུང་བ་
ཡང་ཡོད་མོད་ཀྱི། ཕུལ་དུ་བྱུང་བ་ཏིང་ངེ་འཛིན་གྱི་ཡོན་ཏན་དུ་ནམ་ཡང་མི་འདོད་དོ། །གསུམ་པ་
ཏིང་ངེ་འཛིན་གྱིས་ཡོན་ཏན་ལ་བསྔགས་པ་ནི ཏིང་འཛིན་ཞེས་པའི་ཡོན་ཏན་གང༌། །འདི་ནི་སྙན་
ངག་བདོག་ཀུན་གྱི། །སྙན་ངག་མཁན་པོ་དོན་མཐུན་གྱི། །ཚོགས་ཀྱང་འདི་ཉིད་རྗེས་སུ་འབྲང༌། །
ཞེས་འབྱུང་བས། ཡོན་ཏན་འདི་ནི་ཚིགས་བཅད་དང་ལྷུག་པ་དང་། སྤེལ་མ་སྟེ་སྙན་ངག་ཐམས་ཅད་
88

སྙན་ངག་མེ་ལོང་མའི་འགྲེལ་པ།
ཀྱི་ནོར་གྱི་སྙིང་པོ་ཀུན་འདུས་པའི་བདག་ཉིད་ཡིན་ཏེ། སྔོན་བྱུང་བ་དང་ད་ལྟར་གྱི་སྙན་ངག་སྨྲ་བའི
མཁན་པོ་རྣམས་ཀྱང་འདི་ཉིད་ཀྱི་རྗེས་སུ་འབྲང་ཞིང་སྦྱོར་བ་བྱེད་པའི་ཕྱིར་དཔེར་ན་ཚོང་པ་རྣམས་
ནོར་ཁོ་ནའི་རྗེས་སུ་འབྲང་བ་ལྟར་མཆོག་ཏུ་གཞོལ་བར་བྱའོ། །དེས་ན་ཡོན་ཏན་འདི་ནི་ཤར་ལྷོའི་
ལུགས་གཉིས་ཀ་ལ་མཆོག་ཏུ་གྲགས་པ་ཡིན་ནོ་ཞེས་བྱ་བའི་དོན་ཏེ། དེ་ལྟར་ཡོན་ཏན་སྦྱར་བ་ལ་
སོགས་པ་དངོས་དང༌། དེ་རྣམས་ལས་ཕལ་ཆེར་བཟློག་པའི་ཁྱད་པར་བརྟགས་ཤིང་ཡོངས་སུ་ཕྱེ་བ
ལས་ཤར་ཕྱོགས་པ་དང་ལྷོ་ཕྱོགས་པའི་སྙན་ངག་གི་ལམ་གྱི་ཁྱད་པར་ཤིན་ཏུ་ཆེ་བ་རྣམས་ལེགས་
པར་བཤད་ཟིན་ལ། ལམ་དེ་གཉིས་ཀྱི་འདོད་པ་ཤིན་ཏུ་ཕྲ་བའི་ཁྱད་པར་སྙན་ངག་མཁན་དགེ་དབང་
ཡབ་སྲས་དང༌། དཔའ་བོ་དང་ནག་མོའི་ཁོལ་པོ་དང༌།ཤྲཱི་བཛྲ་ད་བ་ལ་སོགས་པ་སོ་སོ་ལ་གནས་
པའི་བྱེ་བྲག་གང་ཡིན་པ་ཀུན་གསལ་བར་བརྗོད་མི་ནུས་ཏེ་མཐའ་ཡས་པའི་ཕྱིར། དཔེར་ན། བུར་
ཤིང་དང༌།འོ་མ་དང༌།མར་དང༌།སྦྲང་དང༌། བུ་རམ་སོགས་རོ་མངར་བ་ཆ་མཚུངས་ཀྱང་། ཞིབ་ཏུ་
བརྟགས་ན། དེ་དག་རེ་རེ་ནས་ཀྱང་མངར་བའི་ཁྱད་པར་ཤིན་ཏུ་ཆེ་བ་བཞིན། དེ་ལྟ་ན་ཡང་དེ་རྣམས་
མ་འདྲེས་པ་སོ་སོར་འདི་ནི་འདིའོ་ཞེས་ཚིག་གི་མངའ་བདག་དབྱངས་ཅན་མས་ཀྱང་བརྗོད་པར་མི་
ནུས་ན་གཞན་རྣམས་ཀྱིས་ལྟ་སྨོས་ཀྱང་ཅི་དགོས་ཞེས་སྟོན་པའི་ཕྱིར་དེ་ལྟར་རང་བཞིན་བརྟགས་པ་
ལས། ལམ་ནི་འདི་གཉིས་རྣམ་པར་ཕྱེ། །དེ་དག་དབྱེ་བ་སྙན་ངག་མཁན། །སོ་སོ་ལ་གནས་བརྗོད་
།བར་ཤིང་འོ་མ་
མི་ནུས། །བུར་ཤིང་འོ་མ་བུར་སོགས་ཀྱི། །མངར་བ་ཉིད་ནི་ཁྱད་པར་ཆེ། །དེ་ལྟ་མོད་ཀྱི་དེ་བརྗོད་པ།།
དབྱངས་ཅན་མས་ཀྱང་ནུས་མ་ཡིན། །ཞེས་སྨོས་པ་ཡིན་། །ཉམས་དང་འགྱུར་བའི་རོ་ཡིས་སྒེག་
གྱུར་པའི། །སྙན་ངག་ལང་ཚོའི་འདུ་བྱེད་གསལ་ལྡན་པ། །དཎྜིའི་མེ་ལོང་དྲི་མེད་དྭངས་པོ་འདིར། །
རྟག་པར་ཤར་བ་གང་གིའང་སྒྲིབ་དུ་མེད། །འོན་ཀྱང་འགའ་ཞིག་བློ་གྲོས་མིག་ལྡོངས་ཤིང༌། །ལ་ལ་
མཁས་པའི་གཟིགས་པ་མཐོན་པོས་བསྒྲིབས །ཕལ་ཆེར་ཆ་ཙམ་མཐོང་བས་ཚིམ་གྱུར་པས །
གཞུང་ལུགས་འདི་དག་ཉམས་ལ་ཤིན་ཏུ་ཉེ། །བློ་གྲོས་མཚུངས་མེད་ཀརྨ་ལོ་ཙཱ་དང༌། །དཔལ་ལྡན་
དབྱངས་ཅན་བཟང་པོས་ཉེར་བཟུང་བས། །མེ་ལོང་གི་ནི་ཆ་ཤས་ཇི་སྙེད་པ། །གསལ་བར་འཆར་བ་
ཁོ་བོའི་མེ་ལོང་ཡིན། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པ་སྟེ་ལམ་རྣམ་པར་དབྱེ་བ་རྒྱས་
89

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
པར་བཤད་ཟིན་ཏོ །།
གཉིས་པ་ཐུན་མོང་གི་རྒྱན་བཤད་པ་ནི། སྙན་ངག་མཛེས་པར་བྱེད་པ་ཡི། །ཆོས་རྣམས་
རྒྱན་ཞེས་རབ་ཏུ་བརྗོད། །ཅེས་འབྱུང་བས། སྙན་ངག་གིས་ལུས་ཚིགས་བཅད་དང་ལྷུག་པ་དང་སྤེལ་
མ་གསུམ་པོ་རབ་མཛེས་པ་ཁོ་ནར་བྱེད་པའི་ཁྱད་པར་གྱི་ཆོས་རྣམས་ནི་སྙན་ངག་གི་རྒྱན་ཞེས་བྱ་
བ་ཡིན་ནོ་ཞེས་སྔ་རབས་ཀྱི་མཁས་པ་རྣམས་ཀྱིས་རབ་ཏུ་བརྗོད་པར་བྱས་། །འོ་ན་ལྟ་བུའི་རྒྱན་
དེ་ལ་དུ་ཙམ་ཡོད་ཅེ་ན། མ་ངེས་ཏེ། ད་ལྟའང་སྙན་ངག་མཁན་མཁས་པ་རྣམས་ཀྱིས་ལུས་གསུམ་པོ་
མཛེས་པར་བྱེད་པའི་རྒྱན་སྔར་མ་གྲགས་པ་ཞིག་བརྩམས་ན་ཡང་རྒྱན་དུ་འགྱུར་བའི་ཕྱིར།མདོར་ན་
རྣམ་རྟོག་གི་སྤྲོས་པ་བརྗོད་དུ་མེད་པའི་ཕྱིར་སྙན་ངག་གི་རྒྱན་ལའང་གྲངས་བསམ་པའི་ཡུལ་ལས་
ཆེས་ཆེར་འདས་མོད།འོན་ཀྱང་རྒྱན་གྱི་དབྱེ་བའི་གྲངས་ཇི་སྙེད་པ་དེ་སྙེད་ཀྱི་རྣམ་རྟོག་གི་ས་བོན་
མཐའ་དག་འཆད་འགྱུར་གྱི་དོན་རྒྱན་དང་སྒྲ་རྒྱན་དང་གབ་ཚིག་གི་རྒྱན་གསུམ་དུ་མ་འདུས་པ་ཆ་
ཙམ་ཡང་མེད་པར་སྔོན་གྱི་སློབ་དཔོན་སྙན་ངག་སྨྲ་བ་ལ་ལྷག་པར་མཁས་པ་རྣམས་ཀྱིས་སྤྱིའི་ངོ་བོ་
བསྡུས་པའི་ཚུལ་དུ་བཤད་ཅིང་ཉེ་བར་བསྟན་པ་ཡིན་པའི་ཕྱིར། དེ་ནི་ད་ལྟའང་རྣམ་རྟོག་སྟེ། །དེ་
དག་མ་ལུས་སུས་འཆད་ནུས །འོན་ཀྱང་རྣམ་རྟོག་ས་བོན་ནི། །སྔོན་གྱི་སློབ་དཔོན་རྣམས་ཀྱིས་
བསྟན།།ཅེས་སྨོས་པ་ཡིན་ནོ། །
དེས་ན་འདི་ལ་གསུམ།དོན་རྒྱན། སྒྲ་རྒྱན་གབ་ཚིག་གི་རྒྱན་བཤད་པའོ། །དང་པོ་ལ་
གཉིས། མདོར་བསྟན་པ་རྒྱས་པར་བཤད་པའོ། །དང་པོ་ནི། རང་བཞིན་བརྗོད་དང་དཔེ་དང་ནི། །
གཟུགས་ཅན་གསལ་བྱེད་སྐོར་བ་དང་། །འགོག་དང་དོན་གཞན་བཀོད་པ་དང༌། །ལྡོག་པ་ཅན་དང་
སྲིད་པ་ཅན། །བསྡུས་དང་ཕུལ་བྱུང་རབ་བཏགས་དང༌། །རྒྱུ་དང་ཕྲ་མོ་ཆ་དང་རིམ། །དགའ་དང་
ཉམས་ལྡན་གཟི་བརྗིད་ཅན། །རྣམ་གྲངས་བརྗོད་དང་ཀུན་ཏུ་ཕན། །རྒྱ་བསྙོན་དོར་སྦྱར་བ་དང༌། །
ཁྱད་པར་མཚུངས་པར་སྦྱོར་བ་དང༌། །འགལ་དང་སྐབས་མིན་བསྟོད་པ་དང༌། །ཟོལ་བསྟོད་ངེས་
པར་བསྟན་པ་དང༌། །ལྷན་ཅིག་བརྗོད་དང་ཡོངས་བརྗེས་ཤིས། །རབ་སྤེལ་དེ་ནས་དགོངས་པ་ཅན། །
འདི་དག་ཚིག་རྣམས་དག་གི་།།རྒྱན་དུ་སྔོན་གྱི་མཁས་པས་བསྟན།།ཞེས་འབྱུང་བ་ཡིན་ནོ། །
90

སྙན་ངག་མེ་ལོང་མའི་འགྲེལ་པ
གཉིས་པ་རྒྱས་པར་བཤད་པ་ལ་སུམ་ཅུ་རྩ་ལྔ་ལས དང་པོ་རང་བཞིན་བརྗོད་པ་ནི།
དངོས་པོ་རྣམས་ཀྱི་རང་བཞིན་གང༌། །གནས་སྐབས་སྣ་ཚོགས་མངོན་གསལ་བྱེད། །དེ་ནི་རང་
བཞིན་བརྗོད་པ་སྟེ། །ཞེས་འབྱུང་བས།བརྗོད་པར་བྱ་བའི་དངོས་པོ་རྣམས་ཀྱི་རང་བཞིན་གང་ཡིན་
པ་དེའི་གནས་སྐབས་གཅིག་མ་ཡིན་པ་སྣ་ཚོགས་པ་དངོས་སུ་བརྗོད་བྱེད་ཀྱི་ཚིག་གིས་མངོན་པར་
གསལ་བར་བྱེད་པ་དེ་ནི་རང་བཞིན་བརྗོད་པ་ཞེས་བྱ་བའི་རྒྱན་དུ་འདོད་དོ །དེ་ལ་དབྱེ་ན་སྡོམ་ནི།
རིགས་དང་བྱ་བ་ཡོན་ཏན་རྫས། །དང་པོ་ལ། འབྱུང་བ་རྒྱུའི་རིགས་དང༌། ངོ་བོའི་རིགས་གཉིས་
ལས། དང་པོ་ནི། རྒྱལ་རིགས་ཞེས་པ་ལ་སོགས་ཏེ་འདི་སྐབས་ཀྱི་བརྗོད་བྱ་མ་ཡིན་ལ།གཉིས་པ་
རང་གི་ངོ་བོས་རིགས་འདྲ་གཞན་མཚོན་ནུས་པ་རྣམས་ལ་བྱ་སྟེ། དཔེར་ན། ཁ་ལྔ་དང་ནི་ལྡན་གྱུར་
ཅིང༌། །སྣུམ་ཞིང་དམར་བའི་རལ་པས་བརྗིད། །འཁྲིག་པ་ཉུང་ཞིང་དཔའ་བ་ལས། །ནགས་ན་
གནས་འདི་སེང་གེའོ། །ཞེས་པ་ལྟ་བུའོ། །གཉིས་པ་བྱ་བ་བརྗོད་པ་ནི། དངོས་པོ་དེས་རྟག་པར་བྱེད་
པའི་བྱ་བ་གཙོ་གང་ཆེ་རྣམས་བཀོད་པ་སྟེ། དཔེར་ན།སྦྲང་རྩི་འདོད་པའི་བུང་བ་རྣམས །དྲི་ཞིམ་
རྒྱས་པའི་ཆུ་སྐྱེས་ནི། །གསར་པ་གསར་པ་ཚོལ་བའི་སླད། །ཉིན་པར་དང་བཅས་ཏེ་།ཞེས་པ་
ལྟ་བུའོ། །གསུམ་པ་ཡོན་ཏན་བརྗོད་པ་ནི། གཟུགས་ལ་སོགས་པ་འདོད་པའི་ཡོན་ཏན་རྣམས་ཀྱི་
ནུས་པ་དང་ཡོན་ཏན་གཞན་ཡང་ཁྱད་པར་དུ་བྱས་ནས་བཀོད་པ་སྟེ།དཔེར་ན། གསར་དུ་ལྷོ་ཕྱོགས་
ནས་འོང་པའི། །ཙན་དན་གྱིས་སྒོས་གཞོན་འདིས།།ཁེངས་ལྡན་རྣམས་ཀྱང་རྔུལ་ནུས་ན། །གཞན་
རྣམས་རྣམ་འགྱུར་སྨོས་ཅི་དགོས། །ཞེས་པ་ལྟ་བུའོ །བཞི་པ་རྫས་བརྗོད་པ་ནི། དངོས་པོ་རང་
མཚན་པ་རྣམས་ཀྱི་རང་གི་ངོ་བོ་རངས་པ་བརྗོད་པའམ་ཁྱད་པར་གྱི་རྫས་གཞན་ཡོད་ནའང་བཀོད་
པ་སྟེ། དཔེར་ན། དངུལ་གྱི་མེ་ལོང་རབ་ཁྲོལ་ཞིང༌། །སྟོད་གཡོགས་ཀྱིས་ནི་ནུ་མ་བསྒྲིབས། །མིག་
སྨན་སྨུག་རྩིས་མཛེས་བྱས་པའི། །ན་ཆུང་རྣམས་ནི་དཔྱིད་དུས་སྒེག །ཅེས་པ་ལྟ་བུའོ། །
གཉིས་པ་དཔེའི་རྒྱན་བཤད་པ་ནི།ཇི་ལྟར་ཇི་ཞིག་ལྟར་མཚུངས་པར། །གསལ་བ་གང་དུ་
རྟོགས་བྱེད་པ། །དེ་ནི་དཔེ་ཞེས་བྱ་སྟེ་དེའི །ཞེས་འབྱུང་བས། དངོས་པོའི་རང་བཞིན་ཀུན་རྣམ་པ་
ཐམས་ཅད་དུ་མཚུངས་པ་ཤིན་ཏུ་དཀའ་མོད་ཀྱང༌། གནས་སྐབས་སུ་དཔེ་དོན་གྱི་ཆ་ཤས་ཡོན་ཏན་
91

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ལ་སོགས་པའི་རྣམ་པ་ཇི་ལྟར་གང་ཅི་ཡང་རུང་བས་ཇི་ཞིག་ལྟར་མཚུངས་པ་སྟེ། དེ་ཡང་གསལ་བ
ཞེས་པའི་ཚིག་གིས་དཔེ་དོན་གཉིས་ཐ་དད་དུ་བཀོད་པའི་སྒོ་ནས་རྟོགས་ནུས་པ་ཞིག་སྟེ་མཚན་ཉིད་
འདི་ནི་དཔེ་རྒྱན་ཇི་སྙེད་པ་ལ་སྤྱིར་ཁྱབ་བོ། །དེ་ལ་དབྱེ་ན་སུམ་ཅུ་རྩ་གཉིས་ཙམ་དུ་གྲགས་པ་ལས།
སྡོམ་ནི།ཆོས་དང་དངོས་པོ་བཟློག་པ་དང༌། །ཕན་ཚུན་ངེས་དང་མ་ངེས་བསྡུས། །ཁྱད་པར་རབ་རྟོག་
རྨད་བྱུང་རྨོངས །ཐེ་ཚོམ་དེ་བཟློག་སྦྱར་བ་དང༌། །མཉམ་ཉིད་སྨོད་དང་བསྔགས་པ་དང༌། །བརྗོད་
འདོད་འགལ་བ་དགའ་དང་མཛེས། །དེ་ཉིད་བརྗོད་དང་ཐུན་མོངས་མིན། །འབྱུང་མིན་སྲིད་མིན་
མང་བ་དང༌། །རྣམ་འགྱུར་འཕྲེང་བ་ངག་དོན་གཉིས། །ཟླ་བོ་དངོས་པོ་མཚུངས་སྦྱོར་དང༌། །རྒྱུ་ཡི་
དཔེ་སྟེ་སུམ་ཅུ་གཉིས །དེ་ལ་དང་པོ་ཆོས་དཔེ་ནི། དཔེ་དོན་གཉིས་ཀྱི་མཚུངས་ཆོས་ཁ་དོག་ལ་
སོགས་པ་སྒྲས་དངོས་སུ་བསྟན་པ་སྟེ། དཔེར་ན། འདམ་བུའི་རོ་ཡིས་ངོམས་གྱུར་པའི །གཉིས་
འཐུང་དབང་པོའི་མྱོས་བུམ་ནི། །སྲིན་བུ་འདམ་བུ་ཆེ་ཚུལ་གྱི། །མདོག་ལྟར་དམར་བའི་རང་བཞིན་
འཛིན །ཞེས་པ་ལྟ་བུའོ །གཉིས་པ་དངོས་པོའི་དཔེ་ནི་དཔེ་དེས་ཆོས་ཅན་དངོས་སུ་བརྗོད་ནས།
ཤུགས་ལས་མཛེས་པ་ལ་སོགས་པའི་ཆོས་གཅིག་རྟོགས་པར་བྱེད་པ་སྟེ། དཔེར་ན། དཔག་བསམ་
འཁྲི་ཤིང་།དེ་ནས་རི་དྭགས་མིག་ཡངས་ངོ་ཚ་ཡིས། །དུད་པས་གླུ་མཐར་རྒྱུད་མངས་ཕང་པ་ནས། །
དལ་གྱིས་ཕབ་པས་རིགས་འཛིན་རྒྱལ་པོའི་བུས། །མདའ་བཞག་འདོད་པ་དག་དང་མཚུངས་པ་
།ཞེས་པ་ལྟ་བུའོ །གསུམ་པ་བཟློག་པའི་དཔེ་ནི།གྲགས་ཚོད་ལ་དཔེ་དེས་དོན་གཞལ་བར་
བྱེད་མོད་ནའང༌། འདི་སྐབས་སུ་སྔུན་ལ་དོན་བརྗོད་ནས་དོད་ཀྱི་དཔེ་གཞལ་བར་བྱེད་པ་ཞིག་སྟེ
དཔེར་ན། གང་གིས་ཀྱང་ནི་མི་བཟློག་པའི། །གཅིག་ཏུ་དཔའ་བའི་རྒྱལ་པོ་འདི། །ཇི་བཞིན་སྲིན་
པོའི་རིགས་འཇོམས་པའི། །ར་མ་ཎ་ནི་མཆོག་ཏུ་རྒྱལ། །ཞེས་པ་ལྟ་བུའོ། །བཞི་པ་ཕན་ཚུན་གྱི་དཔེ་ནི།
བརྗོད་བྱའི་དཔེ་དང་དོན་གཉིས་ཕན་ཚུན་དཔེར་བྱ་བ་བསྣོལ་ནས་ཁྱད་འཕགས་སུ་བཀོད་པ་ཞིག་སྟེ
དཔེར་ན།སྣར་ཐང་པ་དོན་དཔེར་བཀོད།སླར་དཔེ་དཔེར་བཀོད་པ་ནི་ཕན་ཚུན་དཔེའོ་ཞེས་འཆད། བཞིན་བཟང་ན་ཆུང་
འདི་ཡི་ལུས། །པདྨའི་རྩ་ལག་བཞིན་དུ་ཕྲ། །པད་རྩ་བཞིན་དུ་ཡིད་འོང་འདིའི། །ལུས་ནི་ཕྲ་བའི་ཆ་
དག་འཛིན།།ཞེས་པ་ལྟ་བུའོ། །ལྔ་པ་དཔེ་གཅིག་ཁོ་ན་མཆན།ངེས་པའི་དཔེ་ནི།དོན་དེ་ཉིད་དང་མཚུངས་
92

སྙན་ངག་མེ་ལོང་མའི་འགྲེལ་པ།
པའི་དཔེ་ཕུལ་དུ་བྱུང་བ་གཅིག་ལས་གཞན་བཟློག་པར་བྱེད་པའི་བརྗོད་བྱ་དངོས་སུ་བརྗོད་པའི་
ངག་སྟེ་དཔེར་ན། ས་སྐྱོང་འདི་ཡིས་ཚིག་ཙམ་གྱིས། །ཕ་རོལ་དགྲ་བོ་ཟིལ་གནོན་པས། །རི་དྭགས་
རྐང་པ་བརྒྱད་པ་དང༌།།མཚུངས་ཀྱི་དཔེ་ནི་གཞན་གྱིས་དབུལ། །ཞེས་པ་ལྟ་བུའོ། །
དྲུག་པ་མ་ངེས་པའི་དཔེ་ནི། བརྗོད་བྱའི་དོན་དེ་དང་མཚུངས་པའི་དཔེ་ལེགས་པ་ཞིག་
བརྗོད་ནས་སླར་ཡང་དཔེ་འདི་དང་འདྲ་བ་གཞན་ན་ཡོད་ཀྱང་དོན་དེ་དང་མཚུངས་པར་བརྗོད་པའི་
ངག་སྟེ། དཔེར་ན། རྒྱུད་མངས་ངོས་ལ་སེན་མོ་ཡིས། །སྐྱོད་པའི་སྒྲ་ནི་ཅི་འདྲ་བ། །དཔྱིད་དུས་རྐང་
པ་དྲུག་པའི་གླུ། །གཞན་ཡང་སྙན་པ་ཡོད་ན་ཀོ། །ཞེས་པ་ལྟ་བུའོ། །བདུན་པ་བསྡུས་པའི་དཔེ་ནི།
དཔེ་དང་དཔེ་ཅན་དེ་ཉིད་ཆོས་གཅིག་ཁོ་ནའི་སྒོ་ནས་མཚུངས་པར་མིན་པར མཚུངས་པའི་རྒྱུ་
གཞན་ཡང་ཡོད་པར་སྟོན་པ་ཞིག་སྟེ། དཔེར་ན་མཁས་པ་ཁོ་ནས་ཡོངས་འཛིན་ནི། །འཇམ་པའི་
དབྱངས་དང་མཚུངས་སོ་ཞེས །བབ་ཅོལ་སྨྲ་བ་ག་ལ་ཡིན། །རྟོགས་པའི་ཡོན་ཏན་གཞན་གྱིས་
ཀྱང༌། །ཞེས་པ་ལྟ་བུའོ། །བརྒྱད་པ་ཁྱད་པར་གྱི་དཔེ་ནི།དཔེ་དོན་གཉིས་པོའི་ཁྱད་པར་གྱི་ཆོས་ཁྱད་
འཕགས་སུ་མཚུངས་པ་ལ་རྟེན་ལ་སོགས་པའི་ཁྱད་པར་ཅུང་ཟད་སྟོན་པ་སྟེ།དཔེར་ན།སྨིན་ལེགས་
འདི་ཡི་འདྲེན་བྱེད་དང༌། །ཨེ་ཎ་ཡ་ཡི་མིག་གཉིས་པོ། །མི་མོ་དང་ནི་རི་དྭགས་ཀྱི། །ཁྱད་པར་ཙམ་
ལས་གཞན་མ་རྙེད། །ཅེས་པ་ལྟ་བུའོ། །དགུ་པ་རབ་རྟོག་གི་དཔེ་ནི། དཔེ་དོན་གཉིས་པོའི་རང་
བཞིན་ནམ་བྱ་བ་ལ་སོགས་པ་ལ་ཅུང་ཟད་རྟོག་པས་སྒྲོ་བཏགས་ནས་བཀོད་པ་ཞིག་ཏེ། དཔེར་ན།
ཁྱོད་དང་བྲལ་བའི་བུད་མེད་རྣམས །སྲོག་ལ་ཐེ་ཚོམ་བྱས་སོ་ཞེས །ལྷོ་ཕྱོགས་བསེར་བུ་ཞུམ་མི་
འཚལ། །ཟླ་བ་ཡིས་ཀྱང་དེ་ལྟར་བྱེད། །ཅེས་པ་ལྟ་བུའོ། །བཅུ་པ་རྨད་བྱུང་གི་དཔེ་ནི་བརྗོད་འདོད་
ཀྱི་དོན་དེ་ཉིད་ཀྱི་ཆོས་འགའ་ཞིག་དཔེ་ལ་མེད་པ་ལྟར་བཏགས་པས། དཔེ་ལས་དོན་སྨད་དུ་བྱུང་
བར་བྱེད་པའི་ངག་སྟེ། དཔེར་ན། ཡིད་བཞིན་རྩོལ་བའི་ནོར་བུ་འདིས། །གལ་ཏེ་ངག་ཏུ་སྨྲ་ཤེས་ན། །
ས་ནི་བྱམས་པས་སྐྱོང་བ་ཡི། །མི་བདག་འདི་དང་ཁྱད་ཅི་ཡོད།།ཅེས་པ་ལྟ་བུའོ།།
བཅུ་གཅིག་པ་རྨོངས་པའི་དཔེ་ནི། དཔེ་དོན་གཉིས་མཚུངས་པར་རྟོགས་པའི་ཆེད་དུ་དེ་
གཉིས་ནོར་བ་ལྟར་སྟོན་པ་སྟེ། དཔེར་ན་བུང་བའི་མགྲིན་སྙན་མཛའ་མོ་ཡི །གླུ་རུ་བསམ་ནས་
93

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ནགས་སུ་ཕྱིན། །སླར་ཡང་མཛའ་མོའི་དྲུག་སྐྱེས་ནི། །རྐང་པ་དྲུག་པའི་སྐད་དུ་གོ། །ཞེས་པ་ལྟ་བུའོ། །
བཅུ་གཉིས་པ་ཐེ་ཚོམ་གྱི་དཔེ་ནི།དོན་དེའི་གནས་ཚུལ་ལ་བསམ་ནས་དཔེ་དེ་ཡིན་ནམ་དོན་དེ་ཡིན་
ཞེས་ཐེ་ཚོམ་དུ་གྱུར་པའི་ཚིག་སྟེ།དཔེར་ན།འདི་ཅི་རྗེ་བཙུན་འཇམ་པའི་དཔལ། །མངོན་སུམ་ཡུལ་
དུ་གྱུར་པ་འམ། །ཡང་ན་གསེར་གྱི་ས་འཛིན་ཞེས། །ཐེ་ཚོམ་ད་དུང་བཟློག་མ་གྱུར། །ཅེས་པ་ལྟ་བུའོ། །
བཅུ་གསུམ་པ་ཐེ་ཚོམ་བཟློག་པའི་དཔེ་ནི། དང་པོར་དཔེ་དོན་གྱི་ངོ་བོ་དེ་གཉིས་གཞན་ཞིག་ཡིན་
ནམ་སྙམ་པའི་ཐེ་ཚོམ་སྐྱེས་པ་ལ་རྗེས་སུ་རྒྱུ་མཚན་གང་ཡང་རུང་བའི་སྒོ་ནས་ཐེ་ཚོམ་ཆོད་པའི་ངག་
སྦྱོར་ཏེ། དཔེར་ན། ལྟེང་གར་གནས་པའི་མཛེས་མ་འདི། །མི་མོ་ཡིན་ནམ་སྙམ་པ་ལ། །སྨད་ན་ལྟོ་
འགྲོས་མཚན་བྱས་པས། །མི་ཡི་ལུས་ཅན་མིན་པར་རྟོགས། །ཞེས་པ་ལྟ་བུ་སྟེ།འདིའི་འགྱུར་སྙིང་ལ་
ངེས་པའི་དཔེ་ཞེས་འབྱུང་ཡང་། གོང་གི་དཔེར་བརྗོད་ལྔ་པ་དང་འཁྲུལ་དོག་དགོངས་ནས་དཔང་ལོ་
ཙཱ་བས་གཏན་ལ་འབེབས་པའི་ཐེ་ཚོམ་བཟློག་པ་ཞེས་བཤད་པ་ཉིད་ལེགས་པར་གོ་བའོ།།
བཅུ་བཞི་པ་སྦྱར་བའི་དཔེ་ནི། དཔེའི་རྒྱན་གང་ཞིག་ལ་སྦྱོར་བའི་ཚིག་གཅིག་གིས་དོན་དུ་
མ་སྟོན་ནུས་པ་ཞིག་སྟེ། དཔེར་ན།གཡོ་ཅན་དང་ནི་དུག་སྦྲུལ་གཉིས། །ཁུང་དུ་གནས་ཤིང་རི་མོ་
བཀྲ། །སྐད་ཅིག་མི་བརྟན་ལྕེ་གཉིས་འཛིན། །ལོགས་རིང་དུག་གི་རང་བཞིན་ནོ། །ཞེས་པ་ལྟ་བུའོ། །
བཅོ་ལྔ་པ་མཉམ་ཉིད་ཀྱི་དཔེའམ་མཚུངས་པའི་དཔེ་ནི། བརྗོད་བྱེད་སྒྲ་གཅིག་གིས་དཔེ་དོན་གཉིས་
མཚུངས་པར་སྟོན་ཅིང་དཔེ་གསལ་བྱེད་ངེས་པར་སྦྱར་བ་ཞིག་སྟེ དཔེར་ན། རིང་ནས་ཉན་ཚེ་
གཏམ་སྙན་ཞིང༌། །བགྲོད་ཚེ་ངལ་ཞིང་སྐོམ་གྱུར་པས། །ད་ལྟའི་མཁས་པ་ཕལ་ཆེར་དང༌།།རིན་ཆེན་
གླིང་གཉིས་མཚུངས་པར་གྱུར། །ཅེས་པ་ལྟ་བུའོ །བཅུ་དྲུག་པ་སྨད་པའི་དཔེ་ནི།ཆོས་མཚུངས་པར་
ངེས་པའི་དཔེ་ལ་དངོས་སུ་སྨད་པའི་ཚུལ་གྱིས་དོན་ལ་བསྟོད་པ་སྟེ། དཔེར་ན། པདྨ་རྡུལ་གྱི་ཡོངས་
གང་ཞིང༌། །ཟླ་བ་དག་ཀྱང་ནག་ཕྱོགས་མཛད། །དེ་དང་མཛེས་མའི་བཞིན་མཚུངས་པ །སྐྱོན་
གཉིས་དག་གིས་ཕུལ་དུ་བྱུང༌། །ཞེས་པ་ལྟ་བུའོ། །བཅུ་བདུན་པ་བསྔགས་པའི་དཔེ་ནི། བཤད་མ་
ཐག་པ་ལས་བཟློག་པ་སྟེ དཔེ་ལ་བསྔགས་པའི་ཚུལ་གྱིས་དོན་སྟོན་པ་ཞིག་སྟེ། དཔེར་ན། ཚངས་
པ་པདྨ་ལས་འཁྲུངས་ཤིང༌། །མགྲིན་སྔོན་གཙུག་ཏུ་ཟླ་བ་མཆོད། །དེ་འདྲའི་དཔལ་དང་ཁྱོད་ཀྱི་
94

སྙན་ངག་མེ་ལོང་མའི་འགྲེལ་པ།
གདོང༌། །མཚུངས་པས་མཆོག་ཏུ་དགེ་བར་གྱུར།།ཅེས་པ་ལྟ་བུའོ།།
བཅོ་བརྒྱད་པ་བརྗོད་འདོད་ཀྱི་དཔེ་ནི དཔེ་དེ་ཉིད་ལ་སྐྱོན་ཡོན་གང་ཡོད་ཀྱང་དེ་དང་
དོན་དེ་མཚུངས་སོ་སྙམ་པའི་བརྗོད་འདོད་ཡོད་པའི་ངག་སྟེ། དཔེར་ན།དྲི་ཟའི་བུ་མོ་འདི་དག་ལ།།
སྐྱོན་ཡོན་རྣམ་པ་ཅི་འདྲ་ནའང༌། །མི་མོ་འདི་དང་ཁྱད་མེད་ཅེས། །བརྗོད་འདོད་གློ་བུར་བདག་ལ་
སྐྱེས། །ཞེས་པ་ལྟ་བུའོ། །བཅུ་དགུ་པ་འགལ་བའི་དཔེ་ནི། དཔེ་དང་དོན་ཕན་ཚུན་འགལ་བའི་རྣམ་
པ་བཀོད་པ་ཁོ་ནས་གསལ་བར་བྱེད་པ་སྟེ། དཔེར་ན། མཛེས་མ་ཁྱོད་ཀྱི་འདྲེན་བྱེད་དང༌། །ནགས་
ཀྱི་ཙ་ཀོ་ར་ཡི་མིག །ཨུཏྤལ་རྒྱས་པའི་འདབ་མ་རྣམས། །ཕན་ཚུན་འགལ་བར་བདག་གིས་མཐོང༌། །
ཞེས་པ་ལྟ་བུའོ། །ཉི་ཤུ་པ་དགག་པའི་དཔེ་ནི། དཔེ་དེ་ལ་སྐྱོན་ཅུང་ཟད་བརྗོད་པའི་སྒོ་ནས་དོན་དེ་
ཕུལ་དུ་བྱུང་བར་སྟོན་པ་ཞིག་སྟེ། དཔེར་ན། མི་བདག་ཆེན་པོ་འདི་ཡི་ནི། །དཔེ་རུ་རྒྱ་མཚོ་རུང་
མིན་ཏེ། །དུག་ཅན་གནས་ཤིང་རླུང་གིས་གཡོ། །བ་ཚྭས་ཡོངས་སུ་ཁྱབ་པའོ །ཞེས་པ་ལྟ་བུའོ །
ཉེར་གཅིག་པ་མཛེས་པའི་དཔེ་ནི།དཔེ་དང་དོན་གཉིས་པོ་མཛེས་པར་བྱེད་པའི་རྒྱུ་ལ་རིམ་པ་བཞིན་
དུ་ཡན་ལག་ཅན་དང་ཡན་ལག་གི་ཁྱད་པར་བཀོད་ནས་དོན་ཡན་ལག་གི་མཛེས་པའི་དོན་ཉིད་ལྷག་
པར་སྟོན་པ་ཞིག་སྟེ།དཔེར་ན།ཆུ་གཏེར་ཏྤལ་གཟུགས་ཀྱིས་མཚན། །དེ་ཡི་འདབ་མ་དག་གི་ནི། །
དགའ་མའི་གདོང་ནི་མཚན་མོད་ཀྱང་། །འདི་གཉིས་ཡོངས་སུ་མཚུངས་པ་ལགས།།ཞེས་པ་ལྟ་བུའོ། །
ཉེར་གཉིས་པ་དེ་ཉིད་བརྗོད་པའི་དཔེ་། དཔེ་དོན་གཉིས་ཐ་དད་མེད་པའི་དགོས་པ་
སྔོན་དུ་བཏང་ནས་སླར་ཐ་དད་དུ་བྱེད་པའི་ཚིག་སྟེ།དཔེར་ན།ཡོངས་འཛིན་འདི་ཡི་དྲི་འདི་། །ག་
བུར་གྱིས་མིན་ཚུལ་ཁྲིམས་དྲི། །གདངས་འདི་ཆོས་ཀྱི་སྒྲ་ཡིན་གྱི། །བུང་བའི་གླུ་དབྱངས་མ་ཡིན་། །
ཞེས་པ་ལྟ་བུའོ །ཉེར་གསུམ་པ་ཐུན་མོང་མ་ཡིན་པའི་དཔེ་ནི། དཔེ་གང་གི་ཁྱད་ཆོས་ལས་འདས་
པས་དོན་དེ་གཞན་དང་ཐུན་མོང་མ་ཡིན་པར་སྟོན་པའི་ངག་སྟེ་དཔེར་ན།པི་ཝང་གླིང་བུ་ཟའི་གླུ། །
བུང་བའི་དབྱངས་ཀྱིས་མི་མཚོན་པའི། །ངང་པའི་རྒྱལ་པོའི་སྒྲ་འདི་ནི། །རང་ཉིད་དག་དང་མཚུངས་
པར་གྱུར། །ཅེས་པ་ལྟ་བུའོ། །ཉེར་བཞི་པ་འབྱུང་མིན་གྱི་དཔེ་ནི། དཔེའི་ཁྱད་པར་དེ་དག་ལས་
འབྱུང་དུ་མི་རུང་བ་ལྟ་བུར་སྦྱར་བས་དོན་གཞལ་བར་བྱེད་པ་སྟེ། དཔེར་ན། འཇིག་རྟེན་འདི་ཡི་ཕུན་
95

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཚོགས་ཀུན། །མ་ལུས་གཅིག་ཏུ་བསྡུས་པ་བཞིན། །ཡོངས་འཛིན་སྨྲ་བའི་དབང་ཕྱུག་ནི། །སེང་གེའི་
ཁྲི་ལ་རྣམ་པར་མཛེས །ཞེས་པ་ལྟ་བུའོ །ཉེར་ལྔ་པ་སྲིད་མིན་གྱི་དཔེ་ནི།དཔེ་ལས་འབྱུང་བ་མི་
སྲིད་པའི་ཚིག་གིས་དོན་ཡང་དེ་ལྟར་སྒྲུབ་ནུས་པའི་ངག་སྟེ།དཔེར་ན།ཀཻ་ལ་ཤ་ལས་མེ་སྟག་དང༌། །
ཉི་མའི་དབུས་ནས་ཆུ་རྒྱུན་བཞིན། །ཚངས་པར་སྤྱོད་པ་འདི་ཡི་ནི། །ཞལ་ནས་རྩུབ་མོའི་ཚིག་མི་
འབྱུང་། །ཞེས་པ་ལྟ་བུའོ །ཉེར་དྲུག་པ་མང་བའི་དཔེ་ནི། དཔེ་གཅིག་མིན་པར་གསུམ་སོགས་ཀྱིས་
དོན་ཁྱད་པར་དང་བཅས་པར་སྟོན་པ་སྟེ། དཔེར་ན། ཙཱུ་ཏའི་རྡུལ་དང་ག་བུར་དང༌། །མ་ལི་ཀ་ཡི་དྲི་
བཞིན་དུ། །ལང་ཚོ་ལྡན་པའི་ཁ་དྲི་ཡིས། །ཁེངས་ལྡན་རྣམས་ཀྱི་འདོད་པ་སྐྱེད། །ཅེས་པ་ལྟ་བུའོ །
ཉེར་བདུན་པ་རྣམ་འགྱུར་གྱི་དཔེ་ནི། དཔེའི་རྣམ་འགྱུར་གཙོ་བོར་སྟོན་པའི་སྒོ་ནས་དོན་དེ་ཉིད་ཁྱད་
འཕགས་སུ་སྟོན་པའི་ངག་སྟེ། དཔེར་ན།ཚངས་པར་སྤྱོད་པའི་རྟུལ་ཞུགས་མཆོག །མ་ཉམས་འདི་
ཡི་བླ་གོས་ནི།།གུར་གུམ་མཚོ་ལས་ཕྱུངས་པའམ། །མཚམས་སྤྲིན་ནང་ནས་བླངས་པ་བཞིན། །ཞེས་
པ་ལྟ་བུའོ། །ཉེར་བརྒྱད་པ་འཕྲེང་བའི་དཔེ་ནི། བྱ་བའམ་ཡོན་ཏན་སོགས་ཀྱིས་འབྲེལ་བའི་དཔེ་
གསུམ་ཙམ་གྱིས་སྔ་མ་སྔ་མས་ཕྱི་མ་ཕྱི་མའི་དཔེ་བྱས་ནས་དོན་དེ་གསལ་བར་རྟོགས་པ་ཞིག་སྟེ།
དཔེར་ན། ཟླ་བས་ཆུ་གཏེར་འཕེལ་བྱེད་དེ། །ཆུ་གཏེར་གྱིས་ནི་པདྨ་རྣམས །པདྨས་སྦྲང་རྩི་འཕེལ་
བ་བཞིན།།བློ་ལྡན་རྣམས་ཀྱི་བློ་གྲོས་ཀྱང་། །ཞེས་པ་ལྟ་བུའོ། །
ཉེར་དགུ་པ་ངག་དོན་གྱི་དཔེ་ནི།ཚིག་དོན་ཙམ་གྱིས་མིན་པར་ངག་དོན་གྱི་བྱ་བ་དང་བྱེད་
པ་སོགས་རྣམ་དབྱེ་དྲུག་ལས་གང་ཡང་རུང་བས་ངག་དོན་གཞན་ཉེ་བར་འཇལ་བ་ཞིག་སྟེ། འདི་ལ་
དཔེ་གསལ་བྱེད་ཀྱི་བཞིན་སྒྲ་གཅིག་ཡོད་པ་དང་།དུ་མ་ཡོད་པ་གཉིས་ལས།དང་པོའི་དཔེ་ནི།ཁྱོད་
སྐུ་དཀར་ཞིང་མི་གཡོ་ལ། །སྣ་ཚོགས་དར་གྱི་སྟོད་གཡོགས་ཅན། །ཁ་བས་དཀར་བའི་རི་ངོས་སུ། །
དབང་པོའི་གཞུ་ཡིས་ཁྱབ་བཞིན་མཛེས། །ཞེས་པ་དང༌།གཉིས་པའི་དཔེ་ནི།འོ་མའི་མཚོ་བཞིན་དེ་
ཡིས་།མངར་བ་བཞིན་དུ་ལེགས་བཤད་རྣམས། །ངང་པའི་བུ་མོས་བཞིན་དུ་ནི། །བདག་གིས་
མྱངས་ཤིང་མྱངས་ཤིང་རོལ །ཞེས་པ་ལྟ་བུའོ །སུམ་ཅུ་པ་ཟླ་བོ་དངོས་པོའི་དཔེ་ནི། འདོད་དོན་གྱི་
དངོས་པོ་འགའ་ཞིག་བཀོད་ནས་དེ་དང་ཆོས་མཐུན་པའི་དཔེ་བཀོད་པས་དེ་གཉིས་མཉམ་པར་
96

སྙན་ངག་མེ་ལོང་མའི་འགྲེལ་པ།
རྟོགས་པ་ཞིག་སྟེ། དཔེར་ན། ལེགས་བཤད་གླིང་ཞིང་ཉམས་ལྡན་པ། །ཀུན་གྱིས་རྟོགས་པར་ནུས་
མིན་ཏེ།།གླང་ཆེན་སྤྱོད་ལམ་དལ་བ་ཡང༌།།སྤྲེའུའི་ཚོགས་ཀྱིས་ཤེས་མ་ཡིན།།ཞེས་པ་ལྟ་བུའོ། །སོ་
གཅིག་པ་མཚུངས་སྦྱོར་གྱི་དཔེ་ནི།དཔེ་ལྷག་པ་ཞིག་གིས་དོན་དམན་པ་ཞིག་བའི་ཆོ་ག་གཅིག་གི་
སྒོ་ནས་བསྡུས་ནས་མཚུངས་པར་སྦྱར་བ་ཞིག་སྟེ།དཔེར་ན།ཚངས་པའི་བུ་མོས་འགྲོ་བའི་དོན།།ན་
ཆུང་འདི་དག་བྱི་དོར་བྱེད། །དེ་ཡིས་མི་ཤེས་དྲུང་འབྱིན་ཅིང་། །འདི་ཡིས་ཁེངས་པ་འཇོམས་པར་
བྱེད། །ཅེས་པ་ལྟ་བུའོ། །སོ་གཉིས་པ་རྒྱུའི་དཔེ་ནི། བྱ་བ་དང་ཡོན་ཏན་ལ་སོགས་པ་འགའ་ཞིག་
གིས་དཔེ་དེ་འདྲ་བའི་རྗེས་སུ་བྱེད་ཅེས་པ་ལྟ་བུ་སྟེ།དཔེར་ན། ཁོང་སྟོང་གནས་པས་སྨྱུག་མ་དང༌། །
རང་བཞིན་སྲ་བས་བ་དང༌། །ཁ་དོག་དཀར་བས་ཟླ་བ་ཡི། །རྗེས་སུ་དུང་དཀར་འདི་དག་སོང༌། །
ཞེས་པ་ལྟ་བུའོ། །
དེ་ལྟར་དངོས་སུ་དཔེ་རྒྱན་སུམ་ཅུ་རྩ་གཉིས་སུ་བསྟན་ནས། གཟུགས་ཅན་བཤད་ཟིན་
པའི་མཇུག་ཏུ། གཟུགས་ཅན་དཔེ་ཡི་རྣམ་རྟོག་རྣམས། །མཐའ་ཡོད་མ་ཡིན་དེ་ཡི་ཕྱིར། །བློ་ལྡན་
རྣམས་ཀྱིས་ཕྱོགས་ཙམ་བསྟན། །མ་བརྗོད་རྗེས་སུ་དཔག་པར་བྱ། །ཞེས་དཔེའི་རྒྱན་ལ་ཡང་འདིར་
མ་བརྗོད་པའི་རྒྱན་གཞན་རྗེས་སུ་དཔག་པར་བསྟན་པ་ལས་ནགས་ཤོད་པ་ཆོས་དབང་གྲགས་པས་
རྗེ་བཙུན་བཞད་པ་རྡོ་རྗེའི་བསྟོད་པར། འཕོངས་རྐྱེན་དགའ་བྱེད་མདའ་ཡིས་འབོད་གྲོགས་ཀྱི། །རི་
དྭགས་མཆོག་དེ་བཟུང་བར་མ་ནུས་ཀྱང་། །ཁྱོད་ཀྱི་སྙིང་སྟོབས་མཚོན་ཆས་ཉོན་མོངས་ཀྱི །སྒྲ་དེ་
སྐད་ཅིག་གཅིག་ལ་ཐལ་བར་བརླག །ཅེས་པ་ལྟ་བུ་མི་མཐུན་པའི་དཔེ་དང༌།ཁོ་བོས་འཕྲིན་ཡིག་
མཛའ་བོའི་རྣ་རྒྱན་དུ། །ནགས་དང་མཚོ་འགྲམ་རྣམས་སུ་རྒྱུ་བའི་ཚེ །ཆུ་སྐྱེས་མཐའ་དག་ཀུན་
རྒྱས་བྱེད་པའི། །ཉིན་མོ་ས་ལ་རྒྱུ་བའི་ཟླ་འོད་འདིས། །བདག་གི་ལུས་ཀྱང་ཀེ་ལ་བཞིན་བྱས། །
ཞེས་པ་ལྟ་བུ་སྔོན་མེད་ཀྱི་དཔེ་ལ་སོགས་པ་རབ་ཏུ་རྟོགས་པར་བྱའོ།།
ཞར་ལ་དཔེའི་སྐྱོན་ཡོན་ལ་དཔྱད་པའང་། དཔེ་གསལ་བྱེད་ཀྱི་སྒྲ་བཤད་པ་གཉིས་ལས།
དང་པོ་ནི། སྔ་རབས་ཕལ་ཆེར་དང༌། དེང་སང་གི་སྙན་ངག་པར་རློམ་པ་རྣམས་ན་རེ། དཔེ་དམན་པ་
ཉིད་དང༌། མི་སྲིད་པ་ཉིད་དང༌། རྟགས་ཐ་དད་པ་དང༌།ཚིག་ཐ་དད་པ་དང་། དཔེ་ཕྱིན་ཅི་ལོག་པ་
97

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
དང་། དཔེ་ལྷག་པ་ཉིད་དང་།དཔེ་མི་འདྲ་བ་སྟེ། དཔེའི་སྐྱོན་བདུན་དང་བྲལ་བ་ཞིག་དགོས་སོ་ཞེས་
པ་ནི་མ་ཡིན་ཏེ། བློ་ལྡན་མི་དགེས་མེད་གང་ལ། །ངེས་པར་དཔེ་ཡི་སྐྱོན་དག་ནི། །ཐ་དད་ཚིག་དང་
རྟགས་ལ་མེད། །དམན་དང་ལྷག་པ་ཉིད་ལའང་མེད། །མ་ནིང་འདི་འགྲོ་བུད་མེད་བཞིན། །བུད་
མེད་འདི་སྨྲ་སྐྱེས་པ་བཞིན། །བདག་གི་གྲོགས་འདི་སྲོག་རྣམས་བཞིན། །རིགས་པ་རྣམས་སྒྲུབ་ནོར་
བཞིན་ནོ། །ས་གཞི་སྐྱོང་བ་ཁྱོད་བཞིན་དུ། །ལྷ་ཡི་རྒྱལ་པོ་རྣམ་པར་མཛེས། །ཚ་ཟེར་ཅན་གྱི་ནུས་
པ་ལ། །མི་བདག་གཟི་ཡིས་འགོང་བར་ནུས། །ཞེས་པ་འདི་ལྟ་བུ་ལ་སོགས། སྐལ་བཟང་ནམ་ཡང་
གཏོང་མིན་ཉིད། །དྲི་མེད་འོད་ལས།སྒྲ་བཟང་པོར་སྨྲ་བ་དེ་དག་རྣམས་ཀྱིས་སྒྲ་བཟང་པོ་ལ་ཞེན་པ་སྤངས་པའི་སླད་དུ་ལ་སྟོན་
པ་ཉིད་ལ་བརྟེན་ཏེ་ཚིགས་སུ་བཅད་པ་ཁ་ཅིག་ཏུ་ནི་ཟུར་ཆག་གི་སྒྲ་དང༌།ཚིགས་སུ་བཅད་པ་ཁ་ཅིག་ཏུ་གཅོད་མཚམས་ཉམས་པ་དང༌།
ཁ་ཅིག་ཏུ་རྣམ་དབྱེ་མེད་པའི་ཚིགས་དང༌།ཁ་ཅིག་ཏུ་དབྱངས་དང་གསལ་བྱེད་ཕྱིས་པ་དང་།ཚིགས་བཅད་ཁ་ཅིག་ཏུ་རིང་པོ་ལ་ཐུང་ངུ་དང་
ཐུང་ངུ་ལ་རིང་པོ་དང་།ཁ་ཅིག་ཏུ་ལྔ་ཡི་དོན་ལ་བདུན་པ་དང༌།བཞི་པའི་དོན་ལ་དྲུག་པ་དང་།ཁ་ཅིག་ཏུ་གཞན་གྱི་དོན་ཅན་གྱི་ཚིག་ལ་
བདག་ཉིད་ཀྱི་ཚིག་དང་།བདག་ཉིད་ཀྱི་ཚིག་ཅན་ལ་གཞན་གྱི་ཚིག་དང༌།ཁ་ཅིག་ཏུ་གཅིག་གི་ཚིག་ལ་མང་པོའི་ཚིག་དང༌།མང་པོའི་ཚིག་
ལ་གཅིག་གི་ཚིག་དང༌།ཁ་ཅིག་ཏུ་ཕོའི་རྟགས་ལ་མ་ནིང་གི་རྟགས་དང༌།མ་ནིང་གི་རྟགས་ལ་ཕོའི་རྟགས་དང༌། ཁ་ཅིག་ཏུ་རྐན་ལས་བྱུང་
བའི་ཆ་ལས་སོ་དང་སྤྱི་དང༌།ཁ་ཅིག་ཏུ་སྤྱི་བོ་ལས་བྱུང་བ་ལ་རྐན་དང༌།ཁ་ཅིག་ཏུ་སོ་ལས་བྱུང་བ་ལ་རྐན་དང་སྤྱི་བོ་ལས་བྱུང་བ་སྟེ།དེ་
ལྟ་བུ་གཞན་ཡང་རྒྱུད་སྟོན་པ་པོའི་མན་ངག་གི་རྗེས་སུ་འབྲང་བར་བྱའོ་ཞེས་གསུངས་།མཆན་བུ་ཡིན། ཅེས་འབྱུང་བས།
སྐབས་ཐོབ་ཀྱི་དབང་གིས་མཁས་པ་རྣམས་དགའ་བ་བསྐྱེད་ནུས་པའི་སྦྱོར་ཚུལ་དང་ལྡན་ན་དེ་འདྲ་
བ་གང་ལའང་སྐྱོན་མེད་པར་བསྟན་པ་ཡིན་། །སྐབས་འདིར། སྣར་ཐང་པའི་འགྲེལ་པར། ས་གཞི
སྐྱོང་བ་ཁྱོད་བཞིན་དུ། །ལྷ་ཡི་རྒྱལ་པོ་རྣམ་པར་མཛེས། །ཚ་ཟེར་ཅན་གྱི་ནུས་པ་ལ། །མི་བདག་གཟི་
ཡི་འགོང་བར་ནུས། །ཞེས་པས་བསྟན་ཏེ། ཀྱེ་ས་གཞི་སྐྱོང་བའི་རྒྱལ་པོ་ཆེན་པོ་ཁྱོད་བཞིན་དུ་ལྷའི
རྒྱལ་པོ་རྣམ་པར་མཛེས་སོ། །ཞེས་དཔེ་དམན་པས་དོན་ལྷག་པ་འཇལ་བ་སྤྱིར་སྐྱོན་ཡིན་ཡང་སྐབས་
འདིར་རྒྱལ་པོ་ལ་བསྟོད་པའི་སྐབས་ཡིན་པས་སྐྱོན་མེད་དོ། །དེ་ལས་བཟློག་ཅིང་བསྟོད་དེ་སྨྲ་ན་སྐྱོན་
ཆེའོ། །ཞེས་དང༌། དཔང་ལོས་ཀྱང་བཟློག་པའི་དཔེ་ཡིན་ནོ་ཞེས་གསུངས་ཀྱང༌། འདི་ལ་དོགས་པ་
འདི་ལྟར་མཐོང་སྟེ།སྐབས་ཐོབ་ཀྱི་དབང་དུ་བྱས་ན་དཔེ་དམན་པ་རྒྱལ་པོས་དོན་ལྷག་པ་ལྷའི་དབང་
98

སྙན་ངག་མེ་ལོང་མའི་འགྲེལ་པ
པོ་སྟོན་པར་བྱེད་དགོས་རྒྱུ་ཡིན་པས་བཟློག་པའི་དཔེ་མི་རུང་ལ། གལ་ཏེ་བཟློག་པའི་དཔེ་ཡིན་ན་
དོན་ས་སྐྱོང་ལ་སྦྱར་བར་འོས་པས་དཔེ་དམན་པར་ག་ལ་འགྱུར། དཔེ་གསལ་བྱེད་ཀྱི་སྒྲ་གང་ལ་སྦྱར་
བ་ཙམ་གྱིས་དཔེར་བྱེད་ན་ནི། ཚ་ཟེར་ཅན་གྱི་ནུས་པ་ལ། །མི་བདག་གཟི་ཡིས་འགོང་བར་ནུས། །
ཞེས་པ་འདི་ཡང་བཟློག་པའི་དཔེའམ་དམན་པས་ལྷག་པ་འཇལ་བའི་དཔེར་འགྱུར་ཏེ། འགོང་བར་
ནུས་ཞེས་པའི་དཔེ་གསལ་བྱེད་མི་བདག་གི་གཟི་འོད་ལ་སྦྱར་བའི་ཕྱིར། གཞན་ཡང་དེ་ལས་བཟློག་
ཅིང་སྨྲ་ན་སྐྱོན་ཆེ་ཞེས་པ་ཡང་མི་རུང་བ་འདྲ་སྟེ། དེ་བཟློག་ན། ལྷ་ཡི་རྒྱལ་པོ་ཁྱོད་བཞིན་། །ས་
སྐྱོང་ཆེན་པོ་རྣམ་པར་མཛེས། །འདི་ནི་ལྷའི་རྒྱལ་པོ་ལ་བསྟོད་ན་སྐྱོན་ཡོང་།མཆན།མི་དབང་གཟི་བྱིན་ཆེན་པོ་ལ། །
ཚ་ཟེར་ཅན་གྱིས་འགོང་བར་ནུས །ཞེས་འབྱུང་བ་འདི་ལྟ་བུ་མི་འཐད་ན་སྔ་མ་ཡང་མི་འཐད་དེ།སྔ་
མ་ནི་འདི་རྣམས་རྟག་པར་བྱ་བའི་གནས་སོ །མཆན།ལྷག་པས་དམན་པ་འཇལ་བ་དང་། ཕྱི་མ་ནི་དཔེ་བརྟག་པར་
བྱ་བའི་གནས་།མཆན།དམན་པས་ལྷག་པ་འཇལ་བའི་སྔ་ཕྱིའི་ཁྱད་ཙམ་མ་གཏོགས་རྒྱུ་མཚན་མཐའ་
དག་མཚུངས་པའི་ཕྱིར།དེས་ན་བཟློག་པའི་དཔེའི་སྐབས་སུ་ཁྱོད་ཀྱི་གདོང་བཞིན་པདྨ་ནི། །རྣམ་
པར་རྒྱས་པར་གྱུར་ཅེས་སོ །དེ་ནི་གྲགས་པ་བཟློག་པའི་ཕྱིར། །བཟློག་པའི་དཔེ་ཞེས་བྱ་བར་
བརྗོད། །ཅེས་འབྱུང་བས།བསྟན་བཅོས་དང་འཇིག་རྟེན་ལ་བརྗོད་འདོད་ཀྱི་དངོས་པོ་དེས་དོན་དང༌།
དེ་དང་མཚུངས་པའི་དངོས་པོ་གཞན་དེས་དཔེ་ཞེས་ཐ་སྙད་དུ་གྲགས་ཀྱང༌།དེ་བཟློག་པའི་ཚུལ་
གྱིས་བཤད་པ་འདི་ནི། ཚིག་ལྟར་དེ་བཞིན་དུ་བཀོད་ཀྱང་གནས་ཚོད་དུ་གདོང་ཉིད་དོན་དང་། པདྨ་
དཔེ་ཁོ་ནར་བྱེད་དགོས་ཏེ། པདྨའི་རང་བཞིན་གྱིས་གདོང་མཛེས་པར་རྗེས་སུ་དཔག་དགོས་པའི་
ཕྱིར་དེ་ལྟ་མིན་ན་གདོང་གི་མཛེས་པས་པདྨ་རྗེས་སུ་དཔག་པར་གྱུར་པ་ན་པདྨ་ཉིད་བཤད་པའི་དཔེ་
གསལ་བྱེད་ཀྱི་སྒྲ་རེ་རེ་ལ་རྣམ་གསལ་གྱི་དཔེ་བརྗོད་རེ་རེ་བྱས་ན་རྟོགས་སླ་ཞིང་ལེགས་པར་སྣང་
ཡང༌།ཧ་ཅང་མང་གིས་དོགས་པས་སྤྲོས་པ་མ་བྱས་པ་ཡིན་ནོ །སྐབས་འདིར་སྣར་ཐང་པས་འགྱུར་
གྱི་ལེགས་བཤད་དེ་ལྟར་འབྱུང་མོད་དུ་ཟིན་ཀྱང་། མཇུག་ཏུ་དྲུག་ཅུ་ལྔ་འདི་རྣམས་ཚིག་སྦྱོར་
གང་དང་གང་དུ་བྱུང་ཡང་དཔེ་དང་དཔེ་བྱ་བ་དག་མཚུངས་པ་གསལ་བར་བྱེད་པ་ཡིན་པས་དཔེ་རྒྱན་
དུ་ཤེས་པར་བྱའོ །ཞེས་གསུངས་པ་ནི་མ་བརྟགས་པའི་གསུང་སྟེ། བཞིན་དང་ལྟར་དང་འདྲ་ལ་
99

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
སོགས་པས་གསལ་བར་བྱས་པའི་རབ་རྟོག་གི་རྒྱན་རྣམས་ཀྱང་དཔེའི་རྒྱན་དུ་འགྱུར་ཞིང་།དེ་ལྟ་ན་
བཞག་པར་བྱ་བའི་མཚམས་ལས་བརྒལ་བར་འགྱུར་། །
གསུམ་པ་གཟུགས་ཅན་གྱི་རྒྱན་བཤད་པ་ནི། ཐ་དད་གནང་མིན་གྱུར་པ་ཡི། །དཔེ་ཉིད་
བོ་ཅན་འདོད་དཔེར། །ཞེས་འབྱུང་བས། དཔེ་དོན་གཉིས་པོ་ཐ་དད་དུ་གནང་བ་མིན་པར་གྱུར་པ་སྟེ།
དཔེ་དང་དོན་ཉིད་གཅིག་ཏུ་སྒྲོ་བཏགས་པའི་སྙན་ངག་དེ་ནི་ངོ་བོ་ཅན་གྱི་རྒྱན་ནམ།གཟུགས་ཅན་གྱི་
རྒྱན་ཞེས་བྱ་ཞིང་། མིང་གཞན་ཚུལ་ཅན་གྱི་རྒྱན་ཞེས་ཀྱང་བྱ་ལ། མཚན་ཉིད་འདི་ནི་གཟུགས་ཅན་
ཇི་སྙེད་པ་རྣམས་ལ་སྤྱིར་ཁྱབ་བོ །ཁ་ཅིག་དཔེ་ཉིད་ཅེས་པའི་ཚིག་ཙམ་ལ་བརྟེན་པ་གཟུགས་ཅན་
གྱི་རྒྱན་ཡིན་ན་དཔེ་རྒྱན་ཡིན་པས་ཁྱབ་པར་འདོད་པ་དག་ཀྱང་ཡོད་མོད། དེ་ལྟ་བུ་ཚིག་ཟུར་གྱིས་
ཐོན་ཙམ་གྱི་རྣམས་པར་སྣང་ཡང་བཞག་མཚམས་འཆོལ་བར་གྱུར་བས་དེ་ལྟར་མི་འདོད་། །འདི་
ལ་འཕྲོས་ནས་འགའ་ཞིག །གཞུང་འདིར་བཤད་པའི་སྙན་ངག་གི་རྒྱན། ཐམས་ཅད་འགལ་བ་ཁོ་
ནར་འདོད་པ་ཡང་ཡོད་ལ། ལ་ལ་ནི་དོན་རྒྱན་སྒྲ་རྒྱན་གབ་ཚིག་གི་རྒྱན་གསུམ་པོ་སོ་སོར་འགལ་
ཞིང༌།དེ་དག་སོ་སོའི་བྱེ་བྲག་རྣམས་མི་འགལ་བར་འདོད་པ་དག་ཀྱང་ཡོད་པས་དེའི་ཕྱིར་བརྗོད་ན།
འདོད་པ་དེ་གཉིས་ཀའང་མི་འཐད་དེ། རིམ་པ་བཞིན་དུ།ཕུལ་བྱུང་གི་དཔེ་ནི་དཔེ་རྒྱན་ཡང་ཡིན་ལ་
ཕུལ་བྱུང་གི་རྒྱན་ཡང་ཡིན་པ་ལྟ་བུ་སོགས་མང་དུ་ཡོད་ཅིང༌། ཟུང་རྒྱན་ཡང་ཡིན་ལ་དོན་རྒྱན་ཡང་
ཡིན་པ་སོགས་སྲིད་པའི་ཕྱིར། དེས་ན་རྒྱན་སོ་སོའི་བྱེ་བྲག་ཤེས་པར་བྱ་བའི་ཕྱིར་རྣམ་པ་མང་དུ་དབྱེ་
བ་ཙམ་མ་གཏོགས་ཕན་ཚུན་འགལ་བ་ནི་འགའ་ཙམ་ཡང་མ་མཆིས་སོ། །
དེ་ལྟ་བུའི་གཟུགས་ཅན་གྱི་རྒྱན་ལ་ཉི་ཤུ་ཡོད་པ་ལས་སྡོམ་ནི། བསྡུས་དང་མ་བསྡུས་
གཉིས་ཀ་དང༌། །མཐའ་དག་ཆ་ཤས་ཆ་ཤས་ཅན། །ཡན་ལག་གཅིག་དང་ལྡན་མི་ལྡན། །མི་མཉམ་
ཁྱད་པར་འགལ་དང་རྒྱུ། །སྦྱར་བ་དཔེ་བཟློག་དམད་པ་དང༌། །མཉམ་འཇོག་གཟུགས་ཅན་གྱི་
གཟུགས་ཅན། །སྙོན་དོར་དང་ནི་ཉི་ཤུའོ། །དེ་ལ་དང་པོ་བསྡུས་པའི་གཟུགས་ཅན་ནི་ཚིག་སྡུད་ཀྱི་
ཁྱད་པར་དུ་བྱས་པ་སྟེ། དེ་ཡང་གདམས་པ་ཤོག་ཅིག་མ་ལས། འབྲུ་མང་པོ་དང་ལས་འཛིན་དང༌། །
བ་གཉིས་པ་དང་དེའི་སྐྱེས་བུ། །ཟླས་དབྱེ་བ་དང་གྲངས་མེད་པའོ །ཞེས་ཚིག་སྡུད་རྣམ་པ་དྲུག་ཏུ་
100

སྙན་ངག་མེ་ལོང་མའི་འགྲེལ་པ།
གསུངས་པའི་ལས་འཛིན་གྱིས་བསྡུ་བས་དཔེ་དོན་གཉིས་གཞི་མཐུན་གཅིག་ཏུ་བསྡུས་པའི་དོན་ཡིན་ཏེ།
ཀ་ལཱ་པར། གཞི་མཐུན་པ་ཡི་ཚིག་དག་ནི། །ལས་འཛིན་བྱེད་པར་རྣམ་ཤེས་བྱ །ཞེས་འབྱུང་བའི་
ཕྱིར་བསྡུ་བ་དངོས་ནི་ལེགས་སྦྱར་གྱི་སྐད་ལ་འབྱུང་གི །སྐད་ཀྱིས་རང་བཞིན་གྱི་མ་གྲུབ་པའི་ཕྱིར་
བོད་སྐད་ལ་ཇི་ལྟ་བར་མི་འབྱུང་ནའང་མཚོན་པ་ཙམ་གྱི་དཔེར་བརྗོད་ནི། ལང་ཚོ་སྟོན་མཚན་དྲི་མ་
མེད། །གདོང་པ་ཡོངས་རྫོགས་རི་བོང་འཛིན། །དོ་ཤལ་རྒྱུ་སྐར་རབ་བཀྲ་བའི། །ཡིད་འོང་སྔོ་སངས་
མ་འདི་མཛེས །ཞེས་དཔེ་དོན་གཉིས་ཀྱི་བར་དུ་རྣམ་དབྱེ་མ་བྱས་པར་གཞི་མཐུན་གཅིག་ཏུ་སྒྲོ
བཏགས་པ་ལྟ་བུ་སྟེ་ཁྱད་པར་གྱི་བསྡུ་བ་ཞེས་ཀྱང་ཟེར་རོ །གཉིས་པ་མ་བསྡུས་པའི་གཟུགས་ཅན་
ནི་སྤྱིར་བཞི་མཐུན་གཅིག་ཏུ་མ་བསྡུས་པ་ཕལ་ཆེར་ཡིད་མོད་ཀྱང༌། དམིགས་གསལ་དུ་བསྡུས་པའི་
བཟློག་ཟླ་ཙམ་རྣམ་གྲངས་སུ་སྟོན་པར་བྱེད་པ་སྟེ། དཔེར་ན། ཉི་མའི་མྱོས་བུམ་མངོན་མཐོ་བས། །
རབ་མཛེས་སྤྲིན་དཀར་དག་པ་ཡི། །གླང་ཆེན་མཆོག་ཏུ་བརླིང་བ་འདི། །ནམ་མཁའི་ནགས་ཀླུང་
ཡངས་པོར་། །ཞེས་པ་ལྟ་བུའོ། །
གསུམ་པ་བསྡུས་ཤིང་མ་བསྡུས་པའི་གཟུགས་ཅན་ནི། དེ་གཉིས་བསྲེས་པ་རྐང་པ་གཉིས་
ལ་བསྡུ་བ་བྱས་ཤིང་གཉིས་ལ་མ་བྱས་པ་སྟེ། དཔེར་ན། བཞིན་རས་པདྨ་བུང་བ་མིག །གེ་སར་
དཀར་པོ་སོ་ཡི་ཕྲེང་། །ལང་ཚོའི་སྐྱེད་ཚལ་ལ་གནས་པའི །བུ་མོ་པདྨ་ཅན་ཁྱོད་། །ཞེས་པ་ལྟ་
བུའོ། །བཞི་པ་མཐའ་དག་གི་གཟུགས་ཅན་ནི། དཔེ་དོན་གཉིས་ཀའི་ཡན་ལག་དང་ཡན་ལག་ཅན་
གཉིས་ཀ་བཀོད་པ་སྟེ། དཔེར་ན། བདེ་བའི་རི་བོང་འཛིན་པ་དང༌། །སྡུག་བསྔལ་གྱི་ནི་སྒྲ་གཅན་
འཛིན། །བཏང་སྙོམས་སྐར་མས་ཡོངས་གང་བ། །འཁོར་བའི་ནམ་མཁའ་འདི་ངོ་མཚར །ཞེས་པ་
ལྟ་བུའོ །ལྔ་པ་ཆ་ཤས་ཀྱི་གཟུགས་ཅན་ནི་དཔེ་དོན་གྱི་ངོ་བོ་རངས་པ་དེའི་ཆ་ཤས་གང་ཡང་རུང་བ
གཟུགས་སུ་བཀོད་པ་སྟེ། དཔེར་ན། སྨིན་མའི་འཁྲི་ཤིང་གིས་ཁྱབ་པའི །མཆུ་སྒྲོས་འཛུམ་པའི་མེ་
ཏོག་ལ། །ཆགས་པའི་འདྲེན་བྱེད་རྐང་དྲུག་ཅན། །གཡོ་ལྡན་ན་ཆུང་བཞིན་བཟང་མ། །ཞེས་པ་ལྟ་
བུའོ །དྲུག་པ་ཆ་ཤས་ཅན་གྱི་གཟུགས་ཅན་ནི་དངོས་པོ་དེའི་ཆ་ཤས་ཕྲ་བ་རྣམས་དཔེའི་གཟུགས་སུ་
མ་བཀོད་པར་ཆ་ཤས་ཙམ་གཅིག་པུ་དཔེའི་གཟུགས་སུ་བཀོད་པ་སྟེ། དཔེར་ན། དཔུང་པའི་ཡལ་
101

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
འདབ་རབ་རྒྱས་ཤིང༌། །སོར་མོ་མཉེན་ཤིང་འཇམ་ལ་ཡངས། །སེན་མོའི་འོད་ནི་དམར་བ་འདིས། །
དར་ལ་བབ་པའི་གནས་སྐབས་མཚོན། །ཞེས་པ་ལྟ་བུའོ། །བདུན་པ་ཡན་ལག་གཅིག་གི་གཟུགས་
ཅན་ནི། ཡན་ལག་ཅན་དཔེའི་གཟུགས་སུ་མ་བཀོད་པར་དེའི་ཡན་ལག་གང་ཡང་རུང་བ་གཅིག་
དཔེའི་གཟུགས་སུ་བཀོད་པ་སྟེ། འདིའི་ཤུགས་ལས་ཡན་ལག་གཉིས་གཟུགས་སུ་བྱས་པ་དང༌།
གསུམ་བྱས་པ་དང༌། བཞི་སོགས་ཇི་ལྟར་རང་ལ་སྲིད་པའི་ཡན་ལག་རྣམས་དཔེའི་གཟུགས་སུ་
བཀོད་པ་ཡང་སྦྱར་བར་བྱའོ་ཞེས་བསྟན་ནོ། །འདིར་ཆ་ཤས་ཀྱི་གཟུགས་ཅན་དང་ཡན་ལག་ཅིག་
སོགས་ཀྱི་གཟུགས་ཅན་གཉིས་མིང་གི་རྣམ་གྲང་ཙམ་མ་གཏོགས་ཁྱད་པར་ཡོད་པར་མ་མཐོང་སྟེ།
ཆ་ཤས་དང་ཡན་ལག་ཀྱང་ཕལ་ཆེར་རྣམ་གྲངས་ཡིན་ལ། གཞུང་དུའང་ཆ་ཤས་ཀྱི་གཟུགས་ཅན་གྱི་
དཔེར། གཏུམ་མོ་གློ་བུར་ཉིད་དུ་ནི། །ཁྱོད་གདོང་མཆུ་ཡི་ཡལ་འདབ་གཡོ། །རྔུལ་གྱི་ཆུ་ཡི་
ཐིགས་པ་ཡི། །དོག་པ་མུ་ཏིག་འོད་ཅན་འཛིན། །འདིར་ནི་རྔུལ་ཆུ་དོག་པར་བྱས། །མཆུ་ཡང་ཡལ་
འདབ་ཉིད་བྱས་ཀྱི། །གདོང་ནི་རྣམ་པ་གཞན་མ་བྱས། །དེ་ཕྱིར་ཆ་ཤས་གཟུགས་ཅན་། །ཞེས་དང༌།
ཡན་ལག་ཅིག་གཟུགས་ཀྱི་དཔེར མཛེས་མ་མྱོས་པའི་མཁུར་ཚོས་དམར། །མིག་དག་ཨུཏྤལ་
དམར་པོ་ཅན།།ཁྱོད་ཀྱི་གདོང་གིས་སྐྱེ་བོ་ནི། །འདི་ཡང་དམར་བའི་རང་བཞིན་བྱས། །ཞེས་གཉིས་
ཀ་ལ་བུད་མེད་ཀྱི་གདོང་ཆ་ཤས་ཅན་ནམ་ཡན་ལག་ཅན་དེ་ཉིད་དཔེའི་གཟུགས་སུ་མ་བཀོད་པར།
གདོང་གི་ཆ་ཤས་སམ་ཡན་ལག་མཆུ་དང་རྔུལ་དང་མིག་རྣམས་དཔེའི་གཟུགས་སུ་བཀོད་པས་ན།
ཡན་ལག་གཅིག་དང་གཉིས་ཀྱི་ཁྱད་པར་ཙམ་མ་གཏོགས་མེད་ཅིང་། ཡན་ལག་གཉིས་དང་གསུམ
སོགས་ཀྱི་གཟུགས་ཅན་ནི་འདོད་དགོས་པས་སོ །དཔེ་ན་འགྲེལ་པ་བཞི་པོར་ཡང་དོགས་གཅོད་མ་
བྱས་ལ།གཞན་དུ་ཡང་མ་མཐོང་བས་ཁོ་བོས་དབྱེ་བ་མ་ཤེས་སོ། །
བརྒྱད་པ་ལྡན་པའི་གཟུགས་ཅན་དང་། དགུ་པ་མི་ལྡན་པའི་གཟུགས་ཅན་གཉིས་ནི་
གཞུང་ཉིད་དུ། ལྡན་དང་མི་ལྡན་ཐ་དད་བྱེད། །ཅེས་མཚན་ཉིད་དང༌། དཔེར་བརྗོད་ཀྱང་རིམ་པ་
བཞིན། གདོང་འདི་འཛུམ་པའི་མེ་ཏོག་འབར། །གཡོ་བའི་མིག་གི་བུང་བ་ཅན། །ཞེས་པ་དང༌།
གདོང་འདི་འཛུམ་གཤེར་ཟླ་འོད་དང༌། །སྣུམ་པའི་མིག་ནི་ཨུཏྤལ་ཅན།།ཞེས་བཤད་པས།དཔེའི་
102

སྙན་ངག་མེ་ལོང་མའི་འགྲེལ་པ།
ལ་དེའི་ཡན་ལག་དེ་འབྲེལ་མཚུངས་སུ་ཡོད་པ་དང་མེད་པའི་ཁྱད་པར་གྱི་ཕྱེ་བ་ཙམ་མ་གཏོགས
གཉིས་ཀའང་ཡན་ལག་གི་གཟུགས་ཅན་ཡིན་ཞིང་།དེ་ཡང་ཡན་ལག་གཉིས་གཉིས་དང་ལྡན་ལ།
ཡན་ལག་ཅན་གདོང་པ་དཔེའི་གཟུགས་སུ་མ་བཀོད་པའོ །སྤྱིར་ཡང་དཔེའི་ཡན་ལག་དང་ཡན་
ལག་ཅན་མི་ལྡན་པར་བཀོད་པ་ཡང་ཡོད་དེ། སློབ་དཔོན་ཟླ་གྲགས་ཀྱིས་དབུ་མ་བཞི་བརྒྱ་པའི་
འགྲེལ་པའི་རབ་བྱེད་བཅུ་གསུམ་པར།ཐུབ་དབང་ཟླ་བའི་དམ་པའི་ཆོས་ཀྱི་ཉི་མའི་འོད་ཟེར་གྱིས། །
ཞེས་གསུངས་པ་ཡང་ལྡན་མིན་གྱི་གཟུགས་ཅན་ཡིན་ནོ་ཞེས་དཔང་ལོའི་འགྲེལ་པར་།དེ་རྣམས་
ཀྱི་དཔེར་བརྗོད་ལོགས་སུ་མ་བྱས་ཀྱང་རྟོགས་སླའོ། །བཅུ་པ་མི་མཉམ་པའི་གཟུགས་ཅན་ནི། ཡན་
ལག་ཅན་དཔེའི་གཟུགས་སུ་བྱས་ཤིང༌།ཡན་ལག་འགའ་ཞིག་དཔེའི་གཟུགས་སུ་མ་བྱས་ལ། ལ་ལ་
དཔེའི་གཟུགས་སུ་བྱས་པས་རྐང་པ་མི་མཉམ་པའི་རྣམ་པར་བྱུང་བ། དེ་ཡང་ཡན་ལག་དང་ཡན་
ལག་ཅན་ལྡན་མི་ལྡན་ལ་ཅི་ཡང་མ་ལྟོས་པ་སྟེ།དཔེར་ན།སྣ་ཞགས་རིང་པོ་འཕྱང་བ་ཡི།།གླང་ཆེན་
གདོང་གི་སྐྱེད་ཚལ་དུ། །མཆེ་བ་དྲུག་གི་དཔལ་ལྡན་ཞིང༌། །གཡོ་ལྡན་མིག་གི་བུང་བ་རྒྱུ། །ཞེས་པ་
ལྟ་བུའོ།།
བཅུ་གཅིག་པ་ཁྱད་པར་གཟུགས་ཅན་ནི། དངོས་པོའི་ནུས་པ་ཁྱད་པར་དང་ལྡན་པ་ཞིག་
གཙོར་བྱས་ནས་དཔེའི་གཟུགས་སུ་བཀོད་པ་སྟེ།དཔེར་ན།སྡེ་སྣོད་སྣ་ཚོགས་གོས་བཟང་རྩེར།།རྡོ་
རྗེ་ཐེག་པའི་རིན་ཆེན་ཏོག །མི་ནུབ་བསྟན་པའི་རྒྱལ་མཚན་ནི། །མཁས་པ་རྣམས་ཀྱིས་བཟུང་བས་
དགེ །ཞེས་པ་ལྟ་བུའོ། །བཅུ་གཉིས་པ་འགལ་བའི་གཟུགས་ཅན་ནི། དཔེའི་དོན་གཟུགས་ཅན་དུ་
བཀོད་པའི་དོན་དེས་དཔེ་བྱ་བ་མི་བྱེད་པར་དེ་དང་འགལ་བའི་བྱ་བ་གཞན་ཞིག་བྱེད་པ་སྟེ།
དཔེར་ན།མ་ལ་ཡ་ལས་མ་འོངས་ཤིང༌། །བསེར་བུས་ཕྱོགས་སུ་མི་བསྐྱོད་པའི། །ཁྱོད་ལུས་ཨ་མྲི་
འདི་ཡིས །ཁོ་བོ་གསོད་པར་འོངས་སམ་ཅི། །ཞེས་པ་ལྟ་བུའོ །བཅུ་གསུམ་པ་རྒྱུའི་གཟུགས་
ཅན་།རྒྱུ་འགའ་ཞིག་གིས་དཔེ་དང་དོན་མཐུན་པའི་འབྲས་བུ་ཕུན་སུམ་ཚོགས་པ་ལྷན་ཅིག་ཏུ་
ནུས་པ་སྟེ། དཔེར་ན། ཁྱོད་ནི་དཔའ་བས་སེང་གེ་དང་། །མཛངས་པ་ཡིས་ནི་མཁའ་ལྡིང་དང༌། །
གདར་བས་ཁྱུ་མཆོག་བརླིང་བས་ནི། །གཉིས་འཐུང་དབང་པོ་ས་སྲུང་བུ། །ཞེས་པ་ལྟ་བུའོ །བཅུ་
103

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བཞི་པ་སྦྱར་བའི་གཟུགས་ཅན་ནི།ཚིག་སྒྲ་གཅིག་གིས་དོན་གཉིས་སྟོན་ནུས་པ་གཟུགས་ཅན་དང་
ལྷན་ཅིག་ཏུ་སྦྱར་བ་སྟེ། དཔེར་ན།ལྕེ་གཉིས་འཛིན་པའི་ལུས་ཅན་འདིས། །དྲི་ཞིམ་ཁྱོད་ལུས་ཙན་
དན་ལ། །འཁྱུད་པ་མཐོང་ཚེ་སྐྲག་པ་དང༌། །གཞན་ལ་ཆགས་པ་མཉམ་དུ་བྱུང༌། །ཞེས་པ་ལྟ་བུའོ། །
བཅོ་ལྔ་པ་དཔེའི་གཟུགས་ཅན་ནི། ངེས་དོན་གཉིས་གཙོ་བོ་དང་ཕལ་པའི་སྒོ་ནས་ཆོས་
མཐུན་པར་དཔེ་གསལ་བྱེད་ཀྱི་ཚིག་དང་བཅས་ཏེ་སྟོན་པ་སྟེ། དཔེར་ན།མྱོས་པས་དམར་པོར་གྱུར་
པ་ཡིས །བསྒྲིབས་པ་ཁྱོད་གདོང་ཟླ་བ་འདི། །མཚམས་སྤྲིན་དམར་པོ་དང་བཅས་པའི། །ཟླ་བ་ལ་
ནི་རབ་ཏུ་འགྲན། །ཞེས་པ་ལྟ་བུའོ། །བཅུ་དྲུག་པ་ལྡོག་པའི་གཟུགས་ཅན་ནི། དཔེ་དོན་ལ་གཙོ་བོ་
དང་ཕལ་པའི་སྒོ་ནས་ཆོས་མི་མཐུན་པ་སྟེ། སོ་སོར་ལྡོག་པའི་ཚུལ་གྱིས་བཤད་པ་སྟེ། དཔེར་ན། རི་
བོང་འཛིན་པ་ལྷ་རྣམས་དང་། །ཁྱོད་གདོང་ཟླ་བ་ཁོ་བོས་སྤྱད། །སྔ་མ་འཕེལ་འགྲིབ་མང་བྱེད་དེ། །
འདི་ནི་རྟག་ཏུ་ཆ་ཤས་རྫོགས། །ཞེས་པ་ལྟ་བུའོ། །བཅུ་བདུན་པ་སྨོད་པའི་གཟུགས་ཅན་ནི།དོན་
དེས་དཔེ་གཟུགས་སུ་བཀོད་དེའི་བྱ་བ་མི་བྱེད་པར་དེ་ལས་བཟློག་པའི་བྱ་བ་བྱས་པས་དཔེ་
འགོག་པ་ལྟར་སྦྱར་བ་སྟེ། དཔེར་ན། ལུས་ཕྲ་ཁྱོད་གཏམ་བུང་བའི་སྒྲ། །གཅིག་ཏུ་སྙན་པ་དེ་ཡིས་
ཀྱང་། །འདི་ལྟར་བོ་གློ་བུར་བཅོམ། །བུང་བའི་གླུ་རུ་གང་གིས་འཁྲུལ། །ཞེས་པ་ལྟ་བུའོ། །འདི་ལ་
དཔང་ལོའི་འགྲེལ་པར་འགོག་པའི་གཟུགས་ཅན་ཞེས་ཟེར་།བཅོ་བརྒྱད་པ་མཉམ་འཇོག་གི་
གཟུགས་ཅན་ནི། དཔེ་དོན་དུ་སྦྱར་བ་དེས་རང་གི་བྱ་བ་ལས་གཞན་མི་རིགས་པ་ཞིག་བྱས་པ་སྟེ་དཔེ་
དོན་གཉིས་ཀའི་སྐྱོན་དུ་མཉམ་པར་འཇོག་པའི་ངག་མཆན།རང་གི་ལས་ལ་སྐྱོན་དཀྲི་བ་སྟེ།དཔེར་ན། གཏུམ་མོ་
ཁྱོད་ལུས་ཙན་དན་གྱིས། །རེག་བྱས་བརྩེ་མེད་ཁོ་བོ་བསྲེགས་པ།འདི་ཁྱོད་ཀྱི་སྐྱོན་མིན་པར་མ་ཟད། འདི་ནི་
རང་གི་སྔོན་བསགས་། །ལས་ཀྱི་སྐལ་བ་ཉིད་ཀྱིས་སྐྱོན་ཞེས་བཀོད་ན་ལེགས་པར་བཤད།ཡིན་ཁྱོད་ལ་སྐྱོན་མ་
མཆིས། །ཞེས་པ་ལྟ་བུའོ། །བཅུ་དགུ་པ་གཟུགས་ཅན་གྱི་གཟུགས་ཅན་ནི།བརྗོད་འདོད་ཀྱི་དོན་
དཔེའི་གཟུགས་སུ་བཀོད་པ་དེ་ཉིད་སླར་ཡང་དཔེ་གཞན་གྱི་གཟུགས་སུ་འགོད་པ་སྟེ། དཔེར་ན།
རིག་གནས་ནམ་མཁའི་སྐྱེད་ཚལ་འདིར། །བློ་གསལ་ཟླ་བའི་རྐང་དྲུག་པ། །སྙན་ངག་སྐར་མའི་ས་
འདབ་རྩེར།།ཡང་ཡང་རོལ་བར་གྱིས་ཤིག་ཀྭ། །ཞེས་པ་ལྟ་བུའོ།།
104

སྙན་ངག་མེ་ལོང་མའི་འགྲེལ་པ།
ཉི་ཤུ་པ་སྙོན་དོར་གྱི་གཟུགས་ཅན་ནི། བརྗོད་འདོད་ཀྱི་དངོས་པོ་དེའི་དོན་རང་ཉིད་ལས་
གཞན་དུ་བསྙོན་ཤིང་སྒྲོ་བཏགས་པ་སྟེ། དཔེར་ན། དབྱངས་ཅན་ཕྱག་ནི་དེ་མིན་གྱི། །ཁོ་བོ་འཛིན་
པའི་ལྕགས་ཀྱུ་ཡིན། །ཕང་པར་གནས་འདི་རྒྱུད་མང་མིན། །ཁོ་བོ་ཉལ་བའི་རྣམ་འགྱུར་ལགས། །
ཞེས་པ་ལྟ་བུའོ། །དེ་ལྟར་གཞུང་ལས་རྒྱན་ཉི་ཤུ་དངོས་སུ་གསུངས་ནས།གཟུགས་ཅན་དཔེ་ཡི་རྣམ་
རྟོག་རྣམས། །མཐའ་ཡོད་མ་ཡིན་དེ་ཡི་ཕྱིར། །བློ་ལྡན་རྣམས་ཀྱིས་ཕྱོགས་ཙམ་བསྟན། །མ་བརྗོད་
རྗེས་སུ་དཔག་པར་བྱ། །ཞེས་སྤྲོས་པ་གཞན་ཡང་རྗེས་སུ་དཔག་པར་གསུངས་པ་ལས།སྔོན་མེད་ཀྱི་
གཟུགས་ཅན་དང་སྦས་པའི་གཟུགས་ཅན་གཉིས་ཙམ་མཁས་པ་ལ་གྲགས་ཏེ། དང་པོ་ནི། དཔེའི་
རང་བཞིན་དཔེ་རང་གི་རང་བཞིན་གྱི་བྱ་བ་ལས་གཞན་ཕུལ་དུ་བྱུང་བར་བྱས་པ་སྟེ། བསྔགས་འོས་
བསྔགས་སྟོད་དུ། ཚུལ་ཁྲིམས་ཕུང་པོ་སྐུ་ཆེ་ཞིང༌། །ཏིང་འཛིན་ཤིང་གིས་རྣམ་པར་བརྒྱན། །ཡེ་ཤེས་
འབབ་ཆུས་ཁྱབ་གྱུར་པ། །རྒྱུ་བའི་གངས་ཅན་རི་བོ་ལགས། །ཞེས་གསུངས་པ་དང༌། སྐྱོགས་སྟོན་
ཀརྨ་ལོ་ཙཱས།ཉིན་བྱེད་ནུབ་པས་ཟུམ་པར་མི་འགྱུར་ཞིང༌། །ཆབ་དང་བྲལ་བས་རྙིང་པར་མི་བྱེད་
པའི། །ཡི་གེའི་གཟུགས་ཀྱི་འདམ་སྐྱེས་རྨད་བྱུང་འདི། །དཔལ་ལྡན་བླ་མའི་ཞབས་ལ་མཆོད་པར་
འབུལ། །ཞེས་བཀོད་པ་ལྟ་བུའོ།།
གཉིས་པ་ནི། དཔེ་དོན་གཉིས་ཀའི་ངོ་བོ་གཙོ་ཆེ་བ་དེ་སྦས་ནས་དེའི་ཡན་ལག་འགའ་
ཞིག་སྟོན་པ་སྟེ། དཔེར་བརྗོད་ད་།།ཁོ་བོས་ཞུ་འཕྲིན་རྩམྱ་ངན་ཞི་བྱེད་ཀྱི་མགོར། ཀུན་བཟོད་འདི་ན་
བརྩེ་དགའི་འཁྲི་ཞིང་དང༌། །མི་ཟད་ཟུག་རྔུ་སྟེར་བའི་ལོགས་རིང་གི །དམ་དུ་འཁྱུད་ནས་ཀུན་ལ་
རྩེན་གྱུར་པ། །ཡུད་ཙམ་རྟག་མིན་ལས་འདི་ཕྱག་བྱར་འོས། །ཞེས་བཀོད་པ་ལྟ་བུའོ། །གཞན་ཡང་
དཔག་བསམ་འཁྲི་ཤིང་དུ། །ཉིན་མོའི་སྣང་བ་ཤིན་ཏུ་གཞོན། །མཚན་མོའི་སྲིན་པོའི་བུད་མེད་ཀྱིས། །
ཟོས་པའི་ཐོད་པའི་དུམ་བུ་བཞིན། །རི་བོང་ཅན་ནི་སྣང་བར་གྱུར། །ཅེས་པ་རབ་བཏགས་ཀྱི་
གཟུགས་ཅན་ལྟ་བུ་དང༌།ཐམས་ཅད་མཁྱེན་པ་མི་བསྐྱོད་རྡོ་རྗེས། བདག་གི་སྤྱོད་ཚུལ་གསེར་བཙོ་
མའི། །པདྨའི་གེ་སར་བཟང་པོ་ལ། །ཆགས་པའི་རྐང་དྲུག་ཚོགས་རྣམས་ཀྱང༌། །ངེས་འབྱུང་འོད་
ཀྱིས་སེར་པོར་བྱས། །ཞེས་པ་བསྡུས་པ་བརྗོད་པའི་གཟུགས་ཅན་སོགས་མང་དུ་སྤྲོ་བས་ཆོག་གོ།།
105

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བཞི་པ་གསལ་བྱེད་ཀྱི་རྒྱན་བཤད་པ་ནི། རིགས་དང་བྱ་བ་ཡོན་ཏན་དང༌། །རྫས་ཚིག་
གཅིག་ན་གནས་པ་ཡིས། །གལ་ཏེ་ངག་ཀུན་ལ་ཕན་ན། །དེ་ནི་གསལ་བྱེད་དུ་བརྗོད་དཔེར། །ཞེས་
འབྱུང་བས དངོས་པོ་དེའི་རིགས་ལ་སོགས་པ་གང་རུང་གཅིག་ཤློོ་ཀ་དེའི་ཐོག་མ་དང་བར་དང་
མཐའ་མ་གང་རུང་ན་གནས་པ་དཔེ་ངག་ཀུན་གསལ་བར་བྱེད་པའི་དོན་ཏོ། །མཚན་ཉིད་འདི་ནི་
གསལ་བྱེད་ཀྱི་རིགས་ཇི་སྙེད་པའི་རྗེས་སུ་འགྲོ་བ་ཁོ་ན་ཡིན་ནོ། །དེ་ལ་དབྱེ་ན་སྡོམ་ནི། རིགས་དང་
བྱ་བ་ཡོན་ཏན་རྫས། །ཐོག་མཐའ་བར་གྱི་བཞི་བཞི་སྟེ། །འཕྲེང་བ་འགལ་དོན་དོན་གཅིག་དང༌། །
སྦྱར་བའི་གསལ་བྱེད་དང་བཅུ་དྲུག །དེ་ལ་དང་པོ་བཞི་ནི་རིམ་པ་བཞིན་དུ།མེ་ཏོག་མདའ་ཅན་དག་
གི་མཚོན།།མྱོས་བྱེད་དང་ནི་རྨོངས་བྱེད་དང༌།།འདར་བྱེད་ལྟུང་བྱེད་བརྒྱལ་བར་བྱེད།།ཅེས་པ་འདི་
ལྔས་ལུས་ཅན་འཇོམས། །ཞེས་པ་དང༌། འཇོམས་པར་བྱེད་དོ་ཟླ་བ་འདིས། །ལང་ཚོ་ཅན་གྱི་དྲེགས་
པ་རྣམས། །པདྨའི་ཚལ་དང་དེ་དག་ལ། །གནས་པའི་བུང་བ་རྣམས་ཀྱང་ངོ་། །ཞེས་པ་དང༌། རབ་ཏུ་
མཛེས་སོ་ན་ཆུང་འདིའི། །བཞིན་དང་གཟུགས་ཀྱི་ཆ་ཤས་ཀུན། །སྣ་ཚོགས་རིན་ཆེན་ཁུར་དང་ནི། །
དར་ཟབ་མིག་སྨན་སྨུག་རྩིས་ཀྱང༌། །ཞེས་དང༌། སཱ་ལའི་ནགས་སུ་གནས་པ་ཡི །གཉིས་འཐུང་
འདི་དག་མཆོག་ཏུ་བརླིང༌། །རྨ་བྱ་རྒྱགས་པའི་རང་སྐད་ནི། །རྟག་ཏུ་སྒྲོག་པ་སུ་ཡིས་བཟློག །ཅེས་པ་
ལྟ་བུའོ །འདིའི་མེ་ཏོག་མདའ་ཅན་ཞེས་པས་འདོད་པའི་རིགས་དང༌། །འཇོམས་པར་བྱེད་ཅེས་པ་
ཟླ་བའི་བྱ་བ་དང་། རབ་ཏུ་མཛེས་ཞེས་པ་གཟུགས་ཀྱི་ཡོན་ཏན་དང༌། སཱ་ལ་ཞེས་པ་རྫས་རངས་པ་
རྣམས་ཐོག་མ་ནར་ཡོད་པས་གསལ་བར་བྱས་པ་བཞིན་དུ་བར་དང་མཐའི་གསལ་བྱེད་བརྒྱད་པོ་
ཡང་ཞར་ལ་ཤེས་པར་བྱའོ །དེ་རྣམས་ཀྱིས་རྣམ་གྲངས་བཅུ་གཉིས་རྟོགས་པར་བྱས་ནས། བཅུ་
གསུམ་པ་འཕྲེང་བའི་གསལ་བྱེད་ནི། སྦྱོར་བའི་ཚིགས་སྔ་མ་རྣམས་ཕྱི་མ་ཕྱི་མ་ལ་ལྟོས་ནས་འབྲེལ་
པའི་ཚུལ་དུ་བྱ་བ་གཅིག་གིས་གསལ་བར་བྱས་པ་།དཔེར་ན། འཇོམས་པར་བྱས་སོ་སྒྲ་ཅན་གྱིས། །
འཇིག་རྟེན་མིག་ཅིག་འོད་བརྒྱ་པས། །དེས་ཀྱང་ཟླ་བ་ཟླ་བས་ཀྱང༌། །པདྨ་རྒྱས་པའི་ཕུང་པོ་རྣམས། །
ཞེས་པ་ལྟ་བུའོ། །
བཅུ་བཞི་པ་འགལ་དོན་གྱི་གསལ་བྱེད་ནི། གསལ་བྱེད་ཀྱི་སྒྲ་གཅིག་གིས་བྱ་བ་རིགས་མི་
106

སྙན་ངག་མེ་ལོང་མའི་འགྲེལ་པ།
མཐུན་པ་གཉིས་བྱེད་པ་སྟེ།དཔེར་ན།མ་ལ་ཡ་ཡི་རི་ལས། །གསར་དུ་འོངས་པའི་རླུང་འདི་ཡིས། །
དཔྱིད་ཀྱི་དགའ་སྟོན་འཕེལ་འགྱུར་ཞིང་། །མཛེས་མའི་ཁེངས་པ་འཇོམས་པར་བྱེད །ཅེས་པ་ལྟ་
བུའོ། །བཅོ་ལྔ་པ་དོན་གཅིག་གི་གསལ་བྱེད་ནི། དངོས་པོ་འགའ་ཞིག་གི་བྱ་བ་གཅིག་གིས་རྣམ་པ་
མི་འདྲ་བ་དུ་མར་བྱས་པ་སྟེ། དཔེར་ན། ཉིན་བྱེད་ཀྱིས་ནི་པདྨ་ཡི། །འདམ་མ་རྣམ་པར་རྒྱས་བྱེད་
ཅིང༌། །ཀུ་མུད་འཛུམ་ཞིང་འབྱུང་པོའི་བྱ། །མཐའ་དག་ཕུག་ཏུ་འཇུག་པར་བྱེད། །ཅེས་པ་ལྟ་བུའོ། །
བཅུ་དྲུག་པ་སྦྱར་བའི་གསལ་བྱེད་ནི། དོན་མི་འདྲ་བ་གཉིས་སྟོན་པའི་གཅིག་རིགས་ལ་སོགས་པ
གང་རུང་གིས་གསལ་བར་བྱས་པ་སྟེ། དཔེར་ན།གཉིས་སྐྱེས་འདི་ཡི་དྲི་བཟང་གི །སྐྱེ་དགུའི་དབང་
པོ་ཚིམ་པར་བྱེད། །སྔ་མ་ག་བུར་འཛག་པས་དང༌། །ཕྱི་མ་ཚུལ་ཁྲིམས་ཡིས་། །ཞེས་པ་ལྟ་བུའོ །
གཞན་ཡང་། རྣམ་པ་འདི་ཉིད་ཁོ་ན་ཡིས །གསལ་བྱེད་ལ་ནི་རྣམ་རྟོག་པ །ལྷག་མ་རྣམས་ཀྱང་
རྗེས་འགྲོ་ཡིས།།མཁས་པ་རྣམས་ཀྱིས་རྟོགས་པར་བྱ།།ཞེས་གསལ་བྱེད་ཀྱི་རྣམ་གྲངས་གཞན་ཡང
རྗེས་སུ་དཔག་དགོས་པར་བསྟན་པ་ལས། ཉིན་བྱེད་ཀྱིས་ནི་ཆུ་སྐྱེས་ལྟར། །རྗེ་བཙུན་བརྟན་པའི་
འཁོར་ལོ་ཡིས། །འབད་པ་ཆ་ཙམ་མ་བྱས་པར །ཁོ་བོའི་བློ་གྲོས་རྒྱས་པར་བྱས། །ཞེས་པ་ལྟ་བུ་
དཔེའི་ངོ་བོ་རྒྱས་པར་བྱས་ཞེས་པའི་བྱ་ཚིག་གིས་གསལ་བར་བྱེད་པ་དཔེའི་གསལ་བྱེད་དང༌། ས་
འཛིན་འགའ་ཡི་ཕང་པ་ན། །དབང་པོའི་གཞུ་རིས་གསར་པ་དག །མཐོང་ཚེ་གཟུགས་ཀྱི་བྱེ་བྲག་
གཞན། །བལྟ་བའི་གོ་སྐབས་ཅུང་ཟད་མེད། །ཅེས་པ་ལྟ་བུ་འགོག་རྒྱན་ངོ་བོ་མཐོང་ཚེ་ཞེས་པའི་བྱ་
བས་གསལ་བར་བྱེད་པ་དགག་པའི་གསལ་བྱེད་དང༌། དཔག་བསམ་འཁྲི་ཤིང་དུ།སྟོབས་ལྡན་ས་
འོག་རབ་ཏུ་ཞུགས །ད་དྷི་ཙ་ཡ་རུས་ལྡག་ཉིད། །ཆུ་གཏེར་དིང་ཡང་འཁྲུལ་མི་འདོར །འདི་ཡི་
གཏོང་བས་ཡིན་ནམ་སྙམ། །ཞེས་པ་ལྟ་བུ་རབ་རྟོག་གི་ངོ་བོ་འདི་ཡི་གཏོང་བ་ཞེས་པའི་བྱ་ཚིག་གི་
གསལ་བར་བྱེད་པ་རབ་རྟོག་གི་གསལ་བྱེད་དང༌། ས་སྐྱ་ལེགས་བཤད་དུ། ཡོན་ཏན་ཅན་དང་
གསེར་བཟང་པོ། །གཡུལ་ངོར་དཔའ་དང་རྟ་བཟང་པོ།།སྨན་པ་མཁས་དང་རྒྱན་བཟང་པོ། །གང་དུ་
ཕྱིན་པ་དེ་རུ་བྲིན །ཞེས་པ་ལྟ་བུ་རྣམ་པ་མང་པོའི་དོན་དེ་རུ་བྲིན་ཞེས་པའི་བྱ་ཚིག་གཅིག་གིས་
གསལ་བར་བྱེད་པ་མང་བའི་གསལ་བྱེད་ལ་སོགས་པ་གཞན་ཡང་ཇི་སྙེད་ཅིག་ཡོད་པས་ཤེས་པར་
107

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བྱའོ།།
ལྔ་པ་བསྐོར་བའི་རྒྱན་ནི གསལ་བྱེད་ཀྱི་ནི་གནས་ཉིད་དུ། །ཚིག་བསྐོར་དང་ནི་དོན་
བསྐོར་དང་། །གཉིས་ཀ་བསྐོར་བ་ཞེས་བྱ་བའི། །རྒྱན་གསུམ་པོ་དག་འདོད་དེ་དཔེར། །ཞེས་འབྱུང་
བས། ངག་གི་གསལ་བྱེད་ཀྱི་གནས་ཐོག་མ་དང་བར་དང་ཐ་མ་གང་ཡང་རུང་བར་དོན་ཁོ་ན་སྐོར་བ་
དང་། ཚིག་ཁོ་ན་བསྐོར་བ་དང་། ཚིག་དོན་གཉིས་ཀ་བསྐོར་བ་སྟེ་གསུམ་ལས་དཔེར་བརྗོད་ནི་
པ་བཞིན།ཆུ་དང་བཅས་པའི་ཆུ་འཛིན་གྱིས །ས་ལ་མེ་ཏོག་འཕེལ་བྱེད་ཅིང་། །དགའ་མའི་འདོད་
པ་རྒྱས་པ་དང༌། །རྨ་བྱའི་དགའ་བ་དག་ཀྱང་སྐྱེད། །ཅེས་དང༌། དབྱར་གྱི་དུས་སུ་ཆར་ཆུ་ཡིས། །
འདབ་མ་ཅན་རྣམས་འཕེལ་བར་བྱེད། །སྒོ་ང་སྐྱོན་མེད་བསྲོས་པ་ཡིས། །འདབ་མ་ཅན་རྣམས་
འཕེལ་བར་བྱེད། །ཅེས་དང༌། གཉིས་ཀ་སྐོར་བའི་རྒྱན་འདིའང་དོད་ཀྱིས་ལྟ་བའི་གནས་སོ་མཆན།སྦྲང་རྩིའི་ནི་
མངར་པོ་ཡིས། །རྐང་དྲུག་ལྡན་པ་དགའ་བར་བྱེད།།ཤིན་ཏུ་སྙན་པའི་ལེགས་བཤད་ཀྱིས། །མཁས་
པའི་ཚོགས་རྣམས་དགའ་བར་བྱེད། །ཅེས་པ་ལྟ་བུའོ། །འདིའི་ཚིག་བསྐོར་གྱི་སྐབས་སུ ཨུཏ་ཀཎྛ་
ཡ་ཏི་ཞེས་པའི་ཚིག་བསྐོར་བས་དོན་མི་འདྲ་བ་གཉིས་སྟོན་པ་ཞིག་ཡོད་ཀྱང༌།བོད་སྐད་དུ་བསྒྱུར་
བའི་ཚེ་མཚན་ཉིད་དེ་འདྲ་བ་ཞིག་ནས་དོན་གཅིག་ཏུ་སོང་བ་མ་གོ་བར། སྤྲིན་གྱི་འཕྲེང་བ་ལྡན
དུས་སུ། །རྨ་བྱའི་ཚོགས་རྣམས་འདོད་ལྡན་བྱེད། །ཆུ་སྲིན་རྒྱལ་མཚན་ཅན་གྱིས་དིང༌། །ན་ཆུང་
ཚོགས་རྣམས་འདོད་ལྡན་བྱེད། །ཅེས་པ་འདི་ཁོ་ན་ལྟར་སྦྱར་བས་ནོངས་སོ། །བསྐོར་བའི་རྒྱན་ལ་ཁ་
འཕངས་གཞན་ཡོད་པར་མ་གསུངས་པས་མི་ཁྲོའོ། །
དྲུག་པ་འགོག་རྒྱན་བཤད་པ་ནི། དགག་པ་བརྗོད་པ་འགོག་པ་སྟེ། །དུས་གསུམ་ལ་ལྟོས་
རྣམ་པ་གསུམ། །དེ་ནས་དེ་ཡང་དགག་བྱ་ཡི། །དབྱེ་བ་མཐའ་ཡས་ཕྱིར་མཐའ་ཡས །ཞེས་འབྱུང་
བས། ངག་སྦྱོར་གྱི་ཚིག་ཟིན་ལ་མེད་མ་ཡིན་མི་སྲིད་ལ་སོགས་པས་དངོས་པོའི་བྱ་བའམ་ཁྱད་པར་
འགའ་ཞིག་དགག་པའི་ཚུལ་གྱིས་བརྗོད་པ་སྟེ། མཚན་ཉིད་འདི་ནི་འགོག་རྒྱན་གྱི་དབྱེ་བ་མཐའ་
དག་ལ་སྦྱར་བར་བྱའོ། །དེ་ལ་དབྱེ་ན་ཉི་རྩ་གསུམ་ཙམ་དུ་གསུངས་པ་ལས། སྡོམ་ནི། འདས་དང་
ད་ལྟར་མ་འོངས་དང༌། །ཆོས་དང་ཆོས་ཅན་དང་འབྲས། །རྗེས་གནང་དབང་དང་མ་གུས་དང༌། །
108

སྙན་ངག་མེ་ལོང་མའི་འགྲེལ་པ
ཤིས་བརྗོད་རྩུབ་མོ་གྲོགས་འབད་པ། །གཞན་དབང་ཐབས་དང་ཁྲོ་མྱ་ངན། །འགྱོད་དང་ཐེ་ཚོམ་
སྦྱར་བ་དང༌། །དོན་གཞན་རྒྱུས་འགོག་ཉི་ཤུ་གསུམ། །དེ་ལ་དང་པོ་འདས་པའི་བྱུང་བ་འགོག་པ་ནི
ངོས་པོ་འགའ་ཞིག་གིས་རྒྱུའི་སྟོབས་ལ་བསྟེན་ནས།མི་རིགས་པ་ལྟ་བུའི་འབྲས་བུ་བསྐྱེད་ཟིན་པ་
དགག་བྱར་བྱས་པ་སྟེ། དཔེར་ན། སྐྱ་སེང་བུ་ལྔས་དགྲ་ངན་གྱི། །དཔུང་ཚོགས་ཡན་ལག་བཅུ་
གསུམ་པོ། །བཅོམ་ཞེས་གྲགས་འདི་མི་བདེན་ཏེ། །ཡང་ན་དཔའ་བ་ཕུལ་དུ་བྱུང༌། །ཞེས་པ་ལྟ་བུའོ །
གཉིས་པ་ད་ལྟ་བའམ་མངོན་གྱུར་འགོག་པ་། དགག་བྱ་ད་ལྟར་གྱི་དངོས་པོ་འམ་མངོན་གྱུར་གྱི་བྱ་
བ་གཙོ་བོར་འགོག་པ་སྟེ།དཔེར་ན།ཤེས་བྱའི་གནས་ནི་ཕལ་ཆེར་གྱི། །ཚིག་དོན་ཀུན་ལ་མཁས་པ་
ཁྱོད།།ཀུན་གྱིས་དེ་ལྟར་རྟོགས་པའི་ཕྱིར།།ང་རྒྱལ་སྨྲ་བར་མ་མཛད་ཅིག །ཅེས་པ་ལྟ་བུའོ །
གསུམ་པ་མ་འོངས་པའི་འབྱུང་འགྱུར་འགོག་པ་ནི།མ་འོངས་པ་ན་འབྱུང་འགྱུར་གྱི་འབྲས་
བུ་འགའ་ཞིག་སེལ་བར་བྱེད་པའི་ཐབས་ཏེ།དཔེར་ན།ཡབ་གཅིག་གཞན་གྱི་བུད་མེད་དང༌།།ཤིན་
ཏུ་མཛའ་བས་བསྒྲིབས་པ་ལས །ཁོ་མོ་གནས་པ་མི་གཟིགས་པ། །བདེན་ཡང་བདག་གིས་བཟོད་
མ་ཡིན། །ཞེས་པ་ལྟ་བུའོ། །བཞི་པ་ཆོས་འགོག་པ་ནི། དངོས་པོ་འགའ་ཞིག་གི་ཆོས་དེ་རང་གི་རང་
བཞིན་གྱི་ངོ་བོ་འགལ་ཟླ་དེས་བཀག་ནས་གཞན་དུ་སྒྲོ་འདོགས་པ་སྟེ། དཔེར་ན། རི་བོང་ཅན་གྱི་
ཟེར་འཕྲེང་ནི། །ཤིན་བསིལ་བ་ཡིན་ཞེས། །ལིང་ཙམ་གྱིས་ནི་གནས་འདི་རུ །ཁོ་བོ་བསྲེགས་
པས་ག་ལ་བསིལ །ཞེས་པ་ལྟ་བུའོ། །ལྔ་པ་ཆོས་ཅན་འགོག་པ་ནི། དངོས་པོ་འགའ་ཞིག་གི་
གཟུགས་སོགས་མཚར་བར་སྟོན་པར་འདོད་པས་དེའི་ཆ་ཤས་ཙམ་གྱི་སྒོ་ནས་ངོ་བོ་མཐོང་བ
འགོག་པ་སྟེ།དཔེར་ན།བུང་བ་འདི་ཡི་ཁ་དོག་ནི།།སྔོ་འམ་སེར་ཞེས་ཇི་ལྟར་རྩོད། །སྙན་པའི་གླུ་ནི་
ཐོས་མོད་ཀྱི།།གཟུགས་ནི་མངོན་གསུམ་མ་གྱུར་། །ཞེས་པ་ལྟ་བུའོ། །
དྲུག་པ་རྒྱུ་འགོག་པ་ནི། གཞན་གྱི་གནོད་པ་འབྱུང་བའི་རྒྱུ་རང་གི་ཉེས་པ་ལྟ་བུ་འགོག་པ་
དཔེར་ན། འཇིགས་རུང་གཤིན་རྗེའི་ཕོ་ཉ་རྣམས །ཤིན་ཏུ་ཁྲོས་པས་རྣོ་བའི་མཚོན། །མདུན་དུ་
བདར་ཡང་འཇོམས་བྱེད་པའི། །རྒྱུ་ནི་བདག་ལ་ཅི་ཡང་མེད། །ཅེས་པ་ལྟ་བུའོ །བདུན་པ་འབྲས་བུ་
འགོག་པ་ནི། འབྲས་བུ་འགྲུབ་པའི་རྒྱུ་འགའ་ཞིག་ཚང་ཡང་འབྲས་བུ་དངོས་སུ་མི་སྐྱེད་པར་སྟོན་
109

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ
པ་སྟེ། དཔེར་ན།ཟུག་རྔུ་དྲག་པོས་མནར་བ་ལ། །འདྲེ་ལ་ཡས་ནི་མ་བྱིན་ཞིང༌། །ནད་ལ་སྨན་ནི་མ་
བཏང་ཡང༌། །བདག་ནི་ད་དུང་འཆི་བ་མེད། །ཞེས་པ་ལྟ་བུའོ། །བརྒྱད་པ་རྗེས་གནང་གིས་
འགོག་པ་ནི། བྱ་བ་འགའ་ཞིག་བརྩམས་པ་ན་ཞེ་ནས་བཟློག་པའི་ཐབས་ཙམ་ཡང་ངག་ཏུ་གཞན་
བརྗོད་པ་སྟེ། དཔེར་ན། གལ་ཏེ་སྨན་པ་མཁས་པ་ཁྱེད། །གཞན་དུ་འབྱོན་ན་དེ་ལྟར་མཛོད། །ཁྱེད་
འདྲ་ཕྱོགས་འདིར་མེད་པ་ན།།ཡུན་རིང་སྡུག་བསྔལ་འདི་མི་མྱོང་། །ཞེས་པ་ལྟ་བུའོ །དགུ་པ་དབང་
གིས་འགོག་པ་ནི། འགའ་ཞིག་བྱ་བ་ལེགས་པར་རྩོམ་པ་ལ་དབང་ཆེ་ཉིད་ཀྱིས་དགག་པ་སྟེ། དཔེར་ན།
གཞན་དུ་འཁོར་ནི་དཔག་མེད་འདུ། །ནོར་ཡང་རྣམ་པ་མང་པོ་རྙེད། །བདག་སྲོག་ལ་ཡང་ཐེ་ཚོམ་
མེད། །དེ་ལྟ་ན་ཡང་བཞུགས་པར་མཛོད། །ཅེས་པ་ལྟ་བུའོ། །བཅུ་པ་མ་གུས་པས་འགོག་པ་ནི བྱ་
བ་བཟློག་པའི་ཐབས་སུ་མ་གུས་པ་ལྟ་བུའི་སྒོ་ནས་ཏེ།དཔེར་ན།ནོར་ནི་རྡུལ་ཙམ་མེད་གྱུར
བདག་ནི་སྲོག་ལ་ལྷག་པར་གཅེས། །ཞེས་འདི་རང་ཚུལ་སྨོས་པ་སྟེ། །གཤེགས་བཞུགས་ཇི་ལྟར་
དགྱེས་དགྱེས་མཛོད།།ཅེས་པ་ལྟ་བུའོ། །
བཅུ་གཅིག་པ་ཤིས་བརྗོད་ཀྱི་འགོག་པ་ནི། གཞན་གྱིས་བརྩམས་པའི་བྱ་བ་འགོག་པའི་
ཆེད་དུ་བསམ་པ་ལྟར་ཤིས་པར་གྱུར་ཅིག་ཅེས་པའི་སྒོ་ནས་རང་གིས་སྲོག་འདོར་བའི་ཚུལ་གྱིས་
འགོག་པ་སྟེ། དཔེར་ན། ས་བདག་དབུ་ནི་སྦྱིན་པར་མཛོད། །འདི་ནས་ཕ་རོལ་དགེ་གྱུར་ཅིག །གང་
GUMNRE
དུ་ཁྱོད་ནི་གཤེགས་པ་དེར། །བདག་ཀྱང་ལྷན་ཅིག་སྐྱེ་བར་ཤོག །ཅེས་པ་ལྟ་བུའོ། །བཅུ་གཉིས་པ་
རྩུབ་མོས་འགོག་པ་ནི།བྱ་བ་བཟློག་པའི་ངག་རྩུབ་མོར་བརྗོད་པ་སྟེ།དཔེར་ན། བདེན་པར་སྟེར་ན་
སྦྱིན་པར་མཛོད། །བྱིན་པ་དེ་ཚེ་ཁོ་བོ་ཡང༌། །ངེས་པར་སྲོག་དང་བྲལ་གྱུར་བས །ད་ལྟ་ཉིད་དུ་
ཤི་བ་བླ། །ཞེས་པ་ལྟ་བུའོ། །བཅུ་གསུམ་པ་གྲོགས་ཀྱིས་འགོག་པ་ནི།གང་བརྩམས་པའི་བྱ་བ་དེའི་
གྲོགས་བྱེད་པ་ལྟར་བྱས་ནས་འགོག་པ་སྟེ། དཔེར་ན། གལ་ཏེ་སྦྱིན་པར་མངོན་ཕྱོགས་ན། །ཐོགས་
པ་མེད་པར་སྦྱིན་པར་མཛོད། །ཕྱི་ནས་འཁོར་འབངས་ཆོ་ངེའི་སྒྲས། །དེ་ལ་གེགས་བྱེད་ཐེ་ཚོམ་མེད། །
ཅེས་པ་ལྟ་བུའོ །བཅུ་བཞི་པ་འབད་པས་འགོག་པ་ནི། གཞན་གྱི་བློ་དང་མཐུན་པར་བརྗོད་འདོད་
ཀྱང་ངག་ནས་གཞན་བྱ་བ་འགོག་པའི་ཐབས་སྨྲས་པ་སྟེ། དཔེར་ན། གསོད་ཅེས་སྲིན་དགའ་བའི་
110

སྙན་ངག་མེ་ལོང་མའི་འགྲེལ་པ
ཚིག །བརྗོད་འདོད་སེམས་ལ་ཡོད་མོད་ཀྱང༌། །སྙིང་རྗེ་ཡིས་ནི་མ་གསོད་ཅེས། །ཤོར་བ་འདི་ལ་ཁྲོ་
མི་འཚལ།།ཞེས་པ་ལྟ་བུའོ །
བཅོ་ལྔ་པ་གཞན་དབང་གིས་འགོག་པ་ནི། གཞན་གྱི་བློ་དང་མཐུན་པར་རང་དབང་གི་
ཚིག་གཞན་དབང་གིས་འགོག་པ་སྟེ། དཔེར་ན། །ཁ་ཁྱོད་སྲིན་པོ་དགའ་བར་སྨྲོས། །ཁོ་བོ་སྙིང་རྗེའི
གཞན་དབང་གིས། །གཞན་དུ་དྲངས་པས་གསོད་ཅེས་པའི། །ཚིག་ནི་སྨྲ་བའི་ནུས་པ་མེད། །ཅེས་པ་
ལྟ་བུའོ །བཅུ་དྲུག་པ་ཐབས་ཀྱིས་འགོག་པ་ནི། བྱ་བ་འགའ་ཞིག་འགོག་པ་ལ་ཕུལ་དུ་བྱུང་བའི་
ཐབས་སྟོན་པ་སྟེ། དཔེར་ན། ཁྱོད་ཅག་སེམས་ཅན་གསོད་འདོད་ན། །དངས་སྐྲག་ཟུག་རྔུ་མི་འབྱུང་
ཞིང༌། །མཐོ་རིས་འགྲོ་བའི་ཐབས་ཟབ་མོ། །མི་བསླུ་ཡིད་ཆེས་བདག་ལ་སྩོལ། །ཞེས་པ་ལྟ་བུའོ །
བཅུ་བདུན་པ་ཁྲོ་བས་འགོག་པ་ནི། བྱ་བ་དེ་འགོག་པ་ལ་ཁྲོ་བའི་རྣམ་འགྱུར་སྟོན་པའི་ཚིག་སྟེ།
དཔེར་ན། མཛའ་བོའི་ཁ་ནས་དཀའ་ཐུབ་ལ། །བདག་འགྲོ་ཞེས་པའི་ཚིག་འདི་བྱུང༌། །ད་ནི་གནས་
འདིར་སྡོད་ན་ཡང་། །མཛའ་བ་བཏང་བས་དགོས་པ་ཅི། །ཞེས་པ་ལྟ་བུའོ །བཅོ་བརྒྱད་པ་མྱ་ངན་
གྱིས་འགོག་པ་ནི། བྱ་བ་འགའ་ཞིག་བརྩམ་པ་ལ་སེམས་ལྡན་དང་སེམས་མེད་གང་ཡང་རུང་བས་མྱ་
ངན་གྱི་རྣམ་འགྱུར་སྟོན་པའི་ཚུལ་ཏེ། དཔེར་ན། རླུང་གིས་མ་གཙུབས་རྡུལ་དག་གིས། །གཙེས་པ་
དག་ནི་མ་ཡིན་ཡང་། །བདག་གི་མིག་ནས་མཆི་མའི་རྒྱུན། །འབབ་པའི་རྒྱུ་འདི་གང་ཡིན་སོམས། །
ཞེས་པ་ལྟ་བུའོ། །གཞུང་དུ། མ་བསྣོས་བུ་མོས་རྣ་བ་ལ། །མ་བྱས་ཆང་ལ་མ་བཏབ་པར། །ཁྱོད་ཀྱི་
དགྲ་ཡི་རྫིང་ཉིད་དུ། །ཨུཏྤལ་སྔོན་པོ་ཟེགས་པར་གྱུར། །ཅེས་པ་ལ། དཔང་ལོའི་འགྲེལ་པར།
ཨུཏྤལའི་ཡུལ་ལ་མྱ་ངན་ཞེས་པ་སྐད་དོད་མི་འགྲིག་པས་སྙིང་རྗེ་དང་བཅས་པ་ལྟ་བུར་སྟེ ཨུཏྤལ་
སེམས་མེད་ལ་དངོས་སུ་སྙིང་རྗེ་བ་མེད་པས་ན་ལྟར་ཞེས་བྱའོ། །ཨུཏྤལ་དེ་ལ་འོས་པའི་ལས་སེམས་
པ་ལ་སོགས་པ་གསུམ་དགག་བྱ་ཡིན་པ་དེ་བཟློག་ཅིང་བཀག་ནས་མྱ་ངན་འོས་པ་སྙིང་རྗེའི་སྐབས་
འཆད་པའི་ཕྱིར་འདི་འདྲ་བ་འདི་ནི་སྙིང་རྗེས་འགོག་པ་ཞེས་བྱའོ །ཞེས་བཤད་པ་ལྟར་ན་མཁས་པ་
ཁ་ཅིག་གིས་ས་བདག་ཟླ་འོད་ཀྱི་དབུ་བྱིན་པའི་སྐབས་སུ། ལྷ་ལ་མ་ཕུལ་གཞོན་ནུ་ཡིས། །ཕྲེང་བ་
དག་ཀྱང་མ་བྱས་པར། །ཁྱོད་ཀྱི་སྲིད་ཀྱི་ལྡུམ་རྭ་། །ཆུ་སྐྱེས་ཕྲེང་བ་རྙིང་ལ་ལྟོས །ཞེས་པ་ཡང་
111

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
རྒྱན་ལ་འབྱོར་རོ །
བཅུ་དགུ་པ་འགྱོད་པས་འགོག་པ་ནི། དོན་ཆེན་པོ་འགའ་ཞིག་མ་གྲུབ་ལ་ཕྱིས་གྲུབ་པའི་
ནུས་པ་དང་བྲལ་བ་སྟོན་པ་སྟེ། དཔེར་ན། སྦྱིན་པ་འགའ་ཡང་མ་བཏང་ཞིང༌། །ཚུལ་ཁྲིམས་དག་
ཀྱང་མ་སྲུངས་ལ། །བཟོད་པ་ཆ་ཙམ་མ་བསྒོམས་པར། །འཆི་བའི་གནས་སྐབས་གློ་བུར་བྱུང༌། །
ཞེས་པ་ལྟ་བུའོ །ཉི་ཤུ་པ་ཐེ་ཚོམ་གྱིས་འགོག་པ་ནི།དངོས་པོ་འགའ་ཞིག་ཐེ་ཚོམ་གྱི་བློ་སྐྱེས་ནས་
སླར་ངེས་པ་རྙེད་པ་སྟེ། དཔེར་ན།ཅི་ག་ཆར་བཅས་ཆུ་འཛིན་ནམ། །ཁྱུ་མཆོག་འདམ་གྱིས་གོས་
སམ་ཅི། །ཁོང་ནས་ཟབ་མོ་འབྲུག་གི་སྒྲ། །འབྱུང་བས་འདི་ནི་ཁྱུ་མཆོག་མིན། །ཞེས་པ་ལྟ་བུའོ། །
ཉེར་གཅིག་པ་སྦྱར་བས་འགོག་པ་ནི། སྒྲ་གཅིག་གིས་གཙོ་བོ་དང་ཕལ་པའི་དངོས་པོ་གཉིས་བསྟན་
ནས།ཕལ་པ་དཔེ་གཙོ་བོ་འགོག་པ་སྟེ།དཔེར་ན།དཀར་ཞིང་སྣུམ་ལ་འོད་འཕྲོ་བའི། །གཉིས་སྐྱེས་
དགའ་སྐྱེད་རི་མོ་ཅན། །མཛའ་མོའི་སོ་འདིས་ཟླ་བ་ལ། །གུས་པ་རེ་ཞིག་ལྷོད་པར་གྱུར། །ཅེས་པ་ལྟ་
བུའོ །ཉེར་གཉིས་པ་དོན་གཞན་གྱིས་འགོག་པ་ནི། དངོས་པོ་འགའ་ཞིག་ངོ་མཚར་བར་སྟོན་པའི་
ངག་དེ་དང་འདྲ་བའི་དོན་གཞན་བཀོད་པས་འགོག་པར་བྱེད་པ་སྟེ། དཔེར་ན། བློ་གསལ་འདིས་ནི་
ལེགས་བཤད་ཀུན། །བསྡུས་ཀྱང་ཆོག་ཤེས་ཡོད་མ་ཡིན། །འོན་ཀྱང་རྒྱ་མཚོ་ཆེན་པོ་ནི། །ཆུ་ཡིས་
ངོམས་པ་ཅང་ཡོད་དམ །ཞེས་པ་ལྟ་བུའོ །ཉེར་གསུམ་པ་རྒྱུས་འགོག་པ་ནི། སྦྱིན་པ་ལ་སོགས་
པའི་རྒྱུ་འགའ་ཞིག་གིས་བསྔགས་པ་ལ་སོགས་འགའ་ཞིག་འགོག་པ་ལྟར་བྱེད་པ་སྟེ། དཔེར་ན
སློབ་དཔོན་སྔོན་མེད་ལེགས་བཤད་ཀྱིས། །དགའ་སྟོན་འགྱེད་ཅེས་མི་གུས་པར། །སློབ་མ་འདི་དག་
རང་རང་གི །སྐལ་བ་ཉིད་ཀྱིས་ཐོབ་པར་བསམ། །ཞེས་པ་ལྟ་བུའོ། །གཞན་ཡང༌། ཕྱོགས་འདི་ཉིད་
ཀྱི་རྣམ་པར་རྟོག །གཞན་འགའ་དག་ཀྱང་དཔག་པར་ནུས། །ཞེས་གཞན་ཡང་རྗེས་སུ་དཔག་པར་
བཤད་པས། མཛའ་བོའི་རྣ་རྒྱན་དུ། འཁོར་བའི་ནགས་ཀླུང་ཤིན་ཏུ་ཡངས་པོ་འདིར། །སྐྱེ་དགུ་
རྣམས་ཀྱིས་སྟུག་པོར་གྱུར་མོད་ཀྱང༌། །བདག་གིས་སྙིང་ལ་ངེས་པར་མཛའ་བའི་གྲོགས། །མཚུངས་
མེད་རྒྱས་པའི་སྙན་ངག་མིན་པ་ཅི། །ཞེས་པ་ལྟ་བུ་ངེས་པས་འགོག་པ་དང༌།གཞན་ཡང༌། ད་ལྟ་ངེས་
ཀྱང་མཛའ་བའི་གྲོགས། །ལེགས་བཤད་སྨྲ་པོ་འདི་ལས་མེད། །ཕྱིས་ནས་ཀྱང་ནི་འདི་འདྲ་བ། །བྱུང་
112

སྙན་ངག་མེ་ལོང་མའི་འགྲེལ་པ།
ནའང་གྲོགས་སུ་ཅིས་མི་འགྱུར །ཞེས་པ་ལྟ་བུ་མ་ངེས་པས་འགོག་པ་སྟེ་ཇི་སྙེད་ཅིག་མཚོན་པར
བྱའོ།།
བདུན་པ་དོན་གཞན་བཀོད་པའི་རྒྱན་བཤད་པ་ནི། གང་ཞིག་དངོས་འགའ་རྟགས་བཀོད
ནས། །དེ་ཡི་སྒྲུབ་བྱེད་ནུས་པ་ཅན། །དངོས་པོ་གཞན་དག་འགོད་པ་སྟེ། །དོན་གཞན་བཀོད་པར་
ཤེས་པར་བྱ། །ཞེས་འབྱུང་བས། བརྗོད་འདོད་ཀྱི་དངོས་པོ་འགའ་ཞིག་སྔོན་ལ་དམ་བཅའ་ལྟར་
བཀོད་ནས་དེའི་སྒྲུབ་བྱེད་དུ་འགྱུར་བའི་དངོས་པོའི་དོན་གཞན་ཞིག་སྤྱིར་ཁྱབ་ཏུ་སྟོན་པ་ལྟར་འགོད་
པ་སྟེ། མཚན་ཉིད་འདི་ནི་དོན་གཞན་བཀོད་པའི་དབྱེ་བ་ཇི་སྙེད་པ་ཀུན་ལ་སྦྱར་བར་བྱའོ། །འདི་ལ་
དབྱེ་ན་བརྒྱད་ཙམ་དུ་གསུངས་པ་ལས། སྡོམ་ནི། ཀུན་ཁྱབ་ཁྱད་པར་ལ་གནས་དང༌། །སྦྱར་བ་ཅན་
མི་འོས་འོས་དང་དེ་བཟོག་པ
དང་འགལ་བ་ཅན། །མི་འོས་འོས་དང་འོས་མི་འོས། །དེ་བཟློག་པ་དང་རྣམ་པ་བརྒྱད། །དེ་ལ་དང་
པོ་ཀུན་ཁྱབ་ཀྱི་དོན་གཞན་བཀོད་པ་ནི། སྒྲུབ་བྱེད་ཀྱི་དངོས་པོ་དེ་ཉིད་དངོས་པོ་ཀུན་ལ་ཁྱབ་པའི་
ཚུལ་གྱིས་བསྒྲུབ་བྱ་སྟོན་པ་། དཔེར་ན།ངེས་པར་མཛའ་བ་སྙིང་གི་གྲོགས །དེ་རིང་ལྔ་པའི་
གནས་སྐབས་གྱུར །འོན་ཀྱང་སྐྱེས་པའི་མཐའ་དེར་ནི། །འཆི་བ་ཁོ་ནར་བདག་གིས་མཐོང༌། །ཞེས་
པ་ལྟ་བུའོ །གཉིས་པ་ཁྱད་པར་ལ་གནས་པའི་དོན་གཞན་བཀོད་པ་ནི།སྒྲུབ་བྱེད་ཀྱི་དངོས་པོ་དེའི
ཁྱད་པར་གྱི་ཆོས་གཞན་དང་ཐུན་མོང་མིན་པའི་སྒོ་ནས་བསྒྲུབ་བྱ་སྟོན་པ་སྟེ། དཔེར་ན། ངག་གི་
མཆོག་སྦྱིན་སྙན་ངག་གིས། །བརྗོད་པའི་གཏམ་ཀུན་སྐལ་བཟང་བྱེད། །དཔྱིད་ཀྱི་དཔལ་མོ་དག་
གི་ནི། །ནོར་འཛིན་མཛེས་པར་མི་བྱེད་དམ། །ཞེས་པ་ལྟ་བུའོ། །གསུམ་པ་སྦྱར་བའི་དོན་གཞན་
བཀོད་པ་ནི།སྒྲུབ་བྱེད་ཀྱི་དངོས་པོ་དེའི་ཚིག་གཅིག་གིས་དོན་དུ་མ་ཞིག་སྟོན་པའི་སྒོ་ནས་བསྒྲུབ་
བྱའི་དོན་སྟོན་པ་སྟེ། དཔེར་ན། ཆོས་མིན་ཆོས་ལྟར་བཅོས་པ་འདིས། །ཐུབ་པའི་བསྟན་པ་ཉམས་
པར་བྱེད།།ལོགས་རིང་རྣམས་ཀྱི་ལུས་ཅན་ཀུན།།ཤིན་ཏུ་མ་རུངས་བྱེད་པ་ཡིན།།ཞེས་པ་ལྟ་བུའོ། །
བཞི་པ་འགལ་བའི་དོན་གཞན་བཀོད་པ་ནི།སྒྲུབ་བྱེད་ཀྱི་དངོས་པོའི་དོན་འགལ་བས་
བསྒྲུབ་བྱ་ཡང་དེ་ལྟར་སྟོན་པ་སྟེ། དཔེར་ན།ཁོ་བོ་སྙན་གྲགས་མི་ལྡན་ཡང༌། །ལེགས་བཤད་གཏམ་
གྱི་གཞན་དགའ་བྱེད། །རྒྱ་མཚོ་ངན་པའི་རོས་ཁྱབ་ཀྱང༌། །ཡིད་བཞིན་ནོར་བུ་འབྱུང་བའི་གནས། །
113

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཞེས་པ་ལྟ་བུའོ །ལྔ་པ་མི་འོས་པའི་དོན་གཞན་བཀོད་པ་ནི།སྒྲུབ་བྱེད་ཀྱི་དངོས་པོ་འགའ་ཞིག་གིས་
བྱ་བ་མི་འོས་པ་ལྟར་བཀོད་པས་བསྒྲུབ་བྱ་ཡང་དེ་ལྟར་སྟོན་པ་སྟེ། དཔེར་ན། དཀར་ཞིང་ཡིད་འོང་
མཚན་མོའི་མགོན། །རབ་བསིལ་འོད་ཀྱི་དྲ་བ་ཅན། །ཚ་གདུང་ཅན་དུ་ཉམས་མྱོང་བ། །སྐལ་ངན་
བུད་མེད་རྣམས་ལ་ལྟོས། །ཞེས་པ་ལྟ་བུའོ། །དྲུག་པ་འོས་པའི་དོན་གཞན་བཀོད་པ་ནི།སྒྲུབ་བྱེད་ཀྱི་
བྱ་བའི་ཆ་ཤས་འགའ་ཞིག་ཙམ་མ་རྟེན་ནས་བསྒྲུབ་བྱའི་བྱ་བ་འོས་པར་སྟོན་པ་སྟེ། དཔེར་།དྲི་
ཞིམ་མ་ལ་ཡ་རླུང་གིས། །ཁྱོད་དང་བྲལ་རྣམས་འཇོམས་པར་བྱེད། །འདི་བདེན་ལུས་མེད་མངའ་
ཡིས་ནི། །མཐའ་དག་འཇོམས་པ་མ་ཡིན་ནམ། །ཞེས་པ་ལྟ་བུའོ། །བདུན་པ་འོས་ཤིང་མི་འོས་པའི་
དོན་གཞན་བཀོད་པ་ནི།སྒྲུབ་བྱེད་ཀྱི་དངོས་པོ་གཉིས་ལས་གཅིག་གིས་འོས་པའི་བྱ་བ་དང་གཞན་
གྱི་མི་འོས་པའི་བྱ་བ་བྱེད་པ་ལྟ་བུ་སྟེ། དཔེར་ན། ཤིང་གི་མདའ་ཡིས་འབིགས་བྱེད་མོད། །མེ་ཏོག་
མདའ་ཡིས་ཅི་ལ་འབིགས། །རྣོ་ཞིང་ཤུགས་དང་ལྡན་པའི་ལས། །འཇམ་པ་འདི་ཡིས་འོས་སམ་ཅི། །
ཞེས་པ་ལྟ་བུའོ །བརྒྱད་པ་དཔེ་ལས་བཟློག་པ་མི་འོས་ཤིང་འོས་པའི་དོན་གཞན་བཀོད་པ་ནི།སྒྲུབ་
བྱེད་ཀྱི་དངོས་པོ་གཉིས་ལས་སྔ་མས་མི་འོས་པ་དང་ཕྱི་མས་འོས་པའི་བྱ་བ་སྟོན་པ་སྟེ།དཔེར་ན།དྲི་
མ་དང་ལྡན་ཟླ་བ་ཡིས། །མཚན་མོའི་མུན་པ་སེལ་བ་ན། །དྲི་མེད་ནམ་མཁའི་ནོར་བུ་ཡིས། །སྨག་
རུམ་འཇོམས་པ་མི་འོས་སམ། །ཞེས་པ་ལྟ་བུའོ། །
བརྒྱད་པ་བཟློག་པ་ཅན་གྱི་རྒྱན་ནི། སྒྲ་ཡིས་ཟིན་པའི་རྟོགས་པ་ཡིས། །དངོས་པོ་གཉིས་
ནི་མཚུངས་གྱུར་པ། །དེ་ཡི་དབྱེ་བ་བརྗོད་པ་གང༌། །དེ་ནི་ལྡོག་པ་ཅན་ཞེས་བརྗོད། །ཅེས་འབྱུང་
བས། སྒྲས་དངོས་སུ་ཟིན་པའི་ཤུགས་ལས་སྒྲས་ཟིན་པ་ལྟར་རྟོགས་པའི་དངོས་པོ་གཉིས་འདྲ་བའི་
མཚུངས་པར་གྱུར་པ་ལས་དེ་གཉིས་ཀྱི་ཁྱད་པར་འགའ་ཞིག་སོ་སོར་བརྗོད་པ་དེ་དག་གོ། །འདི་ལ་
འབྱེད་བྱེད་ཀྱི་རྒྱན་ཞེས་ཀྱང་བྱ་སྟེ། མཚན་ཉིད་འདི་འདྲ་བ་ནི་ལྡོག་པ་ཅན་གྱི་རིགས་ཇི་སྙེད་པ་ཀུན་
ལ་སྦྱར་བར་བྱའོ། །དེ་ལ་དབྱེ་ན་བཅུར་གསུངས་པ་ལས། སྡོམ་ནི། གཅིག་གིས་བཟློག་དང་གཉིས་
ཀྱིས་ལྡོག །སྦྱར་དང་འགོག་དང་གཏན་ཚིགས་ཅན། །མཚུངས་པ་འདི་དྲུག་སྒྲས་ཟིན་ཡིན། །ཤུགས་
ལས་མཚུངས་པ་རྟོགས་བྱེད་པ། །དོན་གྱིས་རྟོགས་དང་སྤྱི་དང་ནི། །ཁྱད་པར་བཟློག་པ་རྣམ་
114

སྙན་ངག་མེ་ལོང་མའི་འགྲེལ་པ།
གསུམ་སྟེ། །རིགས་མཐུན་ལྡོག་པ་དང་བཅས་བཅུ། །དེ་ལ་དངོས་པོ་གཅིག་གི་ལྡོག་པ་ཅན་ནི།དཔེ་
དོན་གཉིས་མཚུངས་པའི་སྒྲ་དངོས་སུ་སྨོས་ནས་དེ་དག་གང་ཡང་རུང་བའི་ཁྱད་ཆོས་གཅིག་གིས་ཐ་
དད་དུ་འབྱེད་པ་སྟེ། དཔེར་ན། སྒྲ་ཡིས་བློ་གསལ་ཀུན་འདུ་ཞིང༌། །མི་བཟད་གདུང་བ་ཆེར་
བཟོད་པ། །མཁས་པ་དག་དང་གནྜི་མཚུངས། །སེམས་ཀྱི་འདི་གཉིས་ཐ་དད་དོ།།ཞེས་པ་ལྟ་བུའོ། །
གཉིས་པ་གཉིས་ཀྱི་ལྡོག་པ་ཅན་ནི། དཔེ་དོན་གཉིས་ཀྱི་མཚུངས་པ་དངོས་སུ་སྨོས་ནས་ཐ་དད་དུ་
འབྱེད་པའི་ཁྱད་པར་ཕན་ཚུན་གཉིས་ཀ་བཀོད་པ་སྟེ།།དཔེར་ན།ལེགས་བཤད་དང་ནི་བུང་བའི་གླུ། །
སྙན་པའི་སྐལ་བཟང་ལྡན་པར་མཚུངས། །འདི་ཡིས་བློ་གྲོས་སྐྱེད་བྱེད་དེ། །ཕྱི་མ་དོན་དང་བྲལ་བ་
ཡིན །ཞེས་པ་ལྟ་བུའོ། །གསུམ་པ་སྦྱར་བ་ཅན་གྱི་ལྡོག་པ་ཅན་ནི། དཔེ་དོན་གཉིས་སྒྲ་སྦྱར་བའི་
ཚུལ་གྱིས་དོན་དུ་མ་སྟོན་ཞིང་ཐ་དད་དུ་འབྱེད་པའི་ཚིག་གཉིས་སུ་བཀོད་པ་སྟེ། དཔེར་ན། སྐབས་
སུ་གཞན་གྱིས་འཚེ་བྱེད་པའི། །མིག་མི་འཛུམ་པ་འདི་དག་རྣམས། །སྐབས་གསུམ་གྲོང་དང་ཆུ་ཡི་ནི། །
གནས་གཉིས་དག་གིས་ཐ་དད་། །ཞེས་པ་ལྟ་བུའོ། །བཞི་པ་འགོག་པའི་ལྡོག་པ་ཅན་ནི། དཔེ་དོན་
གཉིས་མཚུངས་པ་དངོས་སུ་བསྟན་ནས་ཐ་དད་དུ་འབྱེད་པའི་ཚིག་དོན་གྱི་ཁྱད་པར་དཔེ་ཅིག་ཤོས་
འགོག་པ་སྟེ། དཔེར་ན། བརྟན་ཞིང་གྲིབ་མ་སྣུམ་པ་དང༌། །འདོད་དགུ་འབྱུང་བར་མཚུངས་མོད་
ཀྱང༌།།སེམས་མེད་བེམ་པོར་གྱུར་པར་ཡིས།།མཚུངས་པ་ཉིད་ཀྱང་མ་ཡིན་ནོ། །ཞེས་པ་ལྟ་བུའོ །ཀྱང༌།།སེམས་མེད་བེམ་པོར་གྱུ ཆུངས་པ་ཉད་ཀྱ
ཧཱུྃན་གི་ལོག་པ་ནི
ལྔ་པ་གཏན་ཚིགས་ཅན་གྱི་ལྡོག་པ་ནི། དཔེ་དོན་མཚུངས་པར་དངོས་སུ་བསྟན་ནས་ཐ་
དད་དུ་འབྱེད་པའི་ཚིག་དོན་གྱི་ཁྱད་པར་ལ་ཕྱིར་ཞེས་པ་ལྟ་བུ་རྟགས་སམ་གཏན་ཚིགས་བརྗོད་པ་སྟེ།
དཔེར་ན།བརླིང་ཞིང་བསླབ་པ་དང་ལྡན་ལ།།ཁུར་ནི་ཆེན་པོ་བཟོད་མོད་ཀྱང༌། །དུད་འགྲོ་ཡིན་ཕྱིར་
ལག་ལྡན་ནི། །དགེ་སློང་ཉིད་ལས་ནམ་ཡང་དམན། །ཞེས་པ་ལྟ་བུའོ། །དྲུག་པ་མཚུངས་པའི་ལྡོག་
པ་ཅན་ནི། དཔེ་དོན་གཉིས་མཚུངས་པའི་ཆོས་དངོས་སུ་བསྟན་ནས་ཐ་དད་དུ་འབྱེད་པའི་ཁྱད་པར་
གྱི་ཆོས་ཀྱང་མཚུངས་པར་དངོས་སུ་སྟོན་པ་སྟེ། དཔེར་ན། ཁྱོད་ཀྱི་བཞིན་དང་པདྨ་གཉིས། །དཀར་
ཞིང་བཟང་ལྡན་པ་སྟེ། །ཁྱོད་གདོང་ལ་ནི་མིག་གཡོ་ཞིང༌། །པདྨར་བུང་བ་འཕུར་ལྡིང་བྱེད། །ཅེས་
པ་ལྟ་བུའོ། །དེ་དྲུག་ནི་མཚུངས་ཆོས་དངོས་སུ་སྒྲས་ཟིན་པར་བརྗོད་པ་ཡིན་ལ། གཞན་རྣམས་ནི་
115

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
མཚུངས་ཆོས་དངོས་སུ་མི་བརྗོད་པར་ཤུགས་ལ་རྟོགས་པར་བྱེད་པ་ཞིག་གོ། །བདུན་པ་དོན་གྱི་
རྟོགས་པའི་ལྡོག་པ་ཅན་ནི། དཔེ་དོན་གྱི་མཚུངས་ཆོས་དངོས་སུ་མི་བརྗོད་པར་ཤུགས་ལས་དོན་གྱི་
ངོ་བོ་དང་དཔེ་མཚུངས་པར་རྟོགས་པ་སྟེ། དཔེར་ན། དབང་པོའི་གཞུ་ནི་མཁའ་ཡི་རྒྱན། །འོད་མའི་
གཞུ་ནི་སྐྱེས་པའི་རྒྱན། །མཁའ་ནི་ཆར་པའི་མདའ་དང་ལྡན། །མི་འདི་སྨྱུག་མའི་མདའ་ཅན་ནོ། །
ཞེས་པ་ལྟ་བུའོ །བརྒྱད་པ་སྤྱིའི་ལྡོག་པ་ཅན་ནི། དཔེ་དོན་གཉིས་ཀྱི་མཚུངས་པ་དང་ཁྱད་འཕགས་
ཀྱི་ཆོས་ལ་སོགས་པ་དང་དངོས་སུ་མི་སྟོན་པར་ཤུགས་ལས་སྤྱི་ཙམ་ཞིག་རྟོགས་པར་བྱེད་པ་སྟེ
དཔེར་ན། ཁྱོད་ཀྱི་གདོང་དང་ཟླ་བ་། །འདི་དག་གི་ནི་ཁྱད་པར་ཡང་། །གདོང་ནི་ཁྱོད་ལ་བརྟེན་པ་
དང༌། །ཟླ་བ་མཁའ་ལ་གནས་པའོ །ཞེས་པ་ལྟ་བུའོ། །དགུ་པ་ཁྱད་པར་གྱི་ལྡོག་པ་ཅན་ནི། དཔེ་
དོན་གཉིས་མཚུངས་པའི་སྒྲ་དངོས་སུ་མི་བརྗོད་པར་དེ་དག་གི་ཁྱད་པར་གྱི་ཆོས་འགའ་ཞིག
དད་དུ་བྱས་པས་མཚུངས་པཤུགས་ལ་རྟོགས་པ་སྟེ། དཔེར་ན། རི་དྭགས་མིག་ལ་སྨིན་འཁྱོག་དང༌།
ཆགས་པས་དམར་བའི་རྣམ་འགྱུར་མེད། །མཛེས་མ་ཁྱོད་ཀྱི་མིག་གཉིས་སོ། །ཁྱད་ཆོས་དེ་དང་ཡང་
དག་ལྡན། །ཞེས་པ་ལྟ་བུའོ། །བཅུ་པ་རིགས་མཐུན་གྱི་ལྡོག་པ་ཅན་ནི།དཔེ་དོན་གཉིས་བྱ་བའི་ཡོན་
ཏན་ལ་སོགས་པས་ཐ་དད་དུ་བསྟན་ནས་རིགས་འདྲའི་ཁྱད་པར་འགའ་ཞིག་གིས་མཚུངས་པར་སྟོན
པ་སྟེ། དཔེར་ན། རིན་ཆེན་འོད་ཀྱིས་མི་བཟློག་ཅིང༌། །ཉི་མའི་ཟེར་གྱི་མི་སེལ་བ། །ཀུན་རྨོངས་
ལས་བྱུང་མི་ཤེས་པའི །མུན་པས་མཐོང་བ་འགོག་པར་བྱེད། །ཅེས་པ་ལྟ་བུའོ །སྦྱོར་ཚུལ་འདི་ནི་
སྔོན་མེད་ཀྱི་ལྡོག་པ་ཅན་ཞེས་བྱ་བར་ཡང་རིགས་སོ།།
དགུ་པ་སྲིད་པ་ཅན་གྱི་རྒྱན་ནི། རབ་ཏུ་གྲགས་པའི་རྒྱུ་བཟློག་ནས། །གང་ཞིག་གཞན་
ཅུང་ཟད་དམ། །གང་དུ་རང་གི་ངོ་བོ་ཉིད། །སྟོན་པ་དེ་ནི་སྲིད་པ་ཅན། །ཞེས་འབྱུང་བས། ཚིག་གི་
སྦྱོར་བས་བསྟན་པར་བྱ་བའི་འབྲས་བུ་དེའི་རྒྱུ་འཇིག་རྟེན་ན་ཡོངས་སུ་གྲགས་པ་དག་བཀག་ནས།
དེ་ལས་གཞན་པའི་རྗེས་སུ་མཐུན་པ་ཅུང་ཟད་ཙམ་སྟོན་པ་རྟོགས་པར་བྱེད་པ་དང༌། རབ་ཏུ་
སུམཐུན
གྲགས་པ་དང་མ་གྲགས་པའི་རྒྱུ་གང་ལའང་མི་ལྟོས་པར་རང་གི་ངོ་བོ་གྲུབ་པར་སྟོན་པ་སྟེ་གཉིས་པོ་
འདི་ལ་རིམ་པ་ལྟར།རྒྱུ་གཞན་སྟོན་པའི་སྲིད་པ་ཅན་དང་། རང་གི་ངོ་བོ་ཙམ་སྟོན་པའི་སྲིད་པ་ཅན་
116

སྙན་ངག་མེ་ལོང་མའི་འགྲེལ་པ།
ཞེས་བྱའོ། །དཔེར་བརྗོད་ཀྱང་རིམ་པ་བཞིན་དུ། མ་བཏང་ཉུལ་བ་ལྷོ་ཡི་རླུང༌། །མ་བླངས་སྙན་པ་
བུང་བའི་གླུ། །མ་བྱུགས་སྔོ་བའི་ནི་ཙུ་ལ། །འདི་གསུམ་དཔྱིད་ཀྱི་ཉ་ཡིན། །ཞེས་པ་དང༌།ཕྱི་མ་ནི་
དཔག་བསམ་འཁྲི་ཤིང་དུ།བདུད་རྩིའི་ཆུ་གཏེར་མ་བསྲུབས་ཤིང༌།།ནོར་རྒྱས་ཐང་ཡང་མ་བཅད་ལ། །
རི་བོ་སྒྲིལ་བ་མེད་པར་ནི། །གླང་པོའི་མཆོག་འདི་སུ་ཡིས་བསྐྲུན།།ཞེས་པ་ལྟ་བུའོ། །
བཅུ་པ་བསྡུས་པ་བརྗོད་པའི་རྒྱན་ནི། དངོས་པོ་འགའ་ལ་བསམས་བྱས་ནས། །དེ་དང་
མཚུངས་པའི་དངོས་པོ་གཞན། །བསྡུས་པའི་ཚུལ་གྱིས་བརྗོད་བྱེད་པ། །དེ་ནི་བསྡུས་པ་བརྗོད་པར་
འདོད།།ཅེས་འབྱུང་བས།བརྗོད་པར་འདོད་པའི་དངོས་པོ་འགའ་ཞིག་ཡིད་ལ་བསམ་ནས།དེ་དང་
མཚུངས་པའི་དངོས་པོ་གཞན་ཞིག་བསྡུས་པའི་ཚུལ་གྱིས་བརྗོད་པས་དོན་རྟོགས་ནུས་པ་སྟེ། འདི་ལ་
སྒྲ་ཙམ་གྱི་རྒྱན་ཞེས་ཀྱང་ཟེར་རོ། །མཚན་ཉིད་འདི་ནི་བསྡུས་བརྗོད་པའི་རིགས་ཀུན་ལ་སྦྱར་བར་བྱ་
ཞིང༌། འདི་ལ་དབྱེ་ན་སྡོམ་ནི།སྤྱི་དང་ཐུན་མོང་ཐུན་མོང་མིན།།སྔོན་མེད་དང་ནི་བསྡུས་བརྗོད་བཞི །
དེ་ལ་དང་པོ་སྤྱིའི་བསྡུས་པ་བརྗོད་པ་ནི། བསམ་བྱའི་དོན་དང་ཉེ་བར་མཚུངས་པའི་དངོས་པོ་གཞན་
ཞིག་བརྗོད་པ་སྟེ། དཔེར་ན།བཅོམ་ལྡན་འདས་ཀྱིས་རྡོ་རྗེ་ལྟ་བུའི་ཏིང་འཛིན་ལ་དགོངས་ནས།
བྲག་ཆེན་པོ་མ་གྲུམ་པ་སེར་ག་མེད་པ་ཁོང་སྟོང་མ་ཡིན་པ་གཅིག་ཏུ་འདུས་པ་ཤིན་ཏུ་མཁྲེགས་པ་དེ་
ནི་ཞེས་མདོ་ལས་གསུངས་པ་དང་། དཔག་བསམ་འཁྲི་ཤིང་དུ། ནགས་སུ་གླང་ཆེན་མྱོས་པ་དག །
དྲག་པོའི་སྒྲ་ནི་མ་སྒྲོག་ཅིག །འདི་ན་སེང་གེ་སྤྲིན་གྱི་སྒྲ། །བཟོད་པ་མིན་པ་རྣམ་པར་གནས། །ཞེས་
དང༌། མེ་ཏོག་དུས་སུ་རབ་ཞུགས་ཤིང་། །ལང་ཚོ་ཅན་གྱི་བརྟན་འཕྲོག་ཚེ། །སྙེ་མ་དང་འགྲོགས་བུང་
བ་ནི། །ཡང་དག་རྒྱུ་བ་སུ་ཡིས་བཟློག །ཅེས་པ་དང༌།རྗེ་བཙུན་དབྱངས་ཅན་བཟང་པོས། བདུད་
རྩིའི་ཆུ་གཏེར་འཕྱུར་བའི་འགྲམ་ངོགས་། །ལྷ་མིན་སྟོབས་ལྡན་མགོ་བོ་བྲལ་བ་ལ། །འཚོ་བྱེད་
གཞན་ནས་འགུག་འདི་འཆི་མེད་ཀྱི། །ཆོ་གའི་ཚུལ་ལ་སྦྱངས་པ་ཆུ་བར་ཟད། །ཅེས་དང་། ཐམས་
ཅད་མཁྱེན་པ་ཆོས་གྲགས་རྒྱ་མཚོས།རྒྱུ་སྐར་བྱེ་བའི་དབུས་གནས་པས། །རང་འོད་འབད་ནས་སྤྲོ་
མོད་ཀྱང༌། །པད་དཀར་འདབ་བརྒྱའི་གེ་སར་ནི། །ཉིན་བྱེད་མིན་པ་སུ་ཡིས་ཕྱེད། །ཞེས་པ་ལྟ་བུ་ལ་
སོགས་ཏེ་མང་དུ་འབྱུང་ངོ༌། །གཉིས་པ་ཐུན་མོང་གི་བསྡུས་པ་བརྗོད་པ་ནི།བརྗོད་འདོད་ཀྱི་དོན་དང་
117

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བརྗོད་བྱེད་ཀྱི་དངོས་པོ་ཐ་དད་ཡིན་པ་ལ་ཁྱད་པར་གྱི་ཆོས་གཉིས་ཀ་ཐུན་མོང་དུ་བཀོད་པ་སྟེ།
དཔེར་ན།ཤིན་ཏུ་ཟབ་ཅིང་བརྟན་པ་དང༌། །རྒྱ་ཆེ་མཚམས་ལས་མི་འདའ་ཞིང༌། །འདོད་དགུ་འབྱུང་
བའི་ཆུ་གཏེར་འདི། །བདག་གི་བསོད་ནམས་ཉིད་ཀྱི་ཐོབ།།ཅེས་པ་ལྟ་བུའོ།།
གསུམ་པ་ཐུན་མོང་མ་ཡིན་པའི་བསྡུས་པ་བརྗོད་པ་ནི། བརྗོད་བྱེད་ཀྱི་དངོས་པོ་དང་
བརྗོད་འདོད་ཀྱི་དོན་གཉིས་ཀྱི་ཁྱད་ཆོས་གཅིག་ཙམ་ཐུན་མོང་དུ་བཀོད་ཀྱང་ཕལ་ཆེར་དོན་དང་ཐུན་
མོང་མ་ཡིན་པ་དཔེ་ཁོ་ནའི་ཆོས་བཀོད་པ་སྟེ། དཔེར་ན། ཡལ་འདབ་ཤིན་ཏུ་རྒྱ་ཆེ་ཞིང༌། །མེ་ཏོག་
དང་ནི་འབྲས་བུས་བརྒྱན། །དགེ་བའི་རྩ་བ་རབ་བརྟན་པའི། །ཛཱ་ཏིའི་སྡོང་པོ་འདི་རྨད་བྱུང༌། །ཞེས་
པ་ལྟ་བུའོ །བཞི་པ་སྔོན་མེད་ཀྱི་བསྡུས་པ་བརྗོད་པ་ནི། བསམ་བྱའི་དོན་དང་མཚུངས་པའི་དངོས་
པོ་དེ་དག་གི་བྱ་བ་ལ་སོགས་པ་སྔོན་མེད་པའི་ཁྱད་པར་བ་སྟོན་པའི་སྒོ་ནས་བསྡུས་པ་སྟེ། དཔེར་ན།
ག་བུར་འཛག་པ་དང་བྲལ་ཞིང༌། །ལྟོ་འགྲོས་འཁྱུད་པ་མ་ཡིན་ལ། །ངང་གིས་བསིལ་ཞིང་རྒྱུ་བ་ཡི། །
ཧ་རི་ཙན་དན་ཡིད་དུ་འོང་། །ཞེས་པ་ལྟ་བུའོ། །
བཅུ་གཅིག་པ་ཕུལ་བྱུང་གི་རྒྱན་ནི། ཁྱད་པར་གྱི་ནི་བརྗོད་འདོད་གང༌། །འཇིག་རྟེན་
མཚམས་ལས་བརྒལ་གྱུར་པ། །ཕུལ་དུ་བྱུང་བར་བརྗོད་པ་འདི། །རྒྱན་གྱི་དམ་པ་ཡིན་ཏེ་དཔེར། །
ཞེས་འབྱུང་བས དངོས་པོ་ཁྱད་པར་མཆོག་ཏུ་གྱུར་པ་བརྗོད་པར་འདོད་པ་འཇིག་རྟེན་ན་ཇི་ལྟར་་་་མ་
ཡིག་ལས་མི་གསལ འདི་ནི་ཕུལ་བྱུང་གི་རིགས་ཀུན་ལ་སྦྱར་བར་བྱ་ཞིང་། འདི་ལ་དབྱེ་ན་སྡོམ་ནི། ཁྱད་
འཕགས་བརྗོད་དང་ཐེ་ཚོམ་དང༌། །དཔེ་དང་གྲགས་པའི་ཕུལ་བྱུང་བཞི། །དེ་ལ་དང་པོ་ཁྱད་
འཕགས་བརྗོད་པའི་ཕུལ་བྱུང་ནི། འཇིག་རྟེན་གྱི་མཚམས་ལས་བརྒལ་བའི་དངོས་པོ་འགའ་ཞིག་
གིས་ཀྱང་མཚོན་པར་མི་ནུས་པའི་དོན་ཁྱད་འཕགས་སྟོན་པ་སྟེ། དཔེར་ན། ག་བུར་གྱིས་ནི་ཡོངས་
བསྒོས་ཤིང༌། །ཀ་ཤི་ཀ་ཡི་འདབ་གཤོག་ཅན། །ཤིན་ཏུ་དཀར་བའི་མཁའ་འགྲོ་མས། །སྨིན་ལེགས་
གདོང་ལ་མཚོན་མ་ཡིན །ཞེས་པ་ལྟ་བུའོ །གཉིས་པ་ཐེ་ཚོམ་ཕུལ་བྱུང་ནི། ཤིན་ཏུ་འུད་ཆེ་བར་
བརྗོད་པས་དངོས་པོ་འགའ་ལ་ཐེ་ཚོམ་འཇིག་རྟེན་གྱི་མཚམས་ལས་བརྒལ་བར་སྐྱེད་པ་། དཔེར་ན།
མེ་ལོང་ཉིད་དུ། དགའ་མ་ཁྱོད་ཀྱི་ནུ་མ་དང༌། །དཔྱི་ཡི་བར་ན་རྐེད་པ་ནི། །ཡོད་དམ་མེད་ཅེས་
118

སྙན་ངག་མེ་ལོང་མའི་འགྲེལ་པ།
བདག་ཅག་གི །ཐེ་ཚོམ་ད་དུང་བཟློག་མ་གྱུར། །ཅེས་པ་ལྟ་བུའོ། །གསུམ་པ་ངེས་པའི་ཕུལ་བྱུང་ནི།
དངོས་པོ་རང་རང་གི་གནས་ཚུལ་ལས་འགོངས་ནས་ཐེ་ཚོམ་ཕུལ་དུ་བྱུང་བར་སྐྱེད་པ་དེ་སླར་ངེས་
པའི་ཚུལ་གྱིས་ཕུལ་བྱུང་སྟོན་པ་། དཔེར་ན། སྨིན་ལེགས་སྲ་ཞིང་ཟླུམ་པ་ཡི། །ནུ་མའི་ཁུར་ནི་
བཟོད་པ་དག །གཞན་དུ་འགའ་ཡང་མི་འབྱུང་བས། །ཅི་ནས་རྐེད་པ་ཡོད་པར་ངེས། །ཞེས་པ་ལྟ་
བུའོ། །བཞི་པ་གྲགས་པའི་ཕུལ་བྱུང་ནི།བརྗོད་འདོད་ཀྱི་དངོས་པོ་དེའི་གྲགས་པ་ཉིད་ཧ་ཅང་ཕུལ་
དུ་བྱུང་བར་སྟོན་པའི་ངག་སྟེ། དཔེར་ན། དཔག་བསམ་འཁྲི་ཤིང་དུ། མཁས་པ་རྣམས་ལ་རིན་
ཆེན་ནི། །དོན་དུ་མ་གཉེར་རྩོལ་མཛད་པ། །ཁྱོད་ཀྱིས་རྒྱ་མཚོའི་གྲགས་པ་ནི། །རབ་རྒྱས་དེ་དག་རྒྱ་
ཡིས་བཏབ། །ཅེས་པ་ལྟ་བུའོ །གཞུང་འགྲེལ་གྱི་དོན་འདི་ལྟར་ཡིན་ཡང༌། འགའ་ཞིག་གིས་
བསྔགས་པའི་ཕུལ་བྱུང་ཞེས་གཞན་དུ་འཆད་པར་སྣང་། །འདིར་གཞུང་དངོས་སུ་ཕུལ་བྱུང་གཞན་
ཡོད་པར་ཁ་མ་འཕངས་ཀྱང་། སློབ་དཔོན་རཏྣ་ཤྲཱིས། ཐེ་ཚོམ་ཕུལ་བྱུང་ལ་སོགས་ཀྱང་། །ཞེས་པ་
ཙམ་ལ་བརྟེན་ནས་བཟློག་པའི་ཕུལ་བྱུང་དང༌། དཔེའི་རྗེས་སུ་སོང་བའི་ཕུལ་བྱུང་དང༌། གཟུགས་
ཅན་དང་ལྡན་པའི་ཕུལ་བྱུང་དང་། རབ་རྟོག་དང་ལྡན་པའི་ཕུལ་བྱུང་རྣམས་དཔེར་བརྗོད་ཅིང༌། དེ་
བཞིན་དུ་གཞན་ཡང་རྟོགས་པར་བྱའོ་ཞེས་གསུངས་པ་ལྟར། ནགས་ཤོད་པ་ཆོས་དབང་གྲགས་པ་
ཞེས་པའི་སྙན་ངག་མཁན་ཆེན་པོ་་་མ་ཡིག་ལས་མི་གསལ ཀྱིས་གོམ་སྟབས་གཅིག་གིས་ནི། །བགྲོད་ཚེ་
ཐུབ་བསྟན་སྟོབས་ལྡན་ས་འོག་ཏུ། །ཞུགས་པར་དོགས་ནས་རྒྱལ་རྣམས་སྐྲག་པ་འཛིན། །ཞེས་པ་ལྟ་
བུ་རབ་རྟོག་གམ་གཟུགས་ཅན་གྱི་ཕུལ་བྱུང་དང་། བ་སྤུ་རྣོ་ལྡན་ཚོད་མའི་དཀའ་ཐུབ་ཀྱིས། །འདི་ཡི་
མཛུབ་རྩེ་པདྨའི་སྐུད་པ་ཡིས །མཐར་བྱེད་དཔུང་པ་གཏུམ་པོའང་སྐྱོངས་གྱུར་ཏེ། །དམ་ཆོས་སྒྲུབ་
རྣམས་སྐྱོང་བའི་རྫུ་ལ་བརྟེན། །ཞེས་པ་ལྟ་བུ་རབ་རྟོག་གི་ཕུལ་བྱུང་དང་། འཕོངས་རྐྱེན་དགའ་བྱེད་
མདའ་ཡིས་འབོད་གྲོགས་ཀྱི། །རི་དྭགས་མཆོག་དེ་བཟུང་བར་མ་ནུས་ཀྱང་། །ཁྱོད་ཀྱི་སྙིང་སྟོབས་
མཚོན་ཆས་ཉོན་མོངས་ཀྱི། །དགྲ་དེ་སྐད་ཅིག་གཅིག་ལ་ཐལ་བར་བརླག །ཞེས་པ་ལྟ་བུ་དཔེའི་ཕུལ་
བྱུང་ཡིན་ནམ་སྙམ་སྟེ་གཞན་ཡང་ཤེས་པར་བྱའོ། །གཞན་ཡང་མཁས་པ་དཔང་ལོ་ཙཱ་བས།ཕུལ་བྱུང་
འདི་ནི་རྒྱན་གཞན་རྣམས་ཀྱི་ཡང་རྒྱན་ཡིན་པར་བཤད་པས། རང་བཞིན་བརྗོད་པ་ལ་སོགས་པའི་
119

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
རྒྱན་ཀུན་དང་སྦྱར་བར་བྱ་བ་ཡང་ཤིན་ཏུ་རིགས་པས་དབྱེ་བ་བསམ་ལས་འདས་ཤིང་རྒྱན་རྣམས་ཀྱི
ནང་ནས་མཆོག་དམ་པ་ཡང་ཡིན་། །དཔེ་ནི། རྒྱན་ནི་གཞན་པ་རྣམས་ཀྱི་ཡང༌། །ངག་གི་དབང་
པོས་མཆོད་གྱུར་པ། །ཕུལ་བྱུང་ཞེས་ནི་བརྗོད་པ་འདི། །གཅིག་པུ་ཉིད་ནི་དཔུང་གཉེན་བརྗོད། །
ཅེས་པ་བསྔགས་པ་ཡིན་། །
བཅུ་གཉིས་པ་རབ་རྟོག་གི་རྒྱན་ནི། སེམས་ལྡན་དག་གི་ཅིག་ཤོས་ཀྱི། །རྣམ་པ་གཞན་དུ་
གནས་པའི་ཚུལ། །གང་དུ་རྣམ་གཞན་རབ་རྟོག་པ། །དེ་ནི་རབ་རྟོག་ཏུ་རིག་དཔེར། །ཞེས་འབྱུང་
བས།ཚིག་སྦྱོར་གང་དུ་སེམས་དང་ལྡན་པ་དང་མི་ལྡན་པའི་དངོས་པོ་རྣམས་ཀྱི་རང་གི་ངོ་བོ་ཇི་ལྟར་
གནས་པའི་ཚུལ་ལས་རྣམ་པ་གཞན་དུ་རྟོག་ཅིང་སྒྲོ་བཏགས་པ་གསལ་བྱེད་ཀྱི་སྒྲ་དང་བཅས་པ་དེ་
ཡིན་ནོ། །མཚན་ཉིད་འདི་ཡང་རབ་རྟོག་གི་དབྱེ་བ་ཇི་ལྟར་འབྱུང་བ་ཀུན་ལའང་སྦྱར་བར་བྱ་ཞིང༌།
དབྱེ་བའི་སྡོམ་ནི། སེམས་ལྡན་དང་ནི་སེམས་མེད་ཀྱི། །དབྱེ་བས་རབ་རྟོག་རྣམ་པ་གཉིས། །དང་པོ་
སེམས་ལྡན་ལ་བརྟེན་པའི་རབ་རྟོག་ནི། སེམས་ཅན་དང་རང་གི་རིགས་དང་བྱ་བ་སོགས་རང་བཞིན་
དུ་གནས་པ་ལས་གཞན་དུ་སྒྲོ་བཏགས་ཅིང་ཡིད་ལ་བྱེད་པ་ལྟར་བཀོད་པ་སྟེ། དཔེར་ན། ཐུབ་པའི་
བསྟོད་པ་འགའ་ཞིག་ཏུ། ཚངས་པས་རྩེ་མོ་བལྟ་ཕྱིར་སྟེང་སོ་ཡང༌། །ཕྱིན་པས་ཆེས་ཆེར་མཐོ་བར་
གྱུར་པ་བཞིན།།ཁྱོད་ཀྱི་གཙུག་ཏོར་རྩེ་མོ་མ་མཐོང་བས། །ཡི་ཆད་ཚངས་པའི་གནས་སུ་གནས་པར་
རབ་བཞན
ངེས། །ཞེས་པ་ལྟ་བུའོ །གཉིས་པ་སེམས་མེད་ལ་བརྟེན་པའི་རབ་རྟོག་ནི།སེམས་ཅན་མ་ཡིན་པའི་
དངོས་པོ་གཞན་རྣམས་ལ་དེ་ལྟར་བཏགས་པ་སྟེ། དཔེར་ན་འགའ་ཞིག་ལས། འགྲོ་བའི་བླ་མ་ཁྱོད་
ཀྱི་སྐུ་མཐོང་བས །གཟི་བརྗིད་ཕུང་པོ་ཆེན་པོ་འདི་འདྲའི་ཁུར། །བདག་གིས་བཟོད་པར་ནུས་པ་མ་
ཡིན་ཞེས།།རྒྱ་མཚོའི་གོས་ཅན་སྐྲག་པས་འདར་བ་འདྲ།།ཞེས་པ་ལྟ་བུའོ།།རབ་རྟོག་གི་རྒྱན་མཐའ་
དག་རིགས་འདི་གཉིས་པོར་ངེས་པའི་ཕྱིར་གཞུང་དུ་གཞན་ཡོད་པར་མ་གསུངས་ཀྱང༌། རྒྱན་འདི་
ཉིད་ཤིན་ཏུ་ལེགས་པར་སྣང་བའི་དབང་གིས་མཁས་པ་མང་པོས་རིགས་གཞན་ཡང་སྦྱར་བ་དག་
མཐོང་སྟེ། ནགས་ཤོད་པ་ཆོས་དབང་གྲགས་པའི་དཔལ་གྱིས། དཀའ་ཐུབ་ཀྱིས་མཛེས་སེན་མོའི་ཁ་
རིས་ནི། །གསར་པ་ཕྲ་བའི་ལུས་ལྡན་ཟླ་ཚེས་འདི། །ཁམས་ཟས་ལ་སྲིད་འདོད་ཆེན་ཁུར་འཆང་བའི། །
120

སྙན་ངག་མེ་ལོང་མའི་འགྲེལ་པ
ཁེངས་ལྡན་རྣམས་ལ་འཕྱུ་བས་དགོད་པ་བཞིན། །ཞེས་པ་ལྟ་བུ་ངོ་བོ་གཅིག་གི་རབ་རྟོག་དང་།གོང་
དུ་དྲངས་པའི་གྲངས་རིངས་བགྲོད་དཀའ་ཞེས་པ་ལྟ་བུ་གཟུགས་ཅན་ནམ་ཕུལ་བྱུང་གི་རབ་རྟོག་དང༌།
དཔག་བསམ་འཁྲི་ཤིང་དུ སྟོབས་ལྡན་ས་འོག་རབ་ཏུ་ཞུགས། །ད་དྷི་ཙ་ཡ་རུས་ལྡག་ཉིད། །ཆུ་
གཏེར་དིང་ཡང་འཁྲུག་མི་འདོར། །འདི་ཡི་གཏོང་བས་ཡིན་ནམ་སྙམ། །ཞེས་པ་ལྟ་བུ་མང་བའི་རབ་
རྟོག་གམ །གསལ་བྱེད་ཀྱི་རབ་རྟོག་ལ་སོགས་ཏེ་མང་དུ་འབྱུང་བར་འགྱུར་རོ། །གཞན་ཡང༌།མུན་
པ་ལུས་ལ་འབྱུག་པ་བཞིན། །མཁའ་ནི་མིག་སྨན་ཆར་འབེབས་བཞིན། །ཞེས་པ་འདི་ལྟ་བུ་ཡང་རབ་
རྟོག་ཡིན་གྱི་དཔེ་མ་ཡིན་ནོ། །གལ་ཏེ་རབ་རྟོག་དང་དཔེའི་ཁྱད་པར་གང་གི་འབྱེད་སྙམ་ན་སྤྱིར་རབ་
རྟོག་གི་ས་བོན་དངོས་པོའི་གནས་ཚུལ་ལས་གཞན་དུ་རྟོག་ཅིང་སྒྲོ་བཏགས་པ་དང༌། དཔེ་དང་དཔེ་
བྱ་ཐ་དད་དུ་བཀོད་ནས་ཤུགས་ལས་དོན་གཞན་རྟོགས་པར་བྱེད་པའི་ཁྱད་པར་ཉི་ཤུ་ཆེ་ཞིང་། ཁྱད་
པར་དུ་སྐབས་འདི་ལྟ་བུ་ལ་མཚོན་ན། མུན་པ་ལུས་ལ་འབྱུག་པ་བཞིན། །ཞེས་པ་མུན་པ་བྱེད་པ་པོ་
དང་། ལུས་ཉིད་ལས་དང་། འབྱུག་པ་བྱ་བ་ཡིན་པས། དངོས་དོན་འདི་ཉིད་ལས་གཞན་པའི་དོན་
གཞན་མི་སྟོན་ལ། དཔེ་རྒྱན་ལ། དཔེར་ན་ཁྱོད་གདོང་ཟླ་བ་བཞིན། །ཞེས་པ་ལྟ་བུ་ལ་བྱ་བྱེད་ལས་
གསུམ་གྱི་རྣམ་པར་བཞག་པ་མེད་ཅིང༌།ཚིག་དེའི་ཤུགས་ལས་གདོང་མཛེས་པར་རྟོགས་ནུས་པ
སོགས་ཀྱི་ཁྱད་པར་ཡོད་།།
འོ་ན། མུན་པ་ལུས་ལ་འབྱུག་པ་བཞིན། །ཞེས་པ་འདི་རབ་རྟོག་ཏུ་ཇི་ལྟར་སོང་སྙམ་ན།
གནས་ཚོད་ལ་མུན་པ་ལུས་ལ་འབྱུག་པ་མེད་ཀྱང་དེ་ལྟར་སྒྲོ་བཏགས་ཤིང་བཞིན་ཞེས་པའི་སྒྲས་
གསལ་བར་བྱས་སོ །དེས་ན་བཞིན་དང་འདྲ་ཞེས་པའི་སྒྲ་འདས་དེང་འདྲེས་ཤིང་། འགའ་ཞིག་ཏུ་
ཕུལ་བྱུང་དང་ཡང་འཁྲུལ་བ་མང་དུ་མཐོང་ལ། ཁ་ཅིག་རབ་རྟོག་གསལ་བྱེད་ཀྱི་སྒྲ་བཞིན་ལ་སོགས་
པ་ཚིག་སྦྱོར་གང་དུ་བྱུང་བ་དེ་ཉིད་རབ་རྟོག་ཡིན་ནོ་ཞེས་སོགས་ལོག་པར་འཛིན་པ་མང་དུ་སྣང་ཡང༌།
བློ་དང་ལྡན་པ་རྣམས་ཀྱིས་རབ་རྟོག་གི་རྒྱན་དུ་འཇོག་པའི་གཙོ་བོ་དངོས་པོ་རང་རང་གི་གནས་ཚུལ་
ལས་རྣམ་པ་གཞན་དུ་རྟོག་ཅིང་སྒྲོ་འདོགས་པ་རབ་རྟོག་གི་ས་བོན་དང༌། བཞིན་དང་སྙམ་དང་འདྲ་
དང་དོགས་དང་ངེས་དང་མ་ཡིན་ནམ་དང་རྟོག་གོ་ཆེས་མཐོང་ངོ་ཇི་ལྟ་བུའོ་ཞེས་སོགས་རབ་རྟོག་
121

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གསལ་བྱེད་ཀྱི་སྒྲ་དེ་རྣམ་པ་འདི་གཉིས་པོ་ཡིད་ལ་ཟུངས་ཤིག་དང་གཞན་དང་འཁྲུལ་བའི་གོ་སྐབས
ཅི་ཡང་མེད་དོ་ཞེས་གདམས་སོ།།
བཅུ་གསུམ་པ་རྒྱུའི་རྒྱན་བཤད་པ་ནི། མེ་ལོང་དུ་རྒྱུའི་རྒྱན་སྤྱིའི་མཚན་ཉིད་མ་གསུངས་
ཀྱང་དོན་ཐོབ་འདི་ལྟར་འདོད་དེ། བྱེད་པོ་ཤེས་བྱེད་ལ་སོགས་རྒྱུས། །དངོས་པོ་དང་ནི་དངོས་མེད་
སོགས། །འབྲས་བུ་ཉེ་བར་སྐྱེད་བྱེད་པ། །དེ་ནི་རྒྱུ་ཡི་རྒྱན་ཞེས་བརྗོད། །སྤྱིར་མྱུ་གུ་སྐྱེད་པར་བྱེད་
པའི་ས་བོན་ལྟ་བུ་བྱེད་པ་པོའི་རྒྱུ་དང༌། དུ་བ་མཐོང་བ་ལས་མེ་ཡོད་པར་ངེས་ཤེས་སྐྱེད་པ་ལྟ་བུ་ཤེས་
བྱེད་ཀྱི་རྒྱུ་གཉིས་སུ་གྲགས་མོད་དུ་ཟིན་ཀྱང༌། སྙན་ངག་གི་རིགས་འདིའི་སྐབས་སུ་དངོས་པོའི་རྒྱུ་
དང་དངོས་མེད་ཀྱི་རྒྱུ་དང་མཚར་བའི་རྒྱུ་གསུམ་དུ་རྣམ་བཞག་བྱས་ནས་དཔེ་སྐྱེད་པའི་འབྲས་བུ་ཡང་
དངོས་པོ་དང་དངོས་མེད་ཀྱི་རིགས་ཅན་སྐྱེད་པར་བྱེད་པའི་ངག་སྦྱོར་དེ་ཉིད་ཡིན་ནོ། །དེ་ལ་དབྱེ་ན
སྡོམ་ནི། རྒྱུ་ནི་དངོས་དང་དངོས་མེད་དང༌། །མཚར་བ་ཞེས་བྱ་རྣམ་པ་གསུམ། །དང་པོ་ལ་ཡང་བྱེད་
པོ་དང༌། །ཤེས་བྱེད་རྣམ་པ་གཉིས་སུ་ཡོད། །བྱེད་པ་པོ་ལ་དངོས་པོ་དང་། །དངོས་མེད་རྣམ་འགྱུར་
ཐོབ་བྱ་བཞི །ཤེས་བྱེད་ལ་ནི་ཕྱི་ནང་དུ། །གོ་བར་བྱེད་རྒྱུ་གཉིས་ཡིན་ནོ །དངོས་མེད་རྒྱུ་ལ་
རྣམ་ལྔ་སྟེ། །སྔ་ནས་མེད་དང་ཞིག་ནས་མེད། །ཕན་ཚུན་མེད་དང་ཤིན་ཏུ་མེད། །ལྡོག་པ་སྐྱེད་བྱེད་
ཅེས་རྣམས་ཡིན། །མཚར་བའི་རྒྱུ་ལ་རིང་བ་དང༌། །དུས་མཉམ་འབྲས་བུ་སྔ་མ་ཅན། །མི་རིགས་པ་
དང་རིགས་པ་སྟེ། །ལྔ་དང་རེ་ཞིག་བཅུ་དྲུག་གོ། །དེ་ལ་དང་པོ་དངོས་པོའི་འབྲས་བུ་ཅན་གྱི་རྒྱུ་ནི།
བྱེད་པ་པོའི་རྒྱུ་འགའ་ཞིག་ལ་བརྟེན་ནས་དགའ་བ་ལ་སོགས་པའི་དངོས་པོའི་འབྲས་བུ་སྐྱེད་པར་
བྱེད་པ་སྟེ།དཔེར་ན།ལྕི་བས་འཁུན་པར་བྱེད་པ་ཡི།།ལྷོ་ཕྱོགས་ཆུ་འཛིན་སྔོན་པོ་ནི། །ཆུ་ཟིལ་ལྷུང་
བ་དང་བཅས་པས། །མེ་ཏོག་རབ་རྒྱས་པར་བྱེད། །ཅེས་པ་ལྟ་བུའོ། །གཉིས་པ་དངོས་མེད་ཀྱི་
འབྲས་བུ་ཅན་གྱི་རྒྱུ་ནི། བྱེད་པོའི་རྒྱུ་འགའ་ཞིག་གི་བྱེད་པས་དངོས་པོ་འགའ་ཞིག་ཉམས་པ་ལ
སོགས་པ་སྐྱེད་པ་སྟེ། དཔེར་ན།ལྷོ་ཡི་རླུང་རབ་དར་ཞིང༌། །ཨ་མྲ་དག་ཀྱང་རྒྱས་པ་དང༌། །བུང་
བ་ལེན་རྩོམ་པ་འདིས། །ཁྱོ་དང་བྲལ་བ་ཕ་རོལ་བསྒྲོལ། །ཞེས་པ་ལྟ་བུའོ། །གསུམ་པ་རྣམ་འགྱུར་
གྱི་རྒྱུ་ནི། དངོས་པོ་འགའ་ཞིག་གི་བྱེད་པའི་རྒྱུས་ཆགས་པ་ལ་སོགས་སྐྱེད་པ་ན་རྒྱུ་དེ་ཉིད་རྣམ་པ་
122

སྙན་ངག་མེ་ལོང་མའི་འགྲེལ་པ།
གཞན་དུ་སྒྱུར་བ་སྟེ། དཔེར་ན། ག་བུར་ཆུ་རྒྱུན་ལྷུང་བྱེད་ཅིང༌། །འོད་དཀར་དྲ་བ་རབ་བསིལ་བའི། །
རི་བོང་འཛིན་པས་འདོད་ལྡན་མ །མཐའ་དག་བར་སྲེག་པར་བྱེད། །ཅེས་པ་ལྟ་བུའོ། །བཞི་པ་
ཐོབ་བྱའི་རྒྱུ་ནི། མ་འོངས་པ་ན་འབྲས་བུ་ཉམས་སུ་མྱོང་བ་ཐོབ་པའི་ཕྱིར་དུ་བྱ་བ་འགའ་ཞིག་
བརྩམས་པ་ཞིག་སྟེ། དཔེར་ན། སྐྱེས་བུ་ཁེངས་ལྡན་གཟུགས་བཟང་བ། །མཛའ་གཅུགས་དག་ཏུ་
བྱེད་འདོད་ནས། །ཤིན་ཏུ་མཛེས་ཤིང་སྙན་པ་ཡི །འཇོ་སྒེག་རོལ་པ་ཅི་ཡང་བརྩམས །ཞེས་པ་ལྟ་
བུའོ །ལྔ་པ་ཕྱི་རོལ་དུ་གོ་བར་བྱེད་པའི་ཤེས་བྱེད་ཀྱི་རྒྱུ་ནི། དངོས་པོ་འགའ་ཞིག་གི་བརྗོད་པའི་
ཤུགས་ལས་སྔ་དྲོ་ལ་སོགས་པའི་དུས་གོ་བར་བྱེད་ནུས་པ་སྟེ། དཔེར་ན། ཀ་མ་རྡེ་ནུར། ངུར་པ་སྣ་
ཚོགས་ལྷན་ཅིག་མི་གནས་རབ་ཏུ་བཅོམ་ཞིང་གཉིས་གཉིས་གཉེན། །སྤྲེའུ་རབ་ཏུ་ཁྲོས་པས་མཁུར་
ཚོས་འགྲམ་པ་ཟངས་མདོག་བཞིན། །ཞེས་པ་ལྟ་བུའོ །དྲུག་པ་ནང་དུ་གོ་བར་བྱེད་པའི་ཤེས་བྱེད་ཀྱི་
རྒྱུ་ནི། འགྲོ་བ་གང་གི་བྱ་བ་ལ་སོགས་པ་འགའ་ཞིག་གི་ལ་བརྟེན་ནས་ནང་གི་བསམ་པའི་འགྱུར
བ་སོགས་ཤེས་པར་བྱེད་པ་སྟེ། དཔེར་ན། ལོག་པའི་ལམ་ལ་འཇུག་འདི་རྣམས། །ཆུ་ཡིས་བཀྲུས་
པས་དག་མིན་ཞིང༌། །ཉི་མའི་འོད་ཀྱིས་མི་གསལ་བས། །གཏི་མུག་ཆེན་པོ་ཡིན་པར་རྟོགས། །ཞེས་
པ་ལྟ་བུའོ །བདུན་པ་སྔ་ནས་མེད་པའི་དངོས་མེད་ཀྱི་རྒྱུ་ནི། བསྒྲུབ་པར་འོས་པའི་བྱ་བ་འགའ་ཞིག་
མ་བྱས་པ་ལ་བརྟེན་ནས་དབུལ་བ་ལ་སོགས་པའི་དངོས་པོ་སྐྱེད་པར་བྱེད་པ་སྟེ། དཔེར་ན། མཁས་
པ་རྣམས་དང་མ་འགྲོགས་ཤིང༌། །རིགས་པ་ནམ་ཡང་མ་བསླབས་ལ། །བསམ་གཏན་དག་ཀྱང་མ་
བསྒོམས་པས། །ཀུན་ནས་རྨོངས་པ་ཐོབ་པར་གྱུར། །ཞེས་པ་ལྟ་བུའོ། །བརྒྱད་པ་ཞིག་ནས་མེད་པའི་
དངོས་མེད་ཀྱི་རྒྱུ་ནི། སྔར་ཉམས་སུ་མྱོང་བའི་དངོས་པོ་འགའ་ཞིག་ཉམས་པ་ལ་བརྟེན་ནས་ཕྱིས་དེ་
ལས་བཟློག་པའི་བྱ་བ་ལ་འཇུག་པ་ལྟ་བུ་སྟེ། དཔེར་ན། འདུ་འཛིའི་ལྕགས་སྒྲོག་དམ་པོ་གྲོལ། །
འདོད་ཡོན་དུག་གི་ཆུ་རྒྱུན་བསྐམས། །རྩེད་འཇོའི་བདུད་ཀྱི་ཞགས་པ་ཆད། །ད་ནི་དབེན་པར་དམ་
ཆོས་བསམ། །ཞེས་པ་ལྟ་བུའོ། །དགུ་པ་ཕན་ཚུན་དུ་མེད་པའི་དངོས་མེད་ཀྱི་རྒྱུ་ནི། ལུས་ཅན་འགའ་
ཞིག་གིས་སྔོན་ཉམས་སུ་མྱངས་པའི་དངོས་པོ་དང་ད་ལྟ་མྱོང་བཞིན་པའི་དངོས་པོ་གཉིས་ཕན་ཚུན་
གཅིག་ལ་གཅིག་མེད་པར་མཐོང་ནས་དགའ་བ་སྐྱེད་པ་ལྟ་བུ་། དཔེར་ན། པུ་ཏི་ན་ཆུང་མ་ཡིན་
123

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཞིང༌། །ལེགས་བཤད་འདི་དག་མྱོས་བྱེད་མིན།།སྣག་སྨྱུག་སོར་གདུབ་མ་ཡིན་པས།།དབེན་པ་འདི་
ན་མཆོག་ཏུ་དགའ། །ཞེས་པ་ལྟ་བུའོ །བཅུ་པ་ཤིན་ཏུ་མེད་པའི་དངོས་མེད་ཀྱི་ནི།སྐྱེས་བུ་འགའ་
ཞིག་གི་བྱ་བ་ལ་སོགས་པ་འགའ་ཞིག་ཤིན་ཏུ་མི་བྱེད་པ་ལ་བརྟེན་ནས་འབྲས་བུ་དགེ་བ་སོགས་སྐྱེད་
པར་བྱེད་པ་སྟེ།དཔེར་ན།དམ་པ་ཁ་ན་མ་ཐོའི་ལས། །ཤིན་ཏུ་བྱེད་པར་མི་འགྱུར་ཏེ།།དེ་ཕྱིར་དེ་ཡི་
བསོད་ནམས་ནི། །ངང་གི་འཕེལ་བར་བྱེད་པ་ཡིན། །ཞེས་པ་ལྟ་བུའོ། །བཅུ་གཅིག་པ་ལྡོག་པ་སྐྱེད་
བྱེད་ཀྱི་རྒྱུ་ནི།མེད་མ་ཡིན་ཞེས་པ་སོགས་དངོས་མེད་ཀྱི་རྒྱུ་ཡིན་པ་སླར་ཡང་ཚིག་དེ་འདྲ་བས་ལྡོག་
ནས་མ་བྱས་པ་མ་ཡིན་ཞེས་པ་ལྟ་བུས་འབྲས་བུ་དགག་པའི་དོན་དངོས་མེད་སྐྱེད་པ་སྟེ། དཔེར་ན།
ཁོ་བོས་སྔོན་མེད་ལེགས་པར་བཤད་པ་ཡི། །སྐྱེས་འདི་ཉེ་བར་མ་མཐོང་བ་མིན་ན། །དམ་པའི་ལམ་
ལ་འཇུག་འདོད་ཕལ་ཆེར་གྱི། །ཀུན་ཏུ་རྨོངས་པ་ཟད་པ་ཉིད་དུ་བྱེད། །ཅེས་པ་ལྟ་བུའོ། །བཅུ་གཉིས་
པ་རིང་བའི་རྒྱུ་ནི། དངོས་པོ་འགའ་ཞིག་གི་བྱ་བ་སོགས་ཀྱིས་དངོས་པོ་གཞན་སྐྱེད་པའི་ཤུགས་སམ
ཞར་ལ་དེ་དང་འདྲ་བ་གཞན་ཡང་སྐྱེད་པ་ལྟ་བུ་སྟེ། དཔེར་ན། ཟླ་ཞལ་རི་དྭགས་མིག་ཅན་མའི། །
རྣམ་འགྱུར་ཤིན་ཏུ་མཛེས་པའི་མཚོན། །རྣོན་པོ་གཞན་ལ་འཕངས་པ་དེས །ཐུབ་པའི་དུལ་བ་ཀྱང་
བཅོམ་མ།།ཞེས་པ་ལྟ་བུའོ།།བཅུ་གསུམ་པ་དུས་མཉམ་གྱི་རྒྱུ་ནི།དངོས་པོའི་རྣམ་པ་འགའ་ཞིག་ལ་
བརྟེན་ནས་འབྲས་བུ་དང་དེའི་རྒྱུ་དུས་མཉམ་དུ་སྟོན་པ་སྟེ། དཔེར་ན། ན་ཆུང་ལུས་ཕྲ་སྨིན་ལེགས་
མས། །དར་བབ་གཞོན་ནུའི་མདུན་ས་རུ། །མཛེས་ཚུལ་རྣམ་འགྱུར་སྟོན་པ་དང༌། །ལྷན་ཅིག་འདོད་
པས་མྱོས་པར་གྱུར། །ཅེས་པ་ལྟ་བུའོ། །བཅུ་བཞི་པ་འབྲས་བུ་སྔ་མ་ཅན་གྱི་རྒྱུ་ནི། དངོས་པོ་འགའ་
ཞིག་གི་བྱེད་པས་འབྲས་བུ་སྐྱེས་ཟིན་ནས་རྒྱུ་ཕྱིས་འབྱུང་བར་སྟོན་པ་སྟེ། དཔེར་ན། ནུ་མའི་ཁུར་
གྱིས་ངལ་བ་འགའ། །ཆགས་པས་ཡོངས་སུ་གཟིར་བར་གྱུར། །དེ་ཡི་ཕྱི་ནས་འདོད་པའི་མདའ། །
དཔྱིད་ནི་རིང་ནས་བྱུང་བར་གྱུར། །ཅེས་པ་ལྟ་བུའོ །བཅོ་ལྔ་པ་མི་རིགས་པའི་རྒྱུ་། དངོས་པོ་
འགའ་ཞིག་གི་བྱ་བ་སོགས་ལ་བརྟེན་ནས་འབྲས་བུ་མི་རིགས་པ་རིགས་པ་ལས་འགོངས་པ་ལྟ་བུ་
སྐྱེད་པ་སྟེ།དཔེར་ན།ཡོངས་རྫོགས་རི་བོང་འཛིན་པའི་དཔལ།།ཤར་རིའི་ཟུར་ཕུད་རྩེར་སོན་ཚེ།།
ལང་ཚོ་དར་བ་རྣམས་ཀྱི་ཡིད། །ཆགས་པའི་པདྨ་རྒྱས་པར་བྱས །ཞེས་པ་ལྟ་བུའོ །བཅུ་དྲུག་པ་
124

སྙན་ངག་མེ་ལོང་མའི་འགྲེལ་པ།
རིགས་པའི་རྒྱུ་ནི། དེ་ལས་བཟློག་པ་གང་གིས་འབྲས་བུ་རིགས་ཤིང་འཐད་པ་སྐྱེད་པ་སྟེ། དཔེར་།
ནོར་འཛིན་སྐྱོང་བ་འདི་ཡི་། །ཞབས་སེན་ཟླ་བའི་མེ་ལོང་གིས །དྲེགས་ལྡན་སྙིམ་པའི་པདྨ་
རྣམས། །སྤྱི་བོའི་གཙུག་ཏུ་ཟུམ་པར་བྱས །ཞེས་པ་ལྟ་བུའོ། །འདིར་བཤད་པའི་རྒྱུའི་རྣམ་པར་
བཞག་པ་འགའ་ཞིག་གྲགས་ཚོད་དང་མི་མཐུན་ཡང་སྙན་ངག་ཉེ་བར་སྦྱར་བའི་སྐབས་འདིར་ཤིན་ཏུ་
མཛེས་པར་སྔོན་གྱི་སློབ་དཔོན་རྣམས་ཀྱིས་མཐོང་ནས་བཀོད་པས་སྐྱོན་མ་ཡིན་ནོ་ཞེས་སྟོན་པ་ལས།
ཡོད་དང་མེད་པའི་རང་བཞིན་གྱིས། །འབྲས་བུ་སྐྱེད་པ་དག་ལ་འདིར། །སྔར་མེད་ལ་སོགས་རང་བཞིན་
གྱི། །དངོས་པོ་ཡི་ནི་རྒྱུ་ཉིད་། །ཞེས་དང༌། འདི་དག་སྦྱོར་བའི་ལམ་རྣམས་ལ། །བཏགས་པའི་ཚུལ་ལ་
བརྟེན་པ་ནི།།ཤིན་ཏུ་མཛེས་པ་དག་མཐོང་སྟེ།།དེ་ཡི་དཔེར་བརྗོད།ཅེས་སྨོས་པ་ཡིན་།།
བཅུ་བཞི་པ་ཕྲ་མོའི་རྒྱན་ནི། ཟུར་དང་རྣམ་པས་མཚོན་པའི་དོན། །ཕྲ་ཕྱིར་ཕྲ་མོ་ཞེས་པར་
བཤད།།ཅེས་འབྱུང་བས།ཟུར་ཞེས་པ་ནང་གི་བསམ་པ་འབའ་ཞིག་ཤེས་པར་བྱ་བའི་དོན་དུ་དེ་འདྲ་
བའི་སྐབས་ལ་བབ་པ་ན་བློ་སྔོན་དུ་བཏང་བའི་ལུས་ཀྱི་བྱ་བ་སྟེ། རྒྱུད་སྡེ་རིན་པོ་ཆེར། གང་གིས་
སོར་མོ་གཅིག་སྟོན་ན། །གཉིས་ཀྱིས་ལེགས་པར་འོངས་པ་ཡིན།།ཞེས་གསུངས་པ་ལྟ་བུ་དང༌།རྣམ་
པ་ཞེས་པ་བློ་སྔོན་དུ་མ་བཏང་ཡང་སེམས་ཀྱི་འགྱུར་བ་དང་རྗེས་སུ་མཐུན་པར་དེ་གསལ་བར་བྱེད་
པའི་འདུས་ཀྱི་རྣམ་འགྱུར་གསལ་བར་གྱུར་པ་། འདུལ་བ་ལུང་དུ། བསམ་པ་ནང་དུ་གནས་པ་ནི། །
དུ་གནས་པ་ན།
རྣམ་པར་སྦ་བར་ཡོངས་མི་ནུས། །སྐད་མདོག་དབང་པོའི་བྱེ་བྲག་གིས། །ཕྱི་རོལ་དུ་ནི་རྣམ་པར་
གསལ། །ཞེས་དང་། མདོ་ལས། དུ་བ་ལས་ནི་མེར་ཤེས་དང༌། །ཆུ་སྐྱར་ལས་ནི་ཆུ་དཔོག་བཞིན། །
བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་ཉིད་ལས་ཤེས། །ཞེས་པ་ལྟ་བུའོ །དེ་དག་
གི་མཚོན་ཞིང་རྟོགས་པར་བྱ་བའི་དོན་ཅན་ནི། སྒྲའི་སྣང་བ་མེད་པར་དངོས་པོ་དེ་ལུས་ཀྱི་རྣམ་པར་
རིག་བྱེད་ཙམ་གྱིས་མཚོན་པར་བྱ་བས་ན་ཕྲ་མོ་ཞེས་བརྗོད་དོ། །ཞེས་འཇམ་པའི་དབྱངས་དཔང་ལོ་
ཙཱ་བས་གསུངས་སོ། །
དབྱེ་བ་ཡང་ཟུར་གྱི་ཕྲ་མོ་དང་། རྣམ་པའི་ཕྲ་མོ་གཉིས་ལས། དང་པོའི་དཔེར་བརྗོད་ནི།
རབ་འབྱམས་རིག་པའི་གནས་ཀུན་ལ། །འཇིགས་མེད་སྤོབས་པ་དགེ་བ་འགའ། །མཁས་པའི་
125

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
མདུན་ས་ཆོས་ཀྱི་གྲྭར། །གདུགས་དཀར་ཐོགས་ཏེ་སླེབ་པར་གྱུར། །ཅེས་པ་ལྟ་བུ་དང༌། གཉིས་པའི་
དཔེར་བརྗོད་ནི།གཟུགས་ལ་སོགས་པ་རོལ་གྱི། །སྣང་བ་བརྫུན་དུ་ཐུགས་ཆུད་པས།།ཤིན་ཏུ་
བའི་རྡོ་ལ་ཡང་། །ཞབས་སོར་ཡོངས་སུ་ནུབ་པར་གྱུར། །ཅེས་པ་བུའོ།།ཕྲ་མོའི་དཔེར་བརྗོད་ལ།
ཡར་སྟོད་གྲོང་ནག་ཆོས་མཛད་མཁས་བཙུན་དབང་པོས།ཚུལ་ཆོས་འཁྲུལ་བའི་མཚང་བརྟོལ་ཕྱིར། །
ཚིག་གིས་མི་ནུས་ཞེས་དགོངས་ནས། །དྲང་བར་མི་ལ་རས་པ་དེས། །ལྕམ་ལ་གསང་གནས་སྦས་མ་
གྱུར། །ཅེས་བཀོད་ཀྱང་། འདི་ནི་འཐད་པར་མ་མཐོང་སྟེ། དགོངས་པ་ནས་ཞེས་པ་དེ་འདྲ་བའི་བློ་
སྔོན་དུ་བཏང་ནས་གསང་གནས་མ་སྦས་པ་ལྟར་སོང་མོད། དེ་ལྟ་ན་གསང་གནས་མ་སྦས་པ་ལ་ངོ་
མཚར་རྒྱུ་ཅི་ཡོད་དེ་བཅོས་པའི་འཁྲུལ་ཞིག་ཡིན་པའི་ཕྱིར། དངོས་པོ་ཐམས་ཅད་ལ་མཚན་མར་
འཛིན་པ་ལས་རྣམ་པར་གྲོལ་བའི་སྒོ་ནས་བསྟོད་པ་ཡིན་ན་ནི། དེ་ལྟར་དགོངས་ནས་ཞེས་པའི་ཚིག་
དང་མ་འབྲེལ་བའི་ཕྱིར། ཟུར་དང་རྣམ་པས་མཚོན་པའི་ཕྲ་མོ་གཉིས་ཀར་མི་རུང་ངོ༌། །འདི་ལ།
ཚུལ་ཆོས་འཁྲུལ་པའི་རང་མཚང་ནི། །ཆོས་ཀྱི་དབྱིངས་དང་རོ་གཅིག་པར། །གྱུར་པ་བཞད་པ་རྗེ་
དེས། །ལྕམ་ལ་གསང་གནས་སྦས་མ་གྱུར །ཅེས་བསྒྱུར་ན་རྣམ་པས་མཚོན་པའི་ཕྲ་མོ་ཉིད་ཡིན་། །
བཅོ་ལྔ་པ་ཆའི་རྒྱན་ནི། ཆ་ནི་ཆ་ཡིས་དངོས་པོ་ཡི། །རང་བཞིན་ངེས་པར་གསལ་བ་སྒྲིབ། །ཅེས་
འབྱུང་བས དངོས་པོ་རྗེས་སུ་ཆགས་པ་ལ་སོགས་པའི་རང་བཞིན་ངེས་པར་གསལ་བར་གྱུར་པ་
དག་ཆའི་ཟོལ་གྱིས་སྒྲིབ་ཅིང་སྦེད་པར་བྱེད་པའོ། །འདི་ལ་དབྱེ་ན་སྡོམ་ནི།ཟོལ་གྱིས་སྦེད་དང་
བསྟོད་པ་དང༌། །སྨད་པའི་ཆ་ཞེས་གསུམ་དུ་ཡོད། །དེ་ལ་དང་པོ་ཟོལ་གྱིས་སྦེད་པའི་ཆ་ནི། རང་གི་
ཉེས་པ་མངོན་སུམ་པ་འགའ་ཞིག་ཐབས་མཁས་ཀྱིས་གཞན་དུ་བསྒྱུར་ནུས་པ་སྟེ།དཔེར་ན་དཔག་
བསམ་འཁྲི་ཤིང་དུ། དྲག་པོར་ཁྲོས་པ་ཕ་ཡི་བཞིན། །མཐོང་ནས་མཛེས་ལྡན་མ་ཡིས་ཀྱང་། །ཐུབ་
པའི་མགྲིན་པར་ཟས་ཆགས་ཞེས །བརྗོད་ནས་དེ་ལ་ཆུ་དག་བྱིན། །ཞེས་པ་ལྟ་བུའོ །གཉིས་པ་ཆ་
ལས་བསྟོད་པ་ནི། བརྗོད་འདོད་ཀྱི་ཡུལ་དོན་ལ་བསྟོད་པ་ཡིན་ཡང་ལྟར་སྣང་དུ་སྨོད་པ་ལྟར་བྱེད་པ་སྟེ།
དཔེར་ན། རབ་ཏུ་མཛེས་པའི་ཚུལ་འཆོས་དང༌། །ངོ་བསྟོད་སྙན་པར་སྨྲ་བ་སོགས། །ཆོས་བརྒྱད་
ཡོངས་སུ་མི་ཤེས་པའི། །ཁོ་བོའི་ཡོངས་འཛིན་འདི་ཅི་ཞིག །ཅེས་པ་ལྟ་བུའོ།།གསུམ་པ་ཆ་ལས་སྨད་
126

སྙན་ངག་མེ་ལོང་མའི་འགྲེལ་པ།
པ་ནི དེ་ལས་བཟློག་པ་སྟེ།དོན་ལ་སྨོད་པ་ཡིན་ཡང་ལྟར་སྣང་བསྟོད་པ་ལྟར་བྱེད་པ་སྟེ།དཔེར་ན།
ཡི་གེ་འབྲི་ཀློག་ལ་སོགས་པ། །རིག་པའི་གནས་ནི་གང་ལ་ཡང་། །མ་གོམས་རྡོ་རྗེ་འཛིན་པ་ཡི། །
གྲུབ་པའི་དབང་ཕྱུག་གྲགས་པ་གསལ། །ཞེས་པ་ལྟ་བུ་འདི་ནི་གཞན་ལས་བསྟིང་ཚིག་ཅེས་པ་དང་
ཚུལ་མཚུངས་པའོ། །
བཅུ་དྲུག་པ་རིམ་པ་ཅན་གྱི་རྒྱན་ནི། དངོས་པོ་རབ་བསྟན་པ་རྣམས། །རིམ་པ་བཞིན་དུ་
རྗེས་སྟོན་པ། །གྲངས་དང་རིམ་པ་བཞིན་ཞེས་པ། །གྲངས་བཞིན་ཞེས་པར་རབ་ཏུ་བརྗོད། །ཅེས་
འབྱུང་བས། བརྗོད་པར་འདོད་པའི་དངོས་པོ་སྔར་བརྗོད་པ་རྣམས་ཀྱི་རིམ་པ་ལས་མ་འདས་པར་དེ་
དང་འབྲེལ་བའི་དོན་རྣམས་རྗེས་སུ་སྟོན་པ་སྟེ།དཔེར་ན།ཡོངས་འཛིན་འདི་ཡི་མཁྱེན་རབ་དང་། །
བརྩེ་ཆེན་མཐུ་སྟོབས་ཕུལ་བྱུང་རྣམས། །འཇམ་པའི་དབྱངས་དང་སྤྱན་རས་གཟིགས། །ཕྱག་ན་རྡོ་རྗེ་
མངོན་སུམ་ཉིད།།ཅེས་པ་ལྟ་བུའོ །
བཅུ་བདུན་པ་དགའ་བའི་རྒྱན་ནི། དགའ་བ་མཆོག་ཏུ་དགའ་བར་བརྗོད། །ཅེས་འབྱུང་
བས། ཁྱད་པར་དུ་འཕགས་པའི་དགའ་བ་མཆོག་ཏུ་སྐྱེས་པར་བརྗོད་ཅིང་དེ་ལྟར་རྟོགས་པར་བྱེད་པ་སྟེ
དཔེར་ན།བསྟོད་པ་བརྒྱ་ལྔ་བཅུ་པར།ཁྱོད་ཀྱིས་གཞན་གྱི་དོན་སླད་དུ།།སྐུ་སྲོག་བཏང་ནས་དགྱེས་
གྱུར་གང༌། །དེ་འདྲ་སྲོག་ཆགས་གུམ་པ་ལས། །སོས་པ་རྣམས་ལའང་འབྱུང་མི་འགྱུར །ཞེས་པ་
ཇི་ལྟར་མངོན་པར་འ
དང་།ཀླུ་ཀུན་ཏུ་དགའ་བའི་ཟློས་གར་དུ། ཇི་ལྟར་མངོན་པར་འདོད་དོན་སྒྲུབ་པའི་སླད། །གསོད་
པའི་རྡོ་བ་ལ་འཛེགས་དགའ་བ་ལྟར། །མ་ལ་ཡ་ཡི་ཙན་དན་རོས་བརླན་པའི །མ་ལ་ཡ་ཅན་མས་
ཀྱང་དགའ་མི་བྱེད།།ཅེས་པ་ལྟ་བུའོ།།འདི་གཉིས་ལ་རིས་མཐུན་གྱི་དབྱེ་བ་ཡོད་པར་མ་བཤད་དོ།།
བཅོ་བརྒྱད་པ་ཉམས་ལྡན་གྱི་རྒྱན་ནི། ཉམས་ལྡན་ཡིད་འོང་ཉམས་དང་ལྡན། །ཞེས་
འབྱུང་བས།ཚིག་སྦྱོར་གང་དུ་སྒེག་པ་ལ་སོགས་པའི་ཉམས་ཤིན་ཏུ་ཡིད་དུ་འོང་བ་རྣམས་རྟོགས་པར་
བྱེད་པ་སྟེ།དེ་ཡང་འཆི་མེད་མཛོད་དུ ཡིད་ཀྱི་རྣམ་འགྱུར་བསམ་པའོ། །ཞེས་དང༌།བསམ་པའི་གོ་
བྱེད་རྗེས་འགྱུར་བའོ། །ཞེས་གསུངས་པས། དགའ་བ་དང་ཁྲོ་བ་དང་འདོད་པ་ལ་སོགས་པ་ནང་གི་
དེ་ཁོ་ན་ཉིད་འཇུག་ཅིང་ལུས་ངག་གི་རྣམ་འགྱུར་དུ་མ་འབྱུང་བ་འགྱུར་བའམ་བསམ་པ་ཞེས་བྱ་ལ།
127

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
དེ་རྣམས་རྒྱས་པས་འཛུམ་པ་དང་ཁྲོ་གཉེར་ལ་སོགས་པ་རྗེས་སུ་འབྱུང་བ་ཞིག་གོ། །དེས་ན་ལུས་
ངག་གི་བྱ་བ་གསལ་བར་གྱུར་པ་ནི་ཉམས་ཞེས་བྱ་ལ། དེ་དག་ཀྱང་ངག་དོན་དུ་བསྡུ་ན། དགའ་བ་
རྒོད་བྲོ་མྱ་ངན་དང༌། །ཁྲོ་དང་སྤྲོ་དང་དེ་བཞིན་འཇིགས། །སྐྱུག་བྲོ་ངོ་མཚར་ཞེས་པ་རྣམས། །གནས་
བྱེད་འགྱུར་བར་རབ་ཏུ་གྲགས། །སྒེག་དང་རྒོད་དང་སྙིང་རྗེ་དང༌། །དྲག་པོ་དཔའ་བོ་འཇིག་བྱེད་
དང༌། །མི་སྡུག་རྨད་བྱུང་མིང་ཅན་ཞེས། །བརྒྱད་རྣམས་གར་གྱི་ཉམས་སུ་བཤད། །ཅེས་སློབ་དཔོན་
རཏྣ་ཤྲཱིའི་འགྲེལ་པ་ལས་འབྱུང་ངོ༌། །འདི་ལ་དབྱེ་ན་སྡོམ་ནི། སྒེག་དང་དྲག་པོ་དཔའ་བ་དང༌། །སྙིང་
རྗེ་མི་སྡུག་བཞད་གད་དང་། །རྨད་བྱུང་འཇིགས་རུང་རྣམ་པ་བརྒྱད། །དེ་ལ་དང་པོ་སྒེག་པའི་ཉམས་ནི།
ནང་དུ་དགའ་བ་ཁྱད་པར་ཅན་སྐྱེས་པ་ལ་བརྟེན་ནས། དེའི་འཕེལ་བ་སྒེག་པའི་ཉམས་ལུས་ངག་
གིས་ཀྱང་སྟོན་པ་སྟེ། དཔེར་ན། ནོར་འཛིན་སྐྱོང་བ་འགའ་ཞིག་ནི། །གཡུལ་ལས་རྣམ་པར་རྒྱལ་
བའི་ཚེ། །དེ་ཡི་ཁབ་ཀྱི་སྐྱེ་བོ་རྣམས།།དུས་ནི་གླུ་དང་གར་གྱིས་འདའ། །ཞེས་པ་ལྟ་བུའོ །གཉིས་པ་
དྲག་པོའི་ཉམས་ནི། ཡུལ་འགའ་ཞིག་ལ་ཁྲོ་བའི་རྣམ་འགྱུར་ནང་དུ་འཕེལ་བ་ལ་བརྟེན་ནས དེའི་
འགྱུར་བ་འཕེལ་བ་དྲག་པོའི་ཉམས་ཀྱི་བདག་ཉིད་དུ་གྱུར་པ་སྟེ། དཔེར་ན། དཔའ་ཞིང་བརྟུལ་ཕོད་
མི་བདག་གིས། །རལ་གྲི་དྲངས་པའི་མདུན་ས་ན། །གཞན་སྡེའི་དྲེགས་ལྡན་སུ་དག་ཀྱང་། །སྲོག་ནི་
སྐད་ཅིག་གནས་སམ་ཅི །ཞེས་པ་ལྟ་བུའོ །གསུམ་པ་དཔའ་བའི་ཉམས་། བྱ་བ་ལ་སོགས་པ་
འགའ་ཞིག་ལ་མངོན་པར་སྤྲོ་བའི་འགྱུར་བ་ཁྱད་པར་དུ་འཕགས་པ་རབ་ཏུ་གསལ་བ་དཔའ་བའི་
བདག་ཉིད་དུ་གྱུར་པ་སྟེ། དཔེར་ན།མཆོད་སྦྱིན་བརྒྱ་ཕྲག་མ་བྱས་ཤིང༌། །ལྟ་ན་སྡུག་ཏུ་མ་སྐྱེས་པར། །
ང་ལས་ནུ་བདག་སྐད་ཅིག་ལ། །བརྒྱ་བྱིན་དུ་གྱུར་མ་མཐོང་ངམ། །ཞེས་པ་ལྟ་བུའོ། །བཞི་པ་སྙིང་
རྗེའི་ཉམས་ནི།སྙིང་རྗེ་བྱ་བར་འོས་པ་འགའ་ཞིག་ལ་མྱ་ངན་གྱི་བློ་སྐྱེས་པའི་འགྱུར་བ་འཕེལ་བ་སྙིང་
རྗེའི་ཉམས་གསལ་བར་གྱུར་པ་སྟེ། དཔེར་ན། དུ་ཀཱུ་ལ་ཡི་གོས་དག་ཀྱང༌། །རྩུབ་པར་མངོན་པའི་
བཞིན་བཟང་ལ། །བདག་པོའི་རོ་དང་ལྷན་ཅིག་ཏུ། །མེ་ལ་སྲེག་པ་འདི་ཅི་ཞིག །ཞེས་པ་ལྟ་བུའོ། །
ལྔ་པ་མི་སྡུག་པའི་ཉམས་། ཡུལ་འགའ་ཞིག་མཐོང་བ་ལ་བརྟེན་ནས་སྐྱུག་བྲོ་བའི་བློ་སྐྱེས་པ་དེའི་
འགྱུར་བ་ཡིད་དུ་མི་སྡུག་པ་འཆར་བར་བྱེད་པ་སྟེ། དཔེར་ན། ཤིན་ཏུ་དྲི་ངར་གྱུར་པ་ཡི། །མི་གཙང་
128

སྙན་ངག་མེ་ལོང་མའི་འགྲེལ་པ།
ཕྱིས་པའི་ཕུང་པོ་ལ །ཁྱི་དང་ཕག་རྣམས་ཁ་སྦྱར་ནས། །འབད་ནས་ཟ་ཞིང་འཛིང་བར་བྱེད། །ཅེས་
པ་ལྟ་བུའོ །དྲུག་པ་བཞད་གད་ཀྱི་ཉམས་ནི། འགའ་ཞིག་གི་བརྗོད་པ་ལ་སོགས་པའི་རྐྱེན་གྱིས་
རྒོད་བྲོ་བ་ཙམ་འགྱུར་ཞིང་འཕེལ་བའི་རྣམ་པས་རྒོད་ཤོར་བར་བྱེད་པ་། དཔེར་ན། སྐྱེས་བུ་གདོང་
ངན་ལྡབ་ལྡིབ་ཅན། །ཁྱེད་ཅག་ཀུན་གྱི་ཡིད་འོང་བས། །ན་ཆུང་བདག་ཀྱང་རྩེ་འདོད་ཀྱི། །རེ་ཞིག་
འདིར་ནི་ཞུགས་པར་མཛོད།།ཅེས་པ་ལྟ་བུའོ། །
བདུན་པ་རྨད་བྱུང་གི་ཉམས་ནི། ནང་དུ་ངོ་མཚར་བའི་བློ་སྐྱེས་པ་ལ་བརྟེན་ནས་དེའི་
འགྱུར་བ་རྨད་དུ་བྱུང་བ་རྟོགས་ཤིང་གསལ་བར་བྱེད་པ་སྟེ།དཔེར་ན།སྔོ་སངས་སྟོན་དུས་མཚན་
མོ་ནི། །དྲི་མེད་ཟླ་བའི་བཞིན་རས་དང༌། །སྐར་མའི་ཚོགས་ཀྱི་དོ་ཤལ་གྱིས། །རབ་མཛེས་གཟུགས་
ཅན་འདི་ངོ་མཚར། །ཞེས་པ་ལྟ་བུའོ། །བརྒྱད་པ་འཇིགས་རུང་གི་ཉམས་ནི། ནང་དུ་འཇིགས་སོ་
སྙམ་པའི་ཡིད་ཀྱི་འགྱུར་བ་ཤིན་ཏུ་སྐྲག་པའི་འཇིགས་པར་བྱེད་པ་གསལ་ཞིང་རྟོགས་པར་བྱེད་པ་
དཔེར་ན། སྲེད་མེད་བུ་ཡི་ལག་པ་ན། །ཉི་མ་བརྡར་བའི་འཁོར་ལོ་ནི། །ཉེ་བར་འདོངས་པ་དེ་ཡི་ཚེ། །
ལྷ་མིན་རྣམས་ཀྱི་མགོ་བོ་ལྟུང༌། །ཞེས་པ་ལྟ་བུའོ། །འདིར་དོགས་པ་སྤང་བ་ནི། ཉམས་བརྒྱད་ཀྱི་
དངོས་པོ་ནི་དགའ་བའི་རྒྱན་དང་བཟློས་ཤིང་། སྤྱིར་ཡང་འདི་སྐབས་ཀྱི་ཉམས་ནི་ཡོན་ཏན་བཅུའི་
སྐབས་ཀྱི་སྙན་པ་དང་ཟློས་པས་མི་འཐད་དོ་ཞེ་ན། དགའ་བའི་རྒྱན་ལ་ནང་དུ་དགའ་བ་ཁྱད་པར་བ་
སྐྱེས་པ་ཙམ་ལ་བརྗོད་ཅིང༌། འདིར་དགའ་བའི་འགྱུར་བ་ཉིད་གཙོ་བོར་བཤད་པ་དང༌། སྙན་པའི་
སྐབས་སུ་དོན་གྱི་ཉམས་གཙོ་བོར་བྱས་ཤིང༌། འདིར་སྒེག་པ་ལ་སོགས་པ་སྟོན་པ་ཚིག་གི་ཉམས་
གཙོར་བྱས་པས་སྐྱོན་ཡོད་པ་མ་ཡིན་། །
བཅུ་དགུ་པ་གཟི་བརྗིད་ཅན་གྱི་རྒྱན་ནི། གཟི་བརྗིད་ང་རྒྱལ་སྐྱེས་པ་སྟེ། ཞེས་འབྱུང་བས་
བྱ་བ་ལ་སོགས་པ་འགའ་ཞིག་ལ་བརྟེན་ནས་སྐྱེས་པའི་སྤྲོ་བ་རྒྱས་པར་སྟོན་པ་སྟེ། དཔེར་ན། གཞན་
སྡེའི་རིགས་རྣམས་གསོད་དོ་ཞེས །གཅིག་ཏུ་སྐྲག་པ་སྐྱེ་མི་དགོས །ཁོ་བོའི་ཞབས་ལ་ཕྱག་
འཚལ་བ། །དེ་ལ་ནམ་ཡང་འཆི་བ་མེད།།ཅེས་པ་ལྟ་བུའོ །
ཉི་ཤུ་པ་རྣམ་གྲངས་བརྗོད་པའི་རྒྱན་ནི། འདོད་དོན་དངོས་སུ་མ་བརྗོད་པར། །དེ་ཉིད་
129

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
འགྲུབ་པར་བྱ་བའི་ཕྱིར། །རྣམ་པ་གཞན་དག་བརྗོད་པ་གང་། །དེ་ནི་རྣམ་གྲངས་བརྗོད་པར་འདོད། །
ཅེས་འབྱུང་བས། ཡིད་ལ་འདོད་པའི་དོན་དེ་ཉིད་དངོས་སུ་སྒྲས་མ་བརྗོད་པར་དེ་འགྲུབ་པའི་ཆེད་དུ་
དེ་དང་རྗེས་སུ་མཐུན་པའི་རྣམ་པ་གཞན་བརྗོད་པར་བྱེད་པ་སྟེ། དཔེར་ན། རྙེད་བཀུར་རྩེད་འཇོས་
དབེན་གྱུར་པའི། །གནས་འདིར་ཁྱོད་རྣམས་ངལ་མིན་ནམ། །མདུན་སར་ན་ཆུང་འབྱོར་པ་ཡིས། །
ཀུན་དགར་བྱེད་པ་ཡོད་ཅེས་ཐོས།།ཞེས་པ་ལྟ་བུའོ། །དེ་ལ་བརྒྱུད་ནས་བརྗོད་པ་ཞེས་ཀྱང་ཟེར་། །
ཉེར་གཅིག་པ་ཀུན་ཕན་གྱི་རྒྱན་ནི། བྱ་བ་འགའ་ཞིག་བརྩམ་པ་ལ། །སྐལ་བ་ཡི་སྟོབས་
ལས་ཀྱང༌། །དེ་ཡི་སྒྲུབ་བྱེད་ཕུན་ཚོགས་གང་།།དེ་ནི་ཀུན་ཏུ་ཕན་པར་བརྗོད། །ཅེས་འབྱུང་བས།བྱ་
བ་འགའ་ཞིག་བརྩམ་པར་བྱེད་པ་ལ་བསོད་ནམས་ཀྱི་སྟོབས་ཀྱིས་མཐུན་རྐྱེན་ཕུན་སུམ་ཚོགས་པ་
ཞིག་གློ་བུར་དུ་བྱུང་བར་སྟོན་པ་སྟེ། དཔེར་ན། མྱ་ངམ་ཐང་ནི་རྒྱ་ཆེ་བར། །སྐོམ་པས་སྲོག་ལ་ཐེ་
ཚོམ་ཚེ། །སྐད་ཅིག་མཁའ་ལས་ཆར་རྒྱུན་ནི། །གངྒཱ་ལྟ་བུ་བབ་པར་གྱུར། །ཅེས་པ་ལྟ་བུའོ །འདི་
གསུམ་ལའང་རིགས་ཀྱི་དབྱེ་བ་ཡོད་པར་མ་བཤད་དོ། །
ཉེར་གཉིས་པ་རྒྱ་ཆེ་བའི་རྒྱན་ནི བསམ་པའམ་ནི་འབྱོར་པ་ཡི། །ཆེན་པོ་ཉིད་ནི་བླ་མེད་
གང༌། །དེ་ནི་རྒྱ་ཆེ་ཞེས་པ་ཡི། །རྒྱན་དུ་མཁས་པ་རྣམས་ཀྱིས་བརྗོད། །ཅེས་འབྱུང་བས། བསམ་པ་
རྒྱ་ཆེ་བ་སྟེ་བསམ་པ་བཟང་བ་དང༌། འབྱོར་པ་རྒྱ་ཆེ་བ་ཕུན་སུམ་ཚོགས་ཤིང་ཕུལ་དུ་བྱུང་བར་སྟོན་པ་སྟེ།
ར་བརྗོད་ཀྱང་རིམ་པ་བཞིན་དུ།སྔལ
རྣམ་པ་གཉིས་པོའི་དཔེར་བརྗོད་ཀྱང་རིམ་པ་བཞིན་དུ།སྡེ་འཇོག་བདག་པོ་འཇོམས་ནུས་པའི། །ཀུ་
ན་ལ་དེས་ཡི་གེ་ནི། །ཡབ་ཀྱི་བཀའ་བཞིན་ཟོལ་ཅན་ལས། །མ་འདས་མི་གཉིས་ཡོངས་སུ་བཏང༌། །
ཞེས་དང་། ལྷ་ཀླུ་མི་ཡི་རིན་ཆེན་ནི། །སྣ་ཚོགས་ལས་གྲུབ་གཞལ་མེད་ཁང༌། །ལྟ་ན་སྡུག་ཅེས་བརྒྱ་
བྱིན་གྲོང༌། །ཚུལ་གནས་རྣམས་ཀྱི་བགྲོད་བྱ་ཡིན། །ཞེས་པ་ལྟ་བུའོ།།
ཉེར་གསུམ་པ་བསྙོན་དོར་གྱི་རྒྱན་། བསྙོན་པ་བདག་ནི་བསྙོན་བྱས་ནས། །དོན་གཞན་
ཅུང་ཟད་སྟོན་པ་སྟེ། །ཞེས་འབྱུང་བས། བརྗོད་འདོད་ཀྱི་དངོས་པོའི་ངོ་བོ་ལ་འདི་མིན་ནོ་ཞེས་ཅུང་
ཟད་བསྙོན་ནས་དོན་གཞན་ཆོས་དང་ཆོས་ཅན་སོགས་ཀྱི་ངོ་བོ་སྟོན་པར་བྱེད་པ་སྟེ། འདི་ལ་དབྱེ་ན་
སྡོམ་ནི། ཆོས་དང་ཡུལ་དང་རང་བཞིན་ལ། །བསྙོན་པ་རྣམ་པ་གསུམ་དུ་བརྗོད། །དེ་ལ་དང་པོ་ཆོས་
130

སྙན་ངག་མེ་ལོང་མའི་འགྲེལ་པ།
ལ་བསྙོན་པ་ནི།བརྗོད་འདོད་ཀྱི་ཡུལ་འགའ་ཞིག་གི་ཆོས་དང་ཆོས་ཅན་གྱི་ཟླས་ཕྱེ་བའི་ཆོས་ཁ་དོག་
ལ་སོགས་པ་ལ་བསྙོན་ཞིང་ཧམ་པ་སྐྱེད་པ་སྟེ།དཔེར་ན།མེ་ཏོག་གཞུ་ལ་ཡིད་སྲུབས་ཀྱིས། །དྲངས་
པའི་མདའ་ནི་མདའ་ལྔ་མིན། །འཇིག་རྟེན་གསུམ་ལས་རྒྱལ་བའི་ཕྱིར །འབུམ་ཕྲག་ལས་ཀྱང་ཤིན་
ཏུ་ལྷག །ཅེས་པ་ལྟ་བུའོ །གཉིས་པ་ཡུལ་ལ་བསྙོན་པ་ནི ཡུལ་ཁྱད་པར་བ་འགའ་ཞིག་ལ་ལྟོས་
ནས་དངོས་པོ་འགའི་ངོ་བོ་ལ་བསྙོན་ཞིང་ཧམ་པ་སྐྱེད་པ་།དཔེར་ན།ནི་ཙུ་ལ་རྩེར་ཁུ་བྱུག་དང༌། །
པད་ནང་བུང་བ་ལེན་པ། །གཅིག་ཏུ་སྙན་ཞེས་མི་བདེན་ཏེ། །འདི་ཡིས་ཁོ་མོ་ཤིན་ཏུ་གདུང་། །
ཞེས་པ་ལྟ་བུའོ །གསུམ་པ་རང་བཞིན་མ་བསྙོན་པ་ནི། ཡུལ་དང་བྱ་བ་སོགས་ལ་མ་ལྟོས་པར་
དངོས་པོ་འགའ་ཞིག་གི་རང་བཞིན་ཁོ་ན་ལ་བསྙོན་ཞིང་ཧམ་པ་སྐྱེད་པ་སྟེ། དཔེར་ན། ཟླ་བཞིན་མ་
མ་ཡིན་ཏེ།།ཐབ་པ་དག་ཀྱང་
འདིའི་དཀྱུས་རིང་མིག །འདི་ནི་འདྲེན་བྱེད་མ་ཡིན་ཏེ། །ཐུབ་པ་དག་ཀྱང་འགུགས་བྱེད་པའི། །སྲོག་
བཅས་ཕོ་ཉ་གསར་པ་ཡིན། །ཞེས་པ་ལྟ་བུའོ། །འདིར། དཔེ་ཡི་བསྙོན་དོར་སྔར་ཉིད་དུ། །དཔེ་
རྣམས་ལ་ནི་རབ་བསྟན་ཏེ། །འདི་ཡིས་བསྙོན་པའི་དབྱེ་བ་རྣམས། །མཚོན་བྱ་དག་ལ་རྒྱ་ཆེར་མཚོན། །
ཞེས་འབྱུང་བས། སྔར་དཔེའི་རྒྱན་གྱི་སྐབས་སུ། ཟླ་བ་ལ་ནི་ཁྱོད་གདོང་དང༌། །འགྲན་པའི་ནུས་པ་
ནམ་ཡང་མེད། །ཅེས་དཔང་ལོས་དགག་པའི་དཔེ་ལ་བསྟན་པ་ལྟ་བུ་དཔེའི་བསྙོན་དོར་དང༌། སྣར་
ཐང་པ་སངྒ་ཤྲཱིས་ནི།གཟུགས་ཅན་བསྙོན་དོར་སྔར་ཉིད་དུ། །གཟུགས་ཅན་རྣམས་ལ་རབ་བསྟན་། །
ག
ཞེས་པའི་གཟུགས་ཅན་གྱི་བསྙོན་དོར་ནི་སྔར་གཟུགས་ཅན་གྱི་སྐབས་སུ འདི་ནི་གདོང་མིན་འདི་
པདྨ། །འདི་དག་མིག་མིན་བུང་བའོ། །ཞེས་བསྟན་ཟིན་ཏོ། །ཞེས་པར་འདོན་པ་ལྟ་བུ་གཟུགས་ཅན་
གྱི་བསྙོན་དོར་དང༌། གཞན་ཡང༌། འདི་ནི་མཛེས་པས་ཟླ་བ་དང༌། །ཉེ་བར་མཚུངས་ཞེས་རྫུན་
ཡིན་། །འཇིག་རྟེན་གསུམ་གྱི་ཕུན་ཚོགས་ཀུན། །གཅིག་ཏུ་བསྡུས་པར་བདག་གིས་མཐོང༌། །ཞེས་
པ་ལྟ་བུ་རྒྱུའི་བསྙོན་དོར་དང༌།དངོས་པོ་འདི་རྣམས་སྐད་ཅིག་ཀྱང༌། །མི་རྟག་འཇིགས་པ་མ་ཡིན་ཏེ། །
བདག་གི་སྙིང་ལ་ཞུགས་པ་ཡིས །སྡུག་བསྔལ་ད་དུང་ཟད་པ་མེད། །ཅེས་པ་ལྟ་བུ་ཀུན་གྱི་བསྙོན་
དོར་ལ་སོགས་པ་གཞན་ཡང་རྗེས་སུ་དཔག་པར་བྱའོ། །
ཉེར་བཞི་པ་སྦྱར་རྒྱན་ནི། སྦྱར་བ་གཟུགས་གཅིག་ལྡན་པའི་ཚིག །དུ་མའི་དོན་ཅན་ཡིན་
131

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
པར་འདོད། །ཅེས་འབྱུང་བས། གང་ལ་བརྗོད་པར་འདོད་པའི་ཚིག་སྒྲའི་རང་བཞིན་གྱི་གཟུགས་
མཚུངས་པ་གཅིག་ལ་རྣམ་པ་གཉིས་ལ་སོགས་པ་དུ་མའི་དོན་བཤད་དུ་ཡོད་པ་ཞིག་སྟེ།མཚན་ཉིད་
འདི་ནི་སྦྱར་བའི་རྒྱན་གྱི་རིགས་ཇི་སྙེད་པ་རྣམས་ལ་ཕྱིར་འགྲོ་ཞིང་། འདི་ལ་དབྱེ་ན་སྡོམ་ནི། ཐ་དད་
མིན་དང་ཐ་དད་ཚིག།བྱ་བ་གཅིག་དང་འགལ་མིན་དང༌།།འགལ་བའི་ལས་དང་ངེས་བཟུང་དང༌།།
ངེས་འགོག་འགལ་མིན་འགལ་བ་ཅན། །ཞེས་པའི་སྦྱར་བ་རྣམ་པ་དགུ།དེ་ལ་དང་པོ་ཚིག་ཐ་དད་མ་
མིན་པའི་སྦྱར་བ་ནི། རྣམ་པ་སོ་སོར་སྟོན་པའི་དོན་གཉིས་ཀ་ལ་ཚིག་གི་གཅོད་མཚམས་ཀྱང་གཅིག་
ཏུ་བྱས་པ་སྟེ། དཔེར་ན་མཁས་པའི་དབང་པོ་ཀརྨ་ལོ་ཙཱས། འདི་ན་ལྕེ་སྤྱང་ལ་ལ་དག །རོ་ཡི་ཚོགས་
ལ་རོལ་བར་བྱེད། །གཉིས་སྐྱེས་རྣམས་ཀྱང་དགའ་བ་ཡི། །རང་གི་འདབ་མ་ཀུན་ཏུ་སྐྱོད། །ཅེས་
གསུངས་པ་ལྟ་བུའོ །གཉིས་པ་ཚིག་ཐ་དད་པའི་སྦྱར་བ་ནི། རྗོད་བྱེད་ཚིག་གི་གཅོད་མཚམས་ཀྱི་
སྐབས་སུ་དོན་གཉིས་པོའི་གཅོད་མཚམས་མི་གཅིག་པ་ཐ་དད་དུ་ཡོད་པ་སྟེ།དཔེར་ན། བདག་ནི་དེ་
རིང་ནས་བཟུང་མི། །རྟག་པའི་བློ་དང་འགྲོགས་པར་ཤོག །ངེས་པ་ཉིད་དུ་འཆིང་བའི་རྒྱ། །དར་དང་
ཉེ་བར་བྲལ་ཡང་བླ། །ཅེས་པ་ལྟ་བུའོ། །གསུམ་པ་བྱ་བ་གཅིག་པའི་སྦྱར་བ་ནི། སྒྲ་གཅིག་གི་དོན་
གཉིས་ཀས་བྱ་བ་མཚུངས་པ་གཅིག་སྟོན་པ་སྟེ། དཔེར་ན། ས་འཛིན་ཆེན་པོའི་འགྲམ་ངོགས་ན། །
གནས་པའི་ལྕེ་གཉིས་འཛིན་པ་འདིས། །མ་གཙེས་ན་ཡང་མཐོང་ཙམ་གྱིས། །ཉེས་པ་ཆེས་ཆེར་སྐྱེད་
པར་བྱེད།།ཅེས་པ་ལྟ་བུའོ །
བཞི་པ་བྱ་བ་འགལ་མིན་གྱི་སྦྱར་བ་ནི། དོན་གཉིས་ཀའི་བྱ་བ་ཕན་ཚུན་མི་འགལ་བར་
སྟོན་པ་སྟེ། དཔེར་ན། ཤིན་ཏུ་དཀར་ཞིང་མདངས་དང་ལྡན། །ཡིད་འོང་གཉིས་སྐྱེས་མཛེས་པ་ཅན། །
ཟླ་བས་འདོད་པ་འཕེལ་བྱེད་དེ། །སོ་འདིས་མཛའ་བོ་འགུགས་པར་བྱེད། །ཅེས་པ་ལྟ་བུའོ། །ལྔ་པ་
བྱ་བ་འགལ་བའི་སྦྱར་བ་ནི། དོན་གཉིས་པོའི་བྱ་བ་ཕན་ཚུན་འགལ་བའི་རྣམ་པ་ཅན་ཏེ། དཔེར་ན།
ནགས་ཀླུང་ཤིན་ཏུ་ཡངས་ན། །རྒྱུ་བའི་གླང་རྫི་རིག་པ་ཅན། །མི་འདིས་གླང་རྣམས་སྐྱོང་བྱེད་ཀྱང༌། །
ཁྱབ་འཇུག་གིས་ནི་གསོད་པར་བྱེད། །ཅེས་པ་ལྟ་བུའོ །དྲུག་པ་ངེས་བཟུང་གི་སྦྱར་བ་ནི། དོན་མི་
འདྲ་བ་གཉིས་ཀྱི་དོན་དངོས་ངེས་པར་བཟུང་ནས་ཅིག་ཤོས་རང་གར་སྟོན་པར་བྱེད་པ་། དཔེར་ན།
132

སྙན་ངག་མེ་ལོང་མའི་འགྲེལ་པ།
སྒྲོ་ལྡན་སྟོང་ཕྲག་མང་པོ་དང༌། །ལྕེ་སྤྱང་རབ་ཏུ་རྒྱུ་བའི་ས། །རོ་ཡིས་གང་བ་འདི་མཐོང་ཚེ། །སྐྲག་
པས་འདར་ཞིང་སྤུ་ལོང་གཡོ། །ཞེས་པ་ལྟ་བུའོ། །བདུན་པ་ངེས་པ་འགོག་པའི་སྦྱར་བ་ནི།སྒྲ་གཅིག་
གིས་སྦྱོར་བའི་ཁྱད་པར་གྱི་ཆོས་འགའ་ཞིག་དངོས་པོ་གཅིག་ལ་ཡོད་ཅིང་གཅིག་ལ་ངེས་པར་བཟུང་
ནས་སླར་དེ་འདྲ་བ་གཞན་ལའང་ཡོད་ཅེས་སྔ་མ་འགོག་པར་སྟོན་པ་སྟེ། དཔེར་ན། ཁྱོད་ཀྱི་ཁབ་ན་
ལྕེ་གཉིས་མེད། །གདེངས་ཅན་ངག་གི་གནས་ནའོ། །འོན་ཀྱང་གཟེབ་ན་གནས་པ་ཡི། །སྨྲ་མཁན་
ནེའུ་ཙོ་རྣམས་ལའང་མཐོང༌། །ཞེས་པ་ལྟ་བུའོ། །
བརྒྱད་པ་འགལ་མིན་གྱི་སྦྱོར་བ་ནི། སྦྱར་བའི་ཁྱད་གཞི་ཁྱད་ཆོས་དཔེ་དོན་གཉིས་ཀ་ལ
མཚུངས་པར་འཇུག་པ་སྟེ།དཔེར་ན། དྲི་མེད་ལམ་ལ་རབ་རྒྱུ་ཞིང༌། །མུན་པ་ཀུན་ནས་གཞིལ་བ་
དང༌། །གཉིས་སྐྱེས་གྲོགས་དང་འགྲོགས་པ་ཡི། །འཇིག་རྟེན་མིག་འདི་ཀུན་དགའི་གཉེན། །ཞེས་པ་
ལྟ་བུའོ། །དགུ་པ་འགལ་བ་ཅན་གྱི་སྦྱར་བ་ནི། ཁྱད་པར་གྱི་གཞི་དཔེ་དོན་གཉིས་ཀྱི་ཁྱད་ཆོས་དོན་
ལ་ཡོད་ཅིང་དཔེ་ལ་ཡོད་པར་འགལ་བ་སྟེ། དཔེར་ན། འདི་ནི་གཉིས་སྐྱེས་ཡིན་མོད་ཀྱང༌། །ཡོངས་
སུ་འཕེལ་འགྲིབ་བྱེད་མ་ཡིན། །ལོགས་རིང་ཡིན་ཡང་འདི་དག་ནི། །ལྟོ་བས་འགྲོ་བ་ཉིད་མ་ཡིན། །
ཞེས་པ་ལྟ་བུའོ། །གཞན་ཡང༌། དཔེ་དང་གཟུགས་ཅན་འགོག་པ་དང༌། །ལྡོག་པ་ཅན་སོགས་སྤྱོད་
ཡུལ་ཅན། །སྦྱར་བ་གོང་དུ་བསྟན་ཟིན་།།ཞེས་བཤད་པས།བསིལ་ཟེར་ཅན་གྱི་འགྲན་ཟླ་དང༌། །
དཔལ་དང་ལྡན་དང་དྲི་བཟང་གིས། །ཁྱོད་ཀྱི་གདོང་ནི་ཆུ་སྐྱེས་བཞིན། །ཞེས་དཔེའི་སྦྱར་བ་དང༌།
གྲོགས་མོ་ཁྱོད་ཀྱི་གདོང་པ་འདི། །ངང་པའི་རྒྱལ་པོས་ཉེར་སྤྱད་འོས། །དྲི་ཞིམ་བྱུང་བས་དོན་གཉེར་
འོས། །ཞེས་པ་གཟུགས་ཅན་གྱི་སྦྱར་བ་དང་།བདུད་རྩིའི་བདག་ཉིད་པདྨ་ལ། །སྡང་ཞིང་སྣུམ་པའི
སྐར་འབྲས་ཅན། །ཁྱོད་གདོང་ཟླ་བ་འདི་ཡོད་ཕྱིར། །ཟླ་བ་གཞན་གྱིས་ཅི་ཞིག་བྱ། །ཞེས་འགོག་
པའི་སྦྱར་བ་དང་། ཁྱོད་དང་རྒྱ་མཚོ་དུར་བ་། །སེམས་ཅན་ཆེན་པོ་བརྗིད་དང་བཅས། །འདི་ཡིས་
ཁྱེད་གཉིས་ཐ་དད་དེ། །དེ་ནི་ཆུ་བདག་ཁྱོད་མཁས་སོ །ཞེས་པ་ལྡོག་པ་ཅན་གྱི་སྦྱར་བ་དང༌། །
སོགས་པས་བསྡུས་པ དྲི་ཡི་བཞོན་པ་ཡིད་འོང་མཐོ། །སྔོ་སངས་ཏཱ་མཱ་ལ་ཡི་འོད། །སྤྲིན་ནི་མཁའ་
ལ་རྒྱུ་བྱེད་དེ། །གླང་ཆེན་འདི་དག་ས་ལའོ །ཞེས་པ་གསལ་བྱེད་ཀྱི་སྦྱར་བ་དང་། མ་ལ་ཡ་ཡི་རླུང་
133

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གིས་ནི། །འཇིག་རྟེན་དགའ་བ་སྐྱེད་པར་བྱེད། །དཀྵི་ཎྱ་ནི་ཕུན་ཚོགས་པ། །ཀུན་གྱི་སྙིང་སྡུག་མ་
ཡིན་ནམ། །ཞེས་པ་དོན་གཞན་གྱི་སྦྱར་བ་དང༌། གཞན་ཡང་ཇི་སྙེད་ཅིག་མཚོན་པར་བྱའོ་ཞེས་བྱའི་
དོན་ནོ། །
ཉེར་ལྔ་བ་ཁྱད་པར་བརྗོད་པའི་རྒྱན་ནི། ཁྱད་པར་རབ་ཏུ་བསྟན་པའི་ཕྱིར། །ཡོན་ཏན་
རིགས་དང་བྱ་བ་སོགས །གང་བྱ་མ་ཚང་ཉིད་བསྟན་པ། །དེ་ནི་ཁྱད་པར་བརྗོད་པར་བྱ །ཞེས་
འབྱུང་བས། འབྲས་བུ་སྐྱེད་བྱེད་ཀྱི་རྒྱུ་འགའ་ཞིག་ཁྱད་འཕགས་སུ་སྟོན་པར་བྱེད་པ་ལ་རྒྱུ་དེ་ཡི་
རིགས་ལ་སོགས་པ་མ་ཚང་བར་སྟོན་པ་སྟེ།འདི་ལ་དབྱེ་ན་སྡོམ་ནི།རིགས་དང་བྱ་བ་ཡོན་ཏན་རྫས། །
རྒྱུ་ཡི་ཁྱད་པར་བརྗོད་པ་ལྔ། །དེ་ལ་དང་པོ་རིགས་མ་ཚང་བའི་ཁྱད་པར་བརྗོད་པ་ནི།རིགས་མ་ཚང་
བའི་འགའ་ཞིག་གིས་ཀྱང་འབྲས་བུ་ཕུན་ཚོགས་སྐྱེད་པར་སྟོན་པ་སྟེ། དཔེར་ན། སུམ་རྩེན་ཡུལ་
ནས་མ་འོངས་ཤིང༌། །དྲི་ཟའི་ན་ཆུང་དག་ཀྱང་མིན། །དེ་ལྟ་ན་ཡང་སྨིན་ལེགས་འདིས། །ཐུབ་པའི་
དུལ་བ་འཕྲོག་པར་བྱེད། །ཅེས་པ་ལྟ་བུའོ།།གཉིས་པ་བྱ་བ་མ་ཚང་བའི་ཁྱད་པར་ནི།རྒྱུ་འགའ་ཞིག་
གི་བྱ་བ་མ་ཚང་ཡང་འབྲས་བུ་ཕུན་ཚོགས་སྐྱེད་པར་སྟོན་པ་སྟེ་དཔེར་ན། རྫས་ཀྱི་སྦྱོར་བ་མ་སྒྲུབས་
ཤིང་། །རིགས་སྔགས་དག་ཀྱང་མ་བཟླས་པར། །རི་དྭགས་མིག་ཅན་འདི་ཡིས་ནི། །མཐའ་དག་
དབང་དུ་བསྡུ་བར་ནུས། །ཞེས་པ་ལྟ་བུའོ །གསུམ་པ་ཡོན་ཏན་མ་ཚང་བའི་ཁྱད་པར་ནི།ཡོན་ཏན་
དང་བྲལ་བའི་རྒྱུ་འགའ་ཞིག་གིས་ཀྱང་རིས་མཐུན་གྱི་འབྲས་བུ་ཁྱད་འཕགས་སྟོན་པ་སྟེ། དཔེར་ན།
ལུས་མེད་བདག་པོ་དག་གི་མདའ། །རྣོ་བ་མ་ཡིན་རྩུབ་པའང་མིན། །དེ་ལྟ་ན་ཡང་འཇིག་རྟེན་ནི། །1
གསུམ་ག་དག་ལས་རྣམ་པར་རྒྱལ། །ཞེས་པ་ལྟ་བུའོ །བཞི་པ་རྫས་མ་ཚང་བའི་ཁྱད་པར་ནི། རྫས་
འགའ་ཞིག་དང་མི་ལྡན་པའི་རྒྱུས་ཀྱང་འབྲས་བུ་ཁྱད་འཕགས་སྟོན་པ་སྟེ། དཔེར་ན། ཤིང་རྟ་གླང་པོ་
རྐང་ཐང་དང༌།།རྟ་སྟེ་དཔུང་ཚོགས་ཡན་ལག་བཞི། །མེད་ཀྱང་ཟུར་མིག་གཅིག་པུ་ཡིས། །མཛེས་མ་
འདི་དག་འགྲོ་ལས་རྒྱལ། །ཞེས་པ་ལྟ་བུའོ། །ལྔ་པ་རྒྱུའི་ཁྱད་པར་བརྗོད་པ་ནི།རྒྱུའི་ཁྱད་པར་འགའ་
ཞིག་མ་ཚང་ཡང་འབྲས་བུ་ཕུན་ཚོགས་སྟོན་པ་སྟེ། དཔེར་ན། མེ་ལོང་ཉིད་དུ། ཤིང་རྟ་འཁོར་ལོ་
གཅིག་པ་དང༌།།ཁ་ལོ་པ་མཉམ་རྟ་མི་མཉམ། །དེ་ལྟ་ན་ཡང་གཟི་བྱིན་ཅན།།ཉི་མས་འགྲོ་བ་གསུམ་
134

སྙན་ངག་མེ་ལོང་མའི་འགྲེལ་པ།
པོ་མནན། །ཅེས་པ་ལྟ་བུའོ། །གཞན་ཡང་། རིམ་པ་འདི་ཡིས་གཞན་གྱི་ནི། །དབྱེ་བ་རྣམས་ཀྱང་
བརྟག་པར་བྱ །ཞེས་རྗེས་སུ་དཔག་པར་གསུངས་པས། ཡིད་འོང་འཇམ་ཞིང་མཉེན་པ་ཡི། །དལ་
བུར་རྒྱུ་བའི་འབིགས་བྱེད་རླུང་། །འདི་ཡིས་འཁོན་མེད་ན་ཆུང་རྣམས། །སྐད་ཅིག་ཉིད་དུ་འཇོམས་
པར་བྱེད།།ཅེས་པ་ལྟ་བུ་བྱ་བ་འགལ་བའི་ཁྱད་པར་བརྗོད་པ་སོགས་མཚོན་པར་བྱའོ།།
ཉེར་དྲུག་པ་མཚུངས་སྦྱོར་གྱི་རྒྱན་ནི། བརྗོད་འདོད་ཡོན་ཏན་ཁྱད་འཕགས་དང༌། །
མཚུངས་པར་བྱས་ནས་འགའ་ཞིག་གིས། །བསྟོད་སྨད་ལ་སོགས་བསྒྲགས་པ་གང༌། །དེ་ནི་མཚུངས་
པར་སྦྱོར་བར་བཤད། །ཅེས་འབྱུང་བས། བརྗོད་ཅིང་རྟོགས་པར་འདོད་པའི་ཡུལ་གྱི་ཡོན་ཏན
ལེགས་པ་དང་ལེགས་པ་མ་ཡིན་པའི་ཁྱད་འཕགས་དེ་ལྷག་པར་གྲགས་པ་འགའ་ཞིག་དང་དོན་ལ་
མི་མཚུངས་ཀྱང་མཚུངས་པར་སྒྲོ་བཏགས་པ་སྟེ། འདི་ལ་དབྱེ་ན་སྡོམ་ནི། བསྟོད་པའི་ཡོན་ཏན་
མཚུངས་སྦྱོར་དང༌། །དམད་པའི་སྐྱོན་ནི་མཚུངས་སྦྱོར་གཉིས། །དེ་ལ་དང་པོ་ནི། བསྟོད་པའི་ཡུལ་
དང་ཁྱད་འཕགས་སུ་གྲགས་པའི་དཔེ་གཉིས་པོ་རིགས་ལ་སོགས་པ་མཚུངས་སོ་ཞེས་སྒྲོ་བཏགས་པ་སྟེ
དཔེར་ན།འོད་ཟེར་རབ་བཀྲ་ཉི་མ་དང༌། །སྲེད་མེད་བུ་དང་ས་སྐྱོང་གི །གཟི་བྱིན་ཆེན་པོས་བརྟན་
གཡོ་ཀུན། །ཟིལ་གྱིས་གནོན་ཞེས་གཅིག་ཏུ་མཚུངས། །ཞེས་པ་ལྟ་བུའོ། །གཉིས་པ་། དམད་པར་
འདོད་པའི་ཡུལ་དང་དམན་པ་ལ་སོགས་པའི་དཔེ་འགའ་ཞིག་མཚུངས་པར་སྦྱར་བ་སྟེ། དཔེར་ན།
རླུང་དང་འགྲོགས་པའི་ཟིལ་པ་དང༌། །སྣུམ་ཟད་ཀྱི་ནི་མར་མེ་དང་། །དཔལ་འབྱོར་ཕུན་སུམ་ཚོགས་
པ་ཡང་། །སྐད་ཅིག་གཉིས་པར་མི་གནས་སོ །ཞེས་པ་ལྟ་བུའོ། །འདི་ལའང་གཉིས་པོ་འདི་ལས་
མེད་པས་ཁ་འཕངས་མ་མཛད་།།
ཉེར་བདུན་པ་འགལ་བའི་རྒྱན་ནི། འགལ་བར་སྒྲུབ་བྱེད་སླད་དུ་ནི། །གང་དུ་དངོས་པོ་
འགལ་བ་རྣམས། །ཡང་དག་འགྲོགས་པར་རབ་བསྟེན་པ། །དེ་ནི་འགལ་བར་བཤད་དེ་དཔེར། །
ཞེས་འབྱུང་བས། འགལ་ཟླ་སྒྲུབ་ཅིང་ཁྱད་པར་དང་བཅས་པ་རྟོགས་པའི་སླད་དུ་དངོས་པོ་གང་གི་བྱ་
བ་སོགས་འགལ་བ་རྣམས་ལྷན་ཅིག་ཏུ་འགྲོགས་པར་སྟོན་པ་སྟེ། འདི་ལ་དབྱེ་ན་སྡོམ་ནི། གཞི་
གཉིས་བྱ་བ་འགལ་བ་དང་། །ཡོན་ཏན་དང་ནི་རྫས་དང་ལས། །གཞི་གཅིག་བྱ་བ་འགལ་བ་དང་། །
135

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
སྦྱར་བའི་འགལ་བ་རྣམ་པ་དྲུག །དེ་ལ་དང་པོ་གཞི་ཐ་དད་པའི་བྱ་བ་འགལ་བ་ནི། གཞི་གཉིས་ཀྱི་
སྟེང་དུ་ཕན་ཚུན་འགལ་བའི་བྱ་བ་གཉིས་འགྲོག་པར་སྟོན་པ་སྟེ། དཔེར་ན། དབྱར་སྐྱེས་ཆུ་འཛིན་
སྔོན་པོ་ལ། །འབྲུག་སྒྲ་རབ་ཏུ་གྲགས་པའི་ཚེ། །རྨ་བྱ་དགའ་བས་གར་བྱེད་ཀྱང༌། །ངང་པ་སྐྲག་པས་
འབྱེར་བར་འགྱུར། །ཞེས་པ་ལྟ་བུའོ། །གཉིས་པ་ཡོན་ཏན་འགལ་བ་ནི། དངོས་པོ་འགའ་ཞིག་གི་
སྟེང་དུ་ཕན་ཚུན་འགལ་བའི་ཡོན་ཏན་གཉིས་འགྲོགས་པར་སྟོན་པ་སྟེ། དཔེར་ན།རྩ་སྔོན་གཞོན་
ནུའི་སྤུ་ལོང་ཅན། །དཔྱིད་ཀྱི་མཛེས་པ་གཡོ་བའི་ཚེ། །ན་ཆུང་དགའ་བས་འཛུམ་པ་དང༌། །ཆགས་
པས་ཁྲོ་ཚུལ་རབ་ཏུ་སྟོན །ཞེས་པ་ལྟ་བུའོ། །གསུམ་པ་རྫས་འགལ་བ་ནི། དངོས་པོ་གཅིག་གི་སྟེང་
དུ་ཕན་ཚུན་འགལ་བའི་རྫས་དུ་མ་ཚོགས་པར་སྟོན་པ་སྟེ། དཔེར་ན།མེ་ལོང་ཉིད་དུ།སྐེད་པ་ཕྲ་
ཞིང་རོ་སྨད་སྦོམ། །མཆུ་དམར་མིག་ནི་དཀར་བ་ཡིན། །ལྟེ་བ་དམའ་ཞིང་ནུ་མ་མཐོ། །བུད་མེད་
ལུས་ཀྱིས་སུ་མ་བཅོམ། །ཞེས་པ་ལྟ་བུའོ །བཞི་པ་ལས་འགལ་བ་ནི། དངོས་པོ་འགའ་ཞིག་གི་ངོ་བོ་
དང་ཚུལ་མི་མཐུན་པར་ལྟ་བུའི་ལས་སྟོན་པ་སྟེ། དཔེར་ན། ཨུཏྤལ་རི་མོས་ཉེར་མཚོན་ཞིང༌། །ག་
བུར་ཟེར་དང་འགྲོགས་པ་ཡི། །རབ་བསིལ་ཟླ་བ་འདི་ཡིས་ནི། །ན་ཆུང་ལུས་ངག་ཅི་ལ་གདུང༌། །
ཞེས་པ་ལྟ་བུའོ །ལྔ་པ་བཞི་གཅིག་གི་བྱ་བ་འགལ་བ་ནི། གཞི་གཅིག་གི་སྟེང་དུ་ཕན་ཚུན་འགལ་
བའི་བྱ་བ་གཉིས་འགྲོགས་པར་སྟོན་པ་སྟེ།དཔེར་ན།ཆུ་སྲིན་མཚན་མ་ཅན་རྣམས་ཀྱིས། །ཉེ་བར་
འཕངས་པའི་མདའ་ལྔ་། །རེག་པ་མ་ཡིན་མཐོང་བའང་མིན། །དེ་ལྟ་མོད་ཀྱི་འབིགས་པ་མཚར། །
ཞེས་པ་ལྟ་བུའོ །དྲུག་པ་སྦྱར་བའི་འགལ་བ་ཅན་ནི། སྒྲ་སྦྱར་བའི་དོན་གཉིས་པོ་གཞི་གཅིག་ཏུ་
འགལ་བར་སྟོན་པ་སྟེ།དཔེར་ན། སྲིད་སྒྲུབ་ལྟ་བུར་འཕོངས་རྐྱེན་པའི། །སྐྱེས་པ་དུ་མ་ཚོགས་པའི་
སར། །སྒྲོ་ལྡན་ལྷན་ཅིག་གནས་པ་ནི། །སུ་ཡི་ཡིད་རྟོན་ཉིད་དུ་རུང༌། །ཞེས་པ་ལྟ་བུའོ །སྣར་ཐང་བ་
ནི་འདི་ལའང་རྫས་འགལ་བ་ཞེས་འདོད་མོད་ཀྱང༌། དེ་ལྟ་ན་ཟློས་པར་འགྱུར་བས་སྦྱར་བ་ཞེས་པ་
ལེགས་སོ། །གཞན་ཡང་དེ་ལྟར་རྒྱན་འདིའི་རྣམ་པ་ནི། དུ་མ་ཉིད་དུ་རབ་བྱེད་དེ། །ཞེས་གཞན་ཡང་
མཚོན་པར་བཤད་པས། དྲི་མ་དང་བྲལ་བའི་འོད་དུ། གང་ཞིག་སྲེད་པའི་འཆིང་བ་རྣམས་ལས་གྲོལ་
ཡང་སེམས་ཅན་དོན་དུ་སྲིད་པ་འཛིན། །ཞེས་པ་ལྟ་བུ་སྐྱོན་འགལ་བའམ་མི་འགལ་བ་སོགས་མཚོན་
136

སྙན་ངག་མེ་ལོང་མའི་འགྲེལ་པ།
པར་བྱའོ།།
ཉེར་བརྒྱད་པ་སྐབས་མིན་གྱི་བསྟོད་པ་ནི།སྐབས་མིན་འདོད་པས་བསྟོད་པ་ནི །སྐབས་
སུ་མ་བབ་བསྟོད་པ་ཡིན། །ཞེས་འབྱུང་བས། དངོས་པོ་འགའ་ཞིག་ལ་བསྟོད་པའི་སྐབས་སུ་མ་བབ་
བཞིན་དུ་རང་གི། །འདོད་པ་ཁོ་ནའི་དབང་གི་བསྟོད་པ་སྟེ། དཔེར་ན། སྐབས་མིན་བསྟོད་པར་མ་སོང་སྙམ།
མཆན། འདུ་འཛི་ལས་ནི་ཕྱིར་ཕྱོགས་གང་། །དབེན་པ་གསུམ་དང་ལྡན་པ་ཡི། །གསུང་རབ་ཟབ་མོའི་
རོ་མྱོང་བའི། །བློ་ལྡན་དེ་དག་མཆོག་ཏུ་དགེ །ཞེས་པ་ལྟ་བུ་སྟེ་འདི་ལའང་སྦྱོར་བ་མི་འདྲ་བ་གཞན་
ཡོད་པར་མ་གསུངས་སོ། །
ཉེར་དགུ་པ་ཟོལ་བསྟོད་ཀྱི་རྒྱན་ནི། གལ་ཏེ་དམད་པ་བཞིན་བསྟོད་ནས། །སྐྱོན་ལྟར་
གནང་བའི་ཡོན་ཏན་ཉིད། །གང་དུ་ཉེ་བར་ཐོབ་གྱུར་པ། །དེ་ནི་ཟོལ་གྱི་བསྟོད་པར་བཤད། །ཅེས་
འབྱུང་བས། ཡུལ་གང་ལ་དམད་པ་ལྟར་བྱས་ནས་དེའི་སྐྱོན་བཏགས་པ་བ་ལྟར་སྣང་མེད་ཡོན་ཏན་
ཉིད་དུ་བྱས་ནས་ཁྱད་འཕགས་སུ་སྟོན་པ་སྟེ། འདིའི་དབྱེ་བའི་མིང་གི་རྣམ་པར་བཞག་པ་གཞུང་
འབྲེལ་དུ་ཧ་ཅང་མི་གསལ་ཡང༌། དོན་ཐོབ་ཙམ་གྱི་སྡོམ་ནི། མཐུ་དང་བརྩོན་འགྲུས་སྟོབས་ཕུན་
ཚོགས །ཟོལ་གྱིས་བསྟོད་པ་རྣམ་པ་གསུམ། །དེ་ལ་དང་པོ་མཐུ་ཕུན་ཚོགས་ཀྱི་ཟོལ་བསྟོད་ནི།
བསྔགས་པའི་ཡུལ་དེའི་ལྟར་སྣང་གི་སྐྱོན་བརྗོད་པ་ལྟར་བྱས་ནས་ནུས་མཐུ་ཁྱད་འཕགས་སུ་སྟོན་པ་སྟེ།
དཔེར་ན་ནགས་ཤོད་པ་ཆོས་དབང་གྲགས་པའི་དཔལ་གྱིས།རྡོ་རྗེ་ཡི་སྐུ་དགུན་དུས་ཁ་བ་ཡི། །རེག་
པས་མི་བརྫི་དེ་ལ་མཚར་ཅི། །སྲིད་གསུམ་ཟ་བ་གཏུམ་མོའི་མེ་ཚོགས་ཀྱིས། །འཚིག་པར་མ་ནུས་
རས་ཀྱི་གོས་འདི་མཚར། །ཞེས་པ་ལྟ་བུའོ །གཉིས་པ་བརྩོན་འགྲུས་ཕུན་ཚོགས་ཀྱི་ཟོལ་བསྟོད་ནི།
བསྟོད་པར་འདོད་པའི་ཡུལ་དེ་ལ་སྐྱོན་བརྗོད་པ་ལྟར་བྱས་ནས་བརྩོན་འགྲུས་མཆོག་ཏུ་སྟོན་པ་སྟེ།
མཁས་བཙུན་དབང་པོས། འདོད་སྤྱོད་ཨིནྡྲ་བྷུ་ཏིས་ཀྱང༌། །ཚེ་གཅིག་ཟུང་འཇུག་སྐུ་བརྙེས་ན། །
བརྩོན་ལྡན་བཞད་པ་རྗེ་ཁྱོད། །འདི་ལ་བྱ་དགའ་ཅི་ཞིག་དགོས། །ཞེས་པ་ལྟ་བུའོ །གསུམ་པ་
སྟོབས་ཕུན་ཚོགས་ཀྱི་ཟོལ་བསྟོད་ནི། བརྗོད་འདོད་ཀྱི་ཡུལ་དེའི་སྐྱོན་ལྟར་སྣང་བརྗོད་པ་ལྟར་བྱས་
ནས་སྟོབས་ཆེས་ཆེར་སྟོན་པ་སྟེ། དཔེར་ན།སྟོང་གསུམ་འཇིག་རྟེན་མཐའ་ཡས་ཀྱི། །སེམས་ཅན་
137

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཐམས་ཅད་ཟིལ་མནན་ན། །ཚེ་རིང་མཆེད་ལྔ་ཞེས་པ་ཙམ། །བྲན་དུ་བཀོལ་ལ་མཚར་། །ཞེས་
པ་ལྟ་བུའོ། །གཞན་ཡང༌།ཟོལ་གྱི་བསྟོད་པའི་རྣམ་པ་། །རབ་ཏུ་རྒྱ་ཆེ་མཐའ་དང་བྲལ །ཞེས་
འདིར་མ་འདུས་པ་དཔག་ཏུ་མེད་པར་བཤད་པས། །ཁམས་ཀྱི་ཟས་ནི་ཕུན་ཚོགས་པ། །ཀུན་ལ་སྲིད་
བྲལ་ཇི་ལྟར་མཚར། །རོ་བརྒྱ་ལས་ལྷག་ཏིང་འཛིན་ཟས། །རྟག་པར་ཟོས་པ་མ་ཡིན་ནམ། །ཞེས་པ་
ལྟ་བུ་མཉམ་འཇོག་གི་ཟོལ་བསྟོད། ཆོས་ཀུན་མཁའ་དང་རོ་གཅིག་པའི། །མགོན་ཁྱོད་འཕུར་ལ་
མཚར་ཅི་དགོས། །སྡིག་པའི་ཁུར་པོས་རབ་ནོན་པའི། །བྱ་རྣམས་འཕུར་བར་བྱེད་ལ་ལྟོས །ཞེས་པ་
ལྟ་བུ་དོན་གཞན་གྱི་ཟོལ་བསྟོད་ལ་སོགས་པ་རྗེས་སུ་དཔག་པར་བྱའོ། །
སུམ་ཅུ་པ་ངེས་བསྟན་གྱི་རྒྱན་། གལ་ཏེ་དོན་གཞན་འཇུག་པ་ཡིས། །དེ་དང་མཚུངས་
པའི་འབྲས་བུ་འགའ། །མཆོག་གི་མཆོག་མིན་སྟོན་བྱེད་པ། །དེ་ནི་ངེས་པར་བསྟན་པ་ཡིན། །འཇུག་
པ་འགའ་གིས་དེ་དང་ཚུལ་མཚུངས་པའི་འབྲལ་བུ་འགའ་སྐྱེད་པར་སྟོན་པ་སྟེ། འདི་ལ་དབྱེ་ན་སྡོམ་ནི།
དཔེ་ཡི་འཇུག་པས་དོན་དེ་ཉིད། །མཆོག་དང་མཆོག་མིན་སྟོན་པ་ཉིད། །དེ་ལ་དང་པོ་ནི། དཔེའི་
འཇུག་པ་འགའ་ཞིག་གི་ནུས་པས་དོན་དེ་མཆོག་ཏུ་སྐྱེད་ཅིང་རྟོགས་པར་བྱེད་པ་སྟེ། དཔེར་ན་སློབ་
དཔོན་ཕྱོགས་གྱི་གླང་པོས་རྗེ་བཙུན་འཇམ་པའི་དབྱངས་ལ་བསྟོད་པར། འདི་ལྟར་མིག་སྨན་དང་
མཚུངས་པའི །ཅོད་པན་འཕྲེང་བས་མཛེས་པ་ནི། །ཉོན་མོངས་བུད་ཤིང་ཡེ་ཤེས་མེའི། །དུ་བའི་རི་
མོ་ལྟ་བུ་མཚོན། །ཞེས་གསུངས་པ་དང་།དཔག་བསམ་འཁྲི་ཤིང་དུ།རིན་ཆེན་ཡིད་འོང་དོ་ཤལ་དག །
སྙིང་གར་བཟུང་བར་བྱས་པ་ནི། །ས་འོག་རྒུད་པ་ཞི་བའི་སླད། །ལྷག་མ་ཅན་གྱིས་བསྟེན་པ་བཞིན། །
ཞེས་པ་ལྟ་བུའོ །གཉིས་པ་ནི དཔེའི་འཇུག་པ་འགའ་ཞིག་གི་བྱེད་པས་མཆོག་མ་ཡིན་པར་སྐྱེད་
ཅིང་སྟོན་པར་བྱེད་པ་སྟེ། དཔེར་ན་བདུད་ཀྱི་དབང་འགྱུར་སྐྱེ་བོ་ཡི། །སྤྱོད་པ་མངོན་གྱུར་གསལ་
བ་ན།།ཐུབ་པའི་བསྟན་པ་ནུབ་པ་ལ། །མངོན་དུ་ཕྱོགས་པ་ངེས་པར་མཚོན། །ཞེས་པ་ལྟ་བུ་སྟེ།འདི་
ལ་ཡང་རིས་འདྲ་ཡོད་པ་མ་བཤད་དོ།།
ས་འདྲ་ཡད་་པ་མ་
སོ་གཅིག་པ་ལྷན་ཅིག་བརྗོད་པའི་རྒྱན་ནི། ཡོན་ཏན་ལས་རྣམས་ལྷན་ཅིག་གི །དངོས་པོ་
བརྗོད་པ་ལྷན་ཅིག་བརྗོད། །ཅེས་འབྱུང་བས། དཔེ་དོན་གཉིས་ཀྱི་ཡོན་ཏན་དང་བྱ་བ་ལས་རྣམས་
138

སྙན་ངག་མེ་ལོང་མའི་འགྲེལ་པ།
ལྷན་ཅིག་ཏུ་བརྗོད་པ་སྟེ་འདི་ལ་དབྱེ་ན་སྡོམ་ནི།ཡོན་ཏན་བྱ་བ་ཐ་དད་དང་། །བྱ་བ་གཅིག་པ་རྣམས་
གསུམ་ཡོད།།དེ་ལ་དང་པོ་ཡོན་ཏན་ལྷན་ཅིག་བརྗོད་པ་།དངོས་པོ་ཕན་ཚུན་གཉིས་ཀྱི་ཁ་དོག་ལ་
སོགས་པའི་ཡོན་ཏན་མཉམ་དུ་སྟོན་པ་ཏེ། དཔེར་ན། ན་ཆུང་འདི་ཡི་བཞིན་རས་ནི། །པདྨའི་མདོག་
དང་མཉམ་དུ་དཀར། །ཁ་ནས་འབྱུང་བའི་དབུགས་འདི་ཡང༌། །པདྨའི་དྲི་དང་ལྷན་ཅིག་ཞིམ། །ཞེས་
པ་ལྟ་བུའོ །གཉིས་པ་བྱ་བ་ཐ་དད་ཀྱི་ལྷན་ཅིག་བརྗོད་པ་ནི། དངོས་པོ་ཕན་ཚུན་གཉིས་ཀའི་བྱ་བ་
ཐ་དད་པ་གཉིས་པོ་ལྷན་ཅིག་ཏུ་འགྲོགས་པར་སྟོན་པ་སྟེ། དཔེར་ན། དམ་པ་རྣམས་ཀྱི་ཡོན་ཏན་
དང་། །ལྷན་ཅིག་དབྱར་གྱི་ཆུ་བོ་འཕེལ། །དེ་ཚེ་འཇིག་རྟེན་ཉི་མ་དང༌། །མཉམ་དུ་གསལ་བར་བྱེད་
པ་ཡིན། །ཞེས་པ་ལྟ་བུའོ །གསུམ་པ་བྱ་བ་གཅིག་པའི་ལྷན་ཅིག་བརྗོད་པ་ནི། དངོས་པོ་གཉིས་
ཀའི་བྱ་བ་མཚུངས་པ་གཅིག་ཏུ་བརྗོད་ཅིང་རྟོགས་པར་བྱེད་པ་སྟེ། དཔེར་ན།སྔོ་སངས་ཛ་ཧཱའི་བུ་མོ་
དང༌། །ཡིད་འོང་ཡི་བཞོན་པ་དང༌། །ཁོ་བོའི་སྲོག་འཛིན་ཚེ་འདི་རྣམས། །ལྷན་ཅིག་མྱུར་དུ་འགྲོ་
བར་བྱེད། །ཅེས་པ་ལྟ་བུའོ། །གཞན་ཡང་། དེ་ལྟར་ལྷན་ཅིག་བརྗོད་པ་ཡི། །དཔེར་བརྗོད་འགའ་
ཞིག་འདིར་བྱ་སྟེ། །ཞེས་གཞན་རྟོགས་པར་བྱ་དགོས་པར་བསྟན་པས།མཛེས་མ་འདི་ཡི་འདྲེན་བྱེད་
དང༌།།ལྷན་ཅིག་མགོ་སྐྱེས་ཤིན་ཏུ་མནག །ཐགས་བཟང་མཉམ་པའི་སོ་དང་ནི། །བཞིན་རས་མཉམ་
དུ་དཀར་མདངས་གསལ། །ཞེས་པ་ལྟ་བུ་གཞི་གཅིག་པའི་ལྷན་ཅིག་བརྗོད་པ་སོགས་མཚོན་པར་
བྱའོ།།
སོ་གཉིས་པ་ཡོངས་བརྗེས་ཀྱི་རྒྱན་ནི།དོན་རྣམས་བསྣོལ་བ་གང་ཡིན་པ།།ཡོངས་བརྗེས་
ཡིན་། ཞེས་འབྱུང་བས། བརྗོད་འདོད་ཀྱི་དོན་ཅན་གྱི་ཡོན་ཏན་བྱ་བ་ལ་སོགས་པ་རྣམས་ཕན་ཚུན་
བསྣོལ་བ་དེའོ། །འདི་ལ་དབྱེ་བ་གཞན་མ་བཤད་པས་གཅིག་པུ་མཚན་གཞི་ནི་དཔག་བསམ་འཁྲི་
ཤིང་ལས།ཁྱོད་ཀྱི་འདི་ནི་རི་མོ་ལ། །བྲིས་ཤིང་འདིས་ཀྱང་སེམས་ལ་ཁྱོད། །ཁྱེད་ཉིད་མཛའ་བའི་ཕོ་
ཉར་།།སུ་ཞིག་རབ་སོང་ངས་མི་ཤེས། །ཞེས་པ་དང༌།ཀླུ་ཀུན་དགའ་བའི་ཟློས་གར་དུ།ཁྱོད་ཀྱི་
སྙིང་ལས་ཁྲག་རྣམས་ནི། །བདག་གི་མཆུ་ཡིས་རབ་ཏུ་ཕྲོགས། །སླར་ཡང་ཁྱོད་ཀྱི་བརྟན་པ་འདིས། །
བདག་གི་སྙིང་ཉིད་ཕྲོགས་པར་གྱུར། །ཅེས་བཀོད་པ་ལྟ་བུའོ། །
139

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
སོ་གསུམ་པ་ཤིས་བརྗོད་ཀྱི་རྒྱན་ནི།མངོན་པར་འདོད་པའི་དངོས་པོ་ལ། །སྨོན་པ་ཤིས་པ
ཞེས་ཏེ་དཔེར། །ཞེས་འབྱུང་བས། མངོན་པར་འདོད་པས་དོན་དུ་གཉེར་བྱའི་དངོས་པོ་འགའ་ཞིག་
ལ་སྨོན་པར་བྱེད་པ་སྟེ དཔེར་ན། སློབ་དཔོན་རཏྣ་ས། ཡོན་ཏན་རྒྱ་མཚོ་འཇིག་རྟེན་མཁྱེན། །
བདག་མེད་གཉིས་པོ་ཡང་དག་རིག །སྒྲིབ་པ་གཉིས་ལས་རྣམ་གྲོལ་བས། །འཇིག་རྟེན་ངན་འགྲོ་
ལས་སྲུངས་ཤིག །ཞེས་པ་དང༌། ཀླུ་ཀུན་ཏུ་དགའ་བའི་ཟློས་གར་དུ། ཀླུ་ནི་སྲུང་བྱེད་བདག་གི་
བསོད་ནམས་གང༌། །རང་ལུས་བྱིན་ལས་དེ་རིང་གང་བསྒྲུབ་པ། །དེ་ཡིས་བདག་ཉིད་སྲིད་པ་སྲིད་
པར་ནི།།གཞན་ཕན་སྙིང་པོར་སྟོན་པའི་ལུས་ཐོབ་ཤོག།ཅེས་བཀོད་པ་ལྟ་བུ་སྟེ་རྟོགས་པར་སླ་ཞིང་
དབྱེ་བ་གཞན་ཡོད་པར་མ་བཤད་།།
སོ་བཞི་པ་རབ་སྙེལ་གྱི་རྒ
སོ་བཞི་པ་རབ་སྤེལ་གྱི་རྒྱན་ནི། ཐ་དད་རྒྱན་རྣམས་བསྲེས་པ་ནི། །སྤེལ་མ་བདག་ཏུ་
བརྗོད་པ་སྟེ། །ཞེས་འབྱུང་བས། ཕན་ཚུན་ཐ་དད་པའི་རྒྱན་མི་འདྲ་བ་གཉིས་སམ་གསུམ་ཙམ་
བསྲེས་པ་སྟེ། འདི་ལ་དབྱེ་ན། ཡན་ལག་ཡན་ལག་ཅན་དངོས་ཀྱི། །སྐབས་དང་ཐམས་ཅད་སྟབས་
མཚུངས་ཉིད། །ཅེས་པའི་ལུགས་གཉིས་སྤེལ་མ་ཡི། །རྒྱན་དག་ལ་ནི་མཚོན་པར་བྱ། །ཞེས་ཡན་
ལག་ཕན་འདོགས་བྱེད་དང་ཡན་ལག་ཅན་ཕན་གདགས་བྱའི་དངོས་པོར་གནས་པ་ལྟོས་པ་དང་
བཅས་པ་དང༌། འདྲེས་པའི་རྒྱན་ཐམས་ཅད་སྟོབས་མཚུངས་པ་གཅིག་ལ་གཅིག་མི་ལྟོས་པ་རང་
དབང་ཅན་ཏེ་རྣམ་པ་གཉིས་སོ །དེ་ལ་དང་པོའི་དཔེར་བརྗོད་ནི། རི་བོང་ཅན་གྱི་འགྲན་ཟླ་ཡིས། །
གདོང་འདི་པད་དཀར་རྒྱས་པའི་དཔལ། །མ་བཀུག་འཁྱོག་པའི་སྨིན་སྒེག་མ། །འདི་ཡིས་ཐུབ་པའི་
དུལ་བའང་འཕྲོག །ཅེས་པ་ལྟ་བུའོ། །གཉིས་པ་སྟོབས་མཚུངས་པའི་དཔེར་བརྗོད་གཞུང་ཉིད་དུ་མ་
མཛད་ཀྱང་། དོན་ནི། ཆུ་སྐྱེས་འཛུམ་པའི་ཕྲེང་བ་སྤེལ། །ཨུཏྤལ་མཛེས་མའི་འདྲེན་བྱེད་བཞིན། །
གཉིས་སྐྱེས་དགའ་བའི་དགའ་སྟོན་སྒྲུབ། །མཛེས་པས་དབྱངས་ཅན་བྲོས་སམ་སྙམ། །ཞེས་པ་ལྟ་བུ་
ཡིན་ནམ་སྙམ་མོ། །
སོ་ལྔ་པ་དགོངས་པ་ཅན་གྱི་རྒྱན་ནི། སྙན་ངག་མཁན་བསམ་དགོངས་པ་སྟེ། །སྙན་ངག་
འགྲུབ་པ་གང་གནས་པ། །རྒྱུན་གྱི་ཡུལ་ཡོད་ཡོན་ཏན་ཅན། །དེ་ནི་དགོངས་པ་ཅན་ཞེས་བརྗོད། །
140

སྙན་ངག་མེ་ལོང་མའི་འགྲེལ་པ།
ཅེས་འབྱུང་བས། སྙན་ངག་མཁན་པོ་ཚིག་གི་རྒྱུན་འབྱོར་བ་པོའི་བསམ་པ་སྙན་ངག་གི་ཚིག་རྒྱུན་
ཡོངས་སུ་འགྲུབ་པར་བྱེད་པའི་ཁྱད་པར་ནི་དགོངས་པ་ཅན་ཞེས་བྱ་སྟེ། སྙན་ངག་ཉི་ཚེ་བ་མ་ཡིན་པ་
རྣམས་ཀྱི་ཐོག་མ་ནས་བཟུང་སྟེ་རྫོགས་པའི་མཐར་ཐུག་གི་བར་དུ་གནས་པ་ཡིན་པས་ཚིག་རྒྱུན་སྤྱིའི་
ཁྱབ་བྱེད་ཡིན་ལ།ངོ་བོ་ནི་སྙན་ངག་གི་ལུས་ཚིགས་བཅད་དང་།ལྷུག་པ་སྤེལ་མའི་བདག་ཉིད་སྙན་
ངག་ཚོགས་པའི་སྤྱོད་ཡུལ་ཅན་གྱི་ཡོན་ཏན་ཅན་གྱི་ཁྱད་པར་གང་ཡིན་པ་དེ་ཡིན་ནོ། །དཔང་ལོས།
དང་པོ་བར་དང་ཐ་མ་རྣམས་སུ་རྒྱུན་མ་རྗེས་སུ་འཇུག་པས་འདི་ནི་རྒྱན་ཐམས་ཅད་ཀྱི་ཡང་རྒྱན་
གྱུར་པའོ །ཞེས་གསུངས་སོ །དེ་ཡང་ཁྱད་པར་གྱི་ཆོས་བཞི་དང་ལྡན་པ་ཞིག་ལ་གནས་པ་སྟེ།བཞི་
གང་ཞེ་ན། དང་པོ་ནི། ཚིག་རྒྱུན་གྱི་ཆ་ཤས་གྲོང་ཁྱེར་གྱི་བསྔགས་པ་ལ་སོགས་པ་རྣམས་ཕན་ཚུན་
ལྕགས་ཀྱི་ཐུར་མ་གཞིབས་པ་ལྟར་འབྲེལ་མེད་རང་དབང་ཅན་ཡིན་ན་ངག་གི་རྒྱུན་གཅིག་ཏུ་ཙམ་མི་
ནུས་པ་ལས།དེ་ལྟར་མ་ཡིན་པ་དེའི་ཕྱིར་སྐབས་སུ་བབ་པའི་མཚམས་མཚམས་རྣམས་སུ་གྲོང་ཁྱེར་
ལ་སོགས་པའི་བསྔགས་པ་བྱས་ན་མཛེས་པར་འགྱུར་སྙམ་པའི་བསམ་པས་བཀོད་པ་རྣམས་ནི་ལག་
པའི་སོར་མོ་རངས་པའི་ཚིག་བཞིན་དུ་ཕན་ཚུན་ཡན་ལག་དང་ཡན་ལག་ཅན་གྱི་དངོས་པོ་ལྟོས་པ་
དང་བཅས་པ་རྣམས་ཚོགས་པས་སྙན་ངག་ཆེན་པོ་གྲུབ་པ་ལྟ་བུ་དང་། གཉིས་པ་ནི། རྒྱུན་དེའི་ཁྱད་
པར་གྱི་དོན་སྐབས་དེ་དང་དེར་ཉེ་བར་མི་མཁོ་བ་མ་བྱས་པར་དོན་དང་ལྡན་ཞིང་སྐབས་སུ་བབ་པ་
འབའ་ཞིག་བྱས་པའོ། །
གསུམ་པ་ནི། སྐབས་སུ་སྨྲ་བ་ཉིད་ནི་རྣམ་པར་མཛེས། །ཞེས་བཤད་པ་བཞིན་ཚངས་པ་
ལ་སོགས་པའི་དངོས་པོ་འགའ་ཞིག་ལ་སྐབས་སུ་མ་བབ་བཞིན་དུ་བསྔགས་པ་བརྗོད་པ་མིན་པའོ །
བཞི་པ་ནི། སློབ་དཔོན་དཔའ་བོ་དང་། དགེ་བའི་དབང་པོ་ཡབ་སྲས་ཀྱི་བྱང་ཆུབ་སེམས་དཔའི་
རྟོགས་པ་བརྗོད་པ་ལས་རྫོགས་པའི་སངས་རྒྱས་ཤིན་ཏུ་མཚར་བར་རྟོགས་ནུས་པ་ལྟ་བུར།བརྗོད་
འདོད་ཀྱི་དོན་རྣམས་ཕུལ་དུ་བྱུང་ཞིང་ལག་མཐིལ་དུ་སྐྱུ་རུ་ར་བཞག་པ་བཞིན་ཉེ་བར་གསལ་བར་
བྱེད་ཅིང་། ཤིན་ཏུ་རྟོགས་དཀའ་བ་རྣམས་ཀྱང་བདེ་བླག་ཏུ་ནུས་པའོ། །དེ་ལྟར་བཤད་པའི་ཁྱད་
པར་བཞི་དེ་ནི་དགོངས་པའི་རྒྱུན་ལ་གནས་པའི་རིགས་པ་དང་མི་རིགས་པ་རྣམ་པར་འབྱེད་པའི་
141

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བློའི་འབྲས་བུ་ཡིན་པས་དེའི་དབང་དུ་གྱུར་པའི་ཕྱིར་དགོངས་པ་ཅན་གྱི་རྒྱན་ཞེས་མཁས་པ་རྣམས་
ཀྱིས་བཤད་པ་ཡིན་། །སྐབས་འདིར་གངས་ཅན་གྱི་སྙན་ངག་པ་འགའ་ཞིག་གིས་བསྟན་བཅོས་ཀྱི་
རྒྱུན་གང་ཡིན་པའི་བསྡུས་དོན་ལྟ་བུ་ལ་ངོས་འཛིན་ཅིང་། དེ་ལྟར་དཔེར་བརྗོད་ཀྱང་བྱེད་པ་མཐོང་
མོད་ཀྱི། དཔེ་ནི་འོ་མ་ལ་མ་བརྟེན་པའི་མར་འཚོལ་བ་དང་འདྲ་བར་ཟད་དེ། གཞུང་ལུགས་པ་ཆེན་
པོ་ལོགས་སུ་བྱས་ནས་རང་བཟོའི་རྣམ་པར་བཞག་པ་བྱས་པས་སོ། །དེས་ན་ངག་གི་དབང་ཕྱུག་གི་
འགྲེལ་པ་ལས་ཀྱང༌། དེ་ནི་གཞུང་གི་རྒྱུན་ལ་ཡོད་པ་ཡིན་པས་ཚིགས་བཅད་གཅིག་དང་གཉིས་ལ་
སོགས་པའི་ཡུལ་ལ་ཡོད་པར་འདོད་པ་ཉེ་བར་གསལ་ལོ །ཞེས་ཀྱང་གསལ་བར་བཤད་པའི་
ཕྱིར་རོ །གཞན་ཡང་དོན་གྱི་རྒྱན་སོ་བཞི་པོ་སྤྱི་ལ་ཁྱབ་པའི་ཚུལ་གྱིས་འཇུག་པས་རྒྱན་ཐམས་ཅད་
ཀྱི་ཡང་རྒྱན་ཡིན་ནོ་ཞེས་པ་འདི་ལ་དགོངས་པའོ། །
གཞན་ཡང་སྐབས་འདིར་སྙན་ངག་པར་རློམ་པ་ཁ་ཅིག་ན་རེ། དགོངས་པ་ཅན་གྱི་རྒྱན་ནི།
སྙན་ངག་མཁས་པའི་དགོངས་པ་ཡོངས་སུ་རྫོགས་པར་གྲུབ་པར་སྟོན་པའི་སྙན་ངག་སྟེ། དཔེར་ན།
དེ་ལྟར་སྙན་ངག་ལང་ཚོའི་ཡུལ། །མཛེས་བྱེད་དོན་བཟང་རིན་ཆེན་རྒྱན། །སུམ་ཅུ་རྩ་ལྔའི་ཕྲེང་བ་
ཡིན། །དབྱངས་ཅན་ལྷ་མོ་བསྟོད་པ་ཡིན། །ཞེས་པ་ལྟ་བུའོ། །ཞེས་དང༌། མེ་ལོང་ལས་དོན་གྱི་རྒྱན་
ལ་གསུམ་ཅུ་རྩ་ལྔར་གྲངས་མ་ངེས་པར་བཤད་པས་དེ་ཤེས་པར་བྱ་བའི་ཕྱིར་དང༌། སྙན་ངག་གི་
བསྟན་བཅོས་ལས་བཤད་པའི་མཚན་ཉིད་དང་མི་ལྡན་ན། སྙན་ངག་རྣམ་པར་དག་པ་མ་ཡིན་ནོ་སྙམ་
པའི་ལོག་པར་རྟོག་པ་ཡོད་པ་དེ་གསལ་བའི་ཕྱིར་དང༌།ཕྱིས་ཀྱི་སྙན་ངག་མཁན།བློ་གྲོས་དང་ལྡན་
པ་རྣམས་ལ་རྒྱན་རྣམ་པར་དག་པ་བསྣན་དུ་ཡོད་དོ་ཞེས་ཤེས་པའི་ཕྱིར་དུ་རྒྱན་འགའ་ཞིག་བསྣན་པ་
ལ་སྡོམ་ནི། ཟླ་བོ་ཚང་བརྗོད་རྣམ་སྔོན་བརྗོད། །རྟག་པ་ཉེར་བཟུང་ཟོལ་གྱི་འགོག །རྒྱན་གཞན་ལྔ་
དང་གཞུང་ལུགས་ལས །ཡོངས་སུ་བསྡུས་ཏེ་བདག་གིས་བསྣན། །ཞེས་དམ་བཅའ་ནས་རིམ་པ་
བཞིན་དུ། །ཡོན་ཏན་ཅན་དང་གསེར་བཟང་། །གཡུལ་ངོར་དཔའ་དང་རྟ་བཟང་པོ། །གང་དུ་ཕྱིན་
པ་དེ་རུ་བྲིན། །ཞེས་པ་ལྟ་བུ་དང་། ཕྱག་འཚལ་སྒྲོལ་མ་མྱུར་མ་དཔའ་མོ། །ཞེས་སོགས་ལྟ་བུ་དང༌།
ཡོངས་སུ་བརྟགས་པ་ཉེ་བར་བཟུང་བ་དེ་བཞིན་གཤེགས་པས་སེག་མ་དང་བོང་བ་དང་གྱོ་མོ་ལ་
142

སྙན་ངག་མེ་ལོང་མའི་འགྲེལ་པ།
སོགས་པ་གསོལ་དུ་ཟིན་ཀྱང་ཟས་བསོད་པ་ཕུན་གསུམ་ཚོགས་པ་ཁོ་ནར་འགྱུར་རོ་ཞེས་ཐབས་ལ་
མཁས་པའི་མདོར་འབྱུང་བར་འབྱུང་བ་ལྟ་བུ་དང་། ནམ་ཞིག་གོང་བུ་བདེ་གྱུར་ཅིང་། །མཆུ་དམར་
བུམ་པ་འདྲ་གྱུར་པ། །གླུ་གར་རྣམས་ལ་མཁས་གྱུར་པ། །དེ་ཚེ་རིང་བསྲེལ་ཡོད་པར་འགྱུར །ཞེས་
གསེར་འོད་ལས་གསུང་པ་ལྟ་བུ་ཡིན་ནོ་ཞེས་རང་གི་དཔེར་བརྗོད་དེ་དང་བཅས་ཏེ་བཀོད་མོད།ཚུལ་
འདི་འདྲ་ནི་དམུས་ལོང་རྣམས་ཀྱིས་ཁོག་གི་སྐྱོན་ཡོན་བརྗོད་པ་ལྟར་གྱུར་པ་ཡིན་ཏེ།ཅི་ལྟར་ཞེ་ན།
མེ་ལོང་ལས་དོན་རྒྱན་བཤད་ཟིན་པའི་རྗེས་སུ རྒྱ་ཆེ་མཐའ་ཡས་རབ་བསྡུས་ཚད་དུ་གྱུར་པ་ཡི། །
རྒྱན་དག་གི་ལམ་འདི་ཉིད་ནི་རྣམ་པར་ཕྱེ། །བརྗོད་པའི་ཡུལ་ལས་འདས་པར་ཡོངས་སུ་གནས་ཡི། །
ཁྱད་པར་རྣམས་ནི་དབྱེ་བ་ཉིད་ཀྱི་དབྱེ་བར་ནུས། །ཞེས་སྨོས་པ་འདི་ལ་འཁྲུལ་པ་ཡིན་ཡང༌། གཞུང་
འདི་ཡིན་དེ་ལྟར་བསྟན་པ་མ་ཡིན་ཏེ། འབྲེལ་པ་གཉིས་ཀ་དང་བཅས་པའི་དོན་དཔང་ལོས་བཤད་
པ་ན། རྒྱན་རྣམས་རྒྱ་ཆེ་བའི་མཚན་ཉིད་དང་མཚོན་བྱའི་དབྱེ་བ་རབ་ཏུ་སྤྲོས་ན་མཐའ་ཡས་ཤིང་ཚད་
མེད་པ་ཡིན་ཡང༌།བ་ལང་གི་རབ་ཏུ་དབྱེ་བ་མཐའ་ཡས་པ་མ་ལུས་པ་ལྐོག་ཤལ་ལ་སོགས་པ་དང་
ལྡན་པ་ཉིད་ཀྱིས་བསྡུས་པ་ལྟར། དབྱེ་བ་མཐའ་དག་ལ་ཁྱབ་པར་བྱེད་པའི་སྤྱིའི་མཚན་ཉིད་ཀྱིས་
བསྡུས་ནས་དོན་གྱི་རྒྱན་གསུམ་ཅུ་རྩ་ལྔ་པོ་ཞེས་ཚད་དུ་གྱུར་པས་རང་བཞིན་བརྗོད་པ་ལ་སོགས་པའི་
རྒྱན་རྣམས་ཀྱི་ལམ། མཚན་ཉིད་དང་མཚོན་བྱའི་རྣམ་རྟོག་རྣམས་དབྱུག་པ་ཅན་ཁོ་བོས་རྣམ་པར་ཕྱེ་
སྟེ་རབ་ཏུ་ལེགས་པར་སྦྱར་ཞིང་སྤྱི་དང་ཁྱད་པར་གྱི་མཚན་ཉིད་མཚོན་བྱའི་དབྱེ་བ་རྟོགས་པར་བྱའོ། །
གལ་ཏེ་མཐའ་ཡས་པ་ཡིན་ན་ཚད་དུ་བྱས་འདིས་ཅི་ལྟར་བསྡུས་ན། འདིར་དངོས་གསལ་བའམ་
རྫས་སོ་སོའི་སྒོ་ནས་མཐའ་དག་ལ་བརྗོད་ཀྱང༌།ཚད་མེད་པ་དེ་དག་ཐམས་ཅད་ཀྱང་འདིར་བཤད་
པའི་རིགས་ཅན་ཁོ་ན་ཉིད་ཡིན་པའི་ཕྱིར་རིགས་བསྡུས་པ་ཡིན་པས་སྐྱོན་མེད་ལ། བརྗོད་པ་ངག་གི་
ཡུལ་ལས་འདས་པར་གནས་པ་ཚད་མེད་པ་འདིར་དངོས་སུ་མ་བཤད་པའི་ཁྱད་པར་ཤུགས་ལས་
རྟོགས་པ་རྣམས་ཇི་སྙེད་བཤད་པའི་རྒྱན་ལ་གོམས་ཤིང་དེའི་རྗེས་སུ་འབྲངས་ཏེ་རང་ཉིད་རབ་ཏུ་
སྦྱོར་བ་ལ་ཤིན་ཏུ་བརྩོན་པར་བྱེད་པ་ཉིད་ཀྱིས་དབྱེ་བར་ཏེ་རབ་ཏུ་སྦྱོར་བའི་སྒོ་ནས་གསལ་བར་བྱེད་
ནུས་སོ། །ཞེས་བཤད་པའི་ཕྱིར། སུམ་ཅུ་རྩ་ལྔ་འདིའི་ནང་དུ་མ་ལུས་པའི་དོན་རྒྱན་ཅི་ཡང་མེད་ལ།
143

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཤིན་ཏུ་ཕྲ་བའི་དོན་རྒྱན་གྱི་བྱེ་བྲག་མཐའ་ཡས་པ་ཇི་ཙམ་སྲིད་པ་ཀུན་ཀྱང་སོ་ལྔ་པོ་འདིའི་མཚན་
ཉིད་དང་ལྡན་པ་འབའ་ཞིག་ལས་གཞན་དུ་མ་ཡིན་ཅིང༌།གོང་དུ།དེ་ལྟ་མོད་ཀྱིས་དེར་བརྗོད་པར།
ཞེས་སོགས་ཀྱི་དོན་ཡང་འདི་ཁོ་ན་ལྟར་གནས་པས་ན། དོན་རྒྱན་སོ་ལྔའི་བདག་ཉིད་ཅན་ལས་
ལོགས་སུ་གྱུར་པའི་དོན་རྒྱན་གཞན་འདོད་པ་ནི་ཆེས་ཆེར་འཐད་པ་མ་ཡིན་། །ལུང་ཚིག་དེ་རྣམས་
དོན་རྒྱན་སོ་ལྔའི་ནང་དུ་མ་འདུས་པ་ཡང་མ་ཡིན་། ས་སྐྱ་ལེགས་བཤད་ཀྱི་ཚིག་དེ་ནི་མཐའི་
གསལ་བྱེད་དང༌། སྒྲོལ་མའི་ཚིག་དེའི་ཕྱག་འཚལ་ཞེས་པ་ཐོག་མར་ཡོད་པ་ལ་བློ་རྩེ་གཏད་པས་
ཐོག་མའི་གསལ་བྱེད་དང༌། མདོའི་ཚིག་དེ་ནི་ཁྱད་པར་བརྗོད་པའི་རྒྱན་ལས་རྒྱུའི་ཁྱད་པར་དང་།
གསེར་འོད་ཀྱི་ཚིག་དེ་ནི་འགོག་རྒྱན་ལས་ཐབས་ཀྱིས་འགོག་པ་ཞེས་བྱ་བ་ཡིན་ཅིང་གཞན་ཡང་ཇི་
སྙེད་གཅིག་བཤད་ཀྱང་འདིར་མ་འདུས་པ་མི་འབྱུང་བར་ཤེས་པར་བྱའོ། །རིགས་སོ་ལྔ་པོ་འདིར་
ཀུན་འདུས་ཀྱང་དཔེ་ལ་སོགས་པའི་བྱེ་བྲག་སོ་སོ་བ་རྣམས་སུ་མ་འདུས་པའི་ཁྱད་པར་ཁོ་བོས་
འགའ་ཞིག་ལ་མཚོན་བྱེད་ཙམ་དུ་བཤད་པ་ལྟ་བུ་ནི་གྲངས་མེད་ཅིང་ཤིན་ཏུ་ཕྲ་བ་དབྱངས་ཅན་མས་
ཀྱང་བརྗོད་མི་ནུས་ན་གཞན་ལྟ་ཅི་སྨོས་ཞེས་རྟོགས་པར་བྱ་དགོས། གཞན་ཡང་འཕགས་ཡུལ་ཉིད་
དུའང་དོན་རྒྱན་སོ་ལྔ་པོའི་ནང་དུ་མ་འདུས་པའི་དོན་རྒྱན་འདོད་པ་དག་བྱུང་བ་ཡིན་ཏེ། འགྲེལ་པ་
ལས་ཀྱང༌། གང་དུ་དེ་ཉིད་ཁོ་ནས་ཏེ། །དཔེ་དང་དཔེ་ཅན་ཉིད་འགྱུར་ཏེ། །འདྲ་བ་བརྗོད་མེད་
ཕྱིར་རོ །དེ་ནི་རྗེས་འགྲོ་མེད་པའི་རྒྱན། །སོ་རྩིས་དམར་བའི་ཟླུམ་སྒོར་ཅན། །སོ་ཡི་འོད་ཟེར་འཕྲོ་
བ་ཅན། །ཨུཏྤལ་འདྲ་བའི་འདྲེན་བྱེད་བསྟན། །ཁྱོད་ཀྱི་གདོང་པ་དེ་ཁོ་ནའོ། །ཞེས་པ་ལྟ་བུ་རྗེས་འགྲོ་
མེད་པའི་རྒྱན་དང༌། དཔེ་དང་ཐ་དད་པ་ཡང་ནི། །དེ་ཉིད་དུ་ནི་སྨྲ་བ་གང་། །བསྟོད་ཆེད་ཐེ་ཚོམ་
བཅས་བརྗོད་པ། །ཐེ་ཚོམ་ཅན་དུ་མཁས་པས་ཤེས། །འདི་ཅི་རི་བོང་ཅན་དེ་ནི་ཉིན་མོ་རྣམ་པ་གསལ་
བ་ཡིན། །མེ་ཏོག་གཞུ་ཅན་ཡིན་ནམ་འདི་འདི་ཡི་གཞུ་ནི་མེ་ཏོག་ལས་བྱུང་ཡིན། །ཤིན་མཚར་
བའི་ཕྱིར་ན་རྣམ་པར་བཙལ་ཡང་བདག་གི་བློ་གྲོས་ནི། །ཁྱེད་མཐོང་གྱུར་པ་ན་དོན་ལ་ངེས་པ་ཐོབ་
པ་མ་ཡིན་ནོ། །ཞེས་པ་ལྟ་བུ་ཐེ་ཚོམ་ཅན་གྱི་རྒྱན་དང་།དཔེ་ཡི་དེ་ཡི་དངོས་ཉིད་དུ། །ཉེ་བར་གཞལ་
བྱ་སྒྲུབ་བྱེད་ཅིང་། །དཔེ་རུ་བརྗོད་པར་བྱེད་པ་གང༌། །དེ་ནི་དཔེ་ཡི་གཟུགས་ཅན་ཡིན། །ཞེས་པ་ལྟ་
144

སྙན་ངག་མེ་ལོང་མའི་འགྲེལ་པ།
བུས་སྟོན་པ་དཔེའི་གཟུགས་ཅན་དང་སྦྱར་བའི་དོན་དང་ཡང་དག་ལྡན།ཅུང་ཟད་རབ་རྟོག་དང་ལྡན་
ཞིང་། །ཞེས་པ་ལྟ་བུ་རབ་རྟོག་གི་ཆ་ཤས་ཀྱི་རྒྱན་ལ་སོགས་པ་འདིར་མ་འདུས་པས་སྐྱོན་ཡོད་དོ། །
ཞེས་པ་དག་བྱུང་བ་ལ།རྗེས་འགྲོ་མེད་དང་ཐེ་ཚོམ་ཅན། །དག་གི་དཔེ་རྣམས་ཉིད་ལ་བསྟན། །དཔེ་
ཡི་གཟུགས་ཅན་དག་ཀྱང་ནི། །གཟུགས་ཅན་རྣམས་ལ་ངེས་པར་སྒྲགས། །རབ་རྟོག་ཆ་ཤས་འདི་
ཡང་ནི། །རབ་རྟོག་དག་གི་དབྱེ་བ་ཉིད། །ཅེས་སྨོས་པ་ཡིན་ཏེ། དེ་ཡང་།ཟླ་བ་པདྨ་དག་གི་ནི། །
མཛེས་པ་ལས་འདས་ཁྱོད་ཀྱི་གདོང༌། །བདག་རང་ཉིད་དང་མཚུངས་པར་གྱུར །ཅེས་པས་རྗེས་
འགྲོ་མེད་པའི་རྒྱན་དང་། པད་ནང་བུང་བ་འཁོར་རམ་ཅི།།ཁྱོད་གདོང་ལ་མིག་གཡོ་བའམ། །བདག་
གི་སེམས་ནི་རྣམ་པར་གཡོ །ཞེས་ཐེ་ཚོམ་ཅན་ཁོ་ན་སྟེ། འདི་ཉིད་ནི་དཔེའི་རྒྱན་གྱི་ནང་དུ་བཤད་
ཅིང༌། དཔེའི་གཟུགས་ཅན་མྱོས་པའི་ཀུན་ཏུ་དམར་བ་ཡིས། །དཀར་བ་བཞིན་གྱི་ཟླ་བ་འདི། །
འཆར་ཁའི་དམར་བ་ཕུན་ཚོགས་པའི།།ཟླ་བ་ལ་ནི་རབ་ཏུ་འགྲན།།ཞེས་པ་ལྟ་བུ་ཡིན་པས་གཟུགས
ཅན་གྱི་ནང་དུ་བསྒྲགས་ལ། རབ་རྟོག་ཆ་ཤས་ཀྱི་རྒྱན་ནི་རབ་རྟོག་ཁོ་ན་ཉིད་ཡིན་པས་དེར་འདུས་
པའི་ཕྱིར། དེ་རྣམས་འདིར་མ་འདུས་པ་མ་ཡིན་ནོ་ཞེས་བྱ་བའི་དོན་ཏོ། །དེར་མ་ཟད་སྒོ་དང་སྒོ་ཡི་
ལན་ཉིད་དང༌། །སྙིང་པོ་དང་ནི་མི་བཟོད་ཉིད། །དེ་བཞིན་དུ་ནི་ངེས་ཐོབ་བྱེད། །མཚམས་སྦྱོར་ལྔ་
རྣམས་ཟློས་གར་དུའོ། །ཞེས་ལུང་གཞན་ལས་འབྱུང་བ་ཅན་དང་། ཀོ་ཧ་ལ་ཏུ་ཡང༌། མཚམས་སྦྱོར་
ཡན་ལག་སྒོ་སོགས་རྣམས། །བསྡུ་ན་མངོན་མཐོའི་བདག་ཉིད་ཅན། །རྣམ་ཀུན་ཀུན་དགའི་རོ་
ལྡན་པ། །ཡང་དག་བསྡུས་པར་ཡོངས་སུ་བསྒྲགས། །ཞེས་པ་ལ་སོགས་པ་ཟློས་གར་མཁན་མཐའ་
དག་པ་ཀུན་ཀྱང་འདིར་འདུས་པར་བསྟན་པ་ཡིན་། གང་ཡང་མཚམས་སྦྱོར་ཡན་ལག་དང༌། །
འཇུག་པའི་ཡན་ལག་མཚན་ཉིད་སོགས། །ལུང་གཞན་དག་ཏུ་བརྗོད་འདི་ཡང་། །རྒྱན་ཉིད་དུ་ནི་
བདག་ཅག་འདོད། །ཅེས་སྨོས་པ་ཡིན་པའི་ཕྱིར་རོ །ད་ལྟར་བཤད་པའི་དོན་གྱི་རྒྱན་དེ་དག་ཐམས་
ཅད་ཀྱང་བསྡུ་ན་རྣམ་པ་གཉིས་ཁོ་ནར་འདུས་ཏེ།དངོས་པོ་ཇི་ལྟར་གནས་པ་ལྟར་རྣམ་པ་སྣ་ཚོགས་
པར་གསལ་བར་བྱེད་པ་རང་བཞིན་བརྗོད་པ་དང༌། དངོས་པོའི་རང་བཞིན་རྣམས་གཞན་དུ་སྒྲོ་
བཏགས་པ་དཔེའི་རྒྱན་ལ་སོགས་པ་འཁྱོག་པོར་བརྗོད་པའོ། །དེ་ལྟར་ཡང༌།རང་བཞིན་བརྗོད་དང་
145

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
འཁྱོག་བརྗོད་ཅེས། །ངག་གི་རང་བཞིན་ཐ་དད་གཉིས། །འཁྱོག་པོར་བརྗོད་པ་ཐམས་ཅད་ལ། །
ཕལ་ཆེར་སྦྱར་བས་དཔལ་རྒྱས་བྱེད། །ཅེས་གསུངས་པ་ཡིན་ནོ། །དབྱངས་ཅན་གུར་གྱི་བུམ་པ་
བཟང་པོ་ལས། །འདོད་དགུའི་ཡི་གེ་དབྱངས་སུ་ལེན་པ་ལ། །ཁྱོད་རྣམས་ཅི་ག་སྙམ་དུ་མི་སེམས་
པར། །འབད་པས་དོན་དུ་གཉེར་བར་བྱས་ན་ཀྭ །ཞེས་དོན་རྒྱན་གྱི་ཡོངས་སུ་བཅད་པའི་སྐབས་
རྫོགས་པར་བསྟན་ཟིན་ཏོ །།
གཉིས་པ་སྒྲའི་རྒྱན་བཤད་པ་ལ་གསུམ།ཟུང་ལྡན། བྱ་དཀའ་བའི་ཁྱད་པར། དབྱངས་
སོགས་ངེས་པའི་བྱ་དཀའ་བའོ །དང་པོ་ལ་གཉིས། མདོར་བསྟན་དང་རྒྱས་པར་བཤད་པའོ །དང་
པོ་ནི། བར་མ་ཆོད་དང་བར་ཆོད་དང༌། །ཡི་གེ་ཚོགས་པ་བསྐོར་བ་ནི། །ཟུང་ལྡན།ཞེས་དང༌། སྔར་
རྗེས་ཁྲིད་ཀྱི་ཞར་བྱུང་དུ། བསྐོར་བ་ཁོ་ན་ཚོགས་པ་ཡི། །སྤྱོད་ཡུལ་ཟུང་དག་ལྡན་པར་རིག །ཅེས་
འབྱུང་བས། ཡི་གེ་གཉིས་སུ་ཚོགས་པ་ཕན་ཆད་སླར་ཡང་བཟླས་ཏེ་བསྐོར་བ་ནི་ཟུང་ལྡན་ཞེས་བྱའོ། །
འདི་ལ་དབྱེ་ན་དྲུག་སྟེ། རྐང་པའི་ཐོག་མ་ན་ཡོད་པའི་ཟུང་ལྡན། གནས་གཞན་ཡོད་པའི་ཟུང་ལྡན།
མཐའ་ཐོག་སྦྱར་བའི་ཟུང་ལྡན།བསྲེས་པའི་ཟུང་ལྡན།བཟློག་པའི་ཟུང་ལྡན་། །དང་པོ་ལ་གསུམ།
བར་མ་ཆོད་པའི་ཟུང་ལྡན། བར་ཆོད་པའི་ཟུང་ལྡན།ཆོད་ཅིང་མ་ཆོད་པའི་ཟུང་ལྡན་། །དང་པོ་ལ་
བཞི། རྐང་པ་གཅིག་ལ་ཡོད་པ།གཉིས་ལ་ཡོད་པ།གསུམ་ལ་ཡོད་པ། བཞི་ལ་ཡོད་པའོ། །དང་པོ་
ལའང་བཞི་ལས། དང་པོ་ནི། འཇིག་རྟེན་འཇིག་རྟེན་འདས་པ་ཡི། །དགེ་ལེགས་མཐའ་དག་འདུས་
པའི་སྐུ། །དབྱངས་ཅན་ལྷག་པའི་ལྷ་ཁྱོད་ཀྱིས། །ད་དུང་ངག་དབང་སྩལ་དུ་གསོལ །ཞེས་པ་ལྟ་བུ་སྟེ
འདིས་ནི་རྐང་པ་གཉིས་པ་དང་གསུམ་པ་དང་ནི་བཞི་པ་ལ་ཡོད་པའི་རྣམ་པ་འདི་འདྲ་བ་ཡང་མཚོན་
པར་བྱའོ། །གཉིས་པ་རྐང་པ་གཉིས་པ་ཡོད་པའི་ཐོག་མའི་ཟུང་ལྡན་བར་མ་ཆོད་པ་ནི། དབྱངས་
ཅན་དབྱངས་ཅན་མགྲིན་པ་ལས། །དལ་བུ་དལ་བུས་འོང་བ་ལྟར། །འདི་ན་བློ་གསལ་དགའ་སྐྱེད་
པའི། །ངག་གི་མཆོག་སྦྱིན་བྱེད་པོ་ཡོད། །ཅེས་པ་ལྟ་བུ་སྟེ།འདིས་ཀྱང་རྐང་པ་དང་པོ་དང་གསུམ་པ་
ལ་ཡོད་པ། དང་པོ་དང་བཞི་པ་ལ་ཡོད་པ།གཉིས་པ་དང་གསུམ་པ་ལ་ཡོད་པ།གཉིས་པ་དང་བཞི་
པ་ལ་ཡོད་པ། གསུམ་པ་དང་བཞི་པ་ལ་ཡོད་པ་རྣམས་རྟོགས་པར་བྱའོ །གསུམ་པ་རྐང་པ་གསུམ་
146

སྙན་ངག་མེ་ལོང་མའི་འགྲེལ་པ།
པ་ལ་ཡོད་པའི་ཐོག་མའི་ཟུང་ལྡན་བར་མ་ཆོད་པ་ནི། རང་སེམས་རང་སེམས་ཉིད་དང་ནི། །དང་པོ་
དངོས་པོ་ཡང་དེ་བཞིན། །ངོ་བོ་ངོ་བོས་སྟོང་པའི་ཕྱིར། །སུ་ཞིག་རྟག་པར་འཛིན་བློ་སྐྱེ །ཞེས་པ་ལྟ་
བུ་སྟེ། རྐང་པ་དང་པོ་གཉིས་པ་བཞི་པ་གསུམ་ལ་ཡོད་པ། དང་པོ་གསུམ་པ་བཞི་པ་གསུམ་ལ་ཡོད་པ།
གཉིས་པ་གསུམ་པ་བཞི་པ་གསུམ་པ་ཡོད་པ་དག་ཀྱང་དཔག་པར་བྱའོ། །བཞི་པ་རྐང་པ་བཞི་ག་ལ་
ཡོད་པའི་ཐོག་མའི་ཟུང་ལྡན་བར་མ་ཆོད་པ་ནི། ལྷ་ཡི་ལྷ་ཡི་ཞབས་རྡུལ་མཆོག །མྱ་ངན་མྱ་ངན་
འདས་པའི་དཔལ། །གསར་པ་གསར་པ་དྲན་པའི་ཚེ། །རྡུལ་ལ་རྡུལ་ལ་སྒྱུ་བཙལ་འཇོམས །ཞེས་
པ་ལྟ་བུ་གཅིག་པུའོ །གཉིས་པ་བར་ཆོད་པའི་ཟུང་ལྡན་ལ་བཞི་སྟེ། རྐང་པ་གཉིས་ལ་ཡོད་པ་
གསུམ་ལ་ཡོད་པ། བཞི་ག་ལ་ཡོད། བཞི་ལ་ཆ་གཉིས་སུ་ཡོད། དང་པོ་ནི། ཡིད་འོང་ཨ་མྲའི་གཞུ་
དག་ལས། །ཡིད་འོང་དྲི་བཟང་རྒྱས་པའི་མདའ། །དལ་་་་མ་དཔེ་ལྡེབ་རེ་བརྒྱད་ནས་དོན་གཉིས་བར་ཆད།༽་་་
ཤིན་ཏུ་མང་བར་སྣང་ཡང༌།ཚིག་གི་དོན་གཉིས་ཀ་ཁྱད་འཕགས་བླ་ན་མེད་པར་སྟོན་པའི་བྱ་དཀའ་ནི།
རྗེ་བཙུན་ཀརྨ་པས་མཛད་པའི་གཞི་མེད་ཉིད་ལས་ཆེས་མཆོག་ཏུ་གྱུར་པ་ནི་སྔོན་ཆད་ཀྱང་བོད་དུ་མ་
བྱུང་ཞིང༌། སླད་ནས་ཀྱང་མི་འབྱུང་བར་སེམས་སོ །གསུམ་པ་དབྱངས་སོགས་ངེས་པ་ལ་གསུམ།
དབྱངས་ངེས་པ། གསལ་བྱེད་ངེས་པ། གནས་ངེས་པའོ། །དང་པོ་ལ་བཞི། དབྱངས་བཞིར་ངེས་པ།
གསུམ་དུ་ངེས་པ། གཉིས་སུ་ངེས་པ། གཅིག་ཏུ་ངེས་པའོ། །དང་པོ་ནི། ལྷ་ལགས་ངག་ལ་ངག་
དབང་དཔལ། །དེ་རིང་འདིར་ནི་རིང་བྱིན་ཞིག །ཀྱེ་ཀྱེ་དགེ་ལེགས་དཔེ་མེད་ཁྱེད། །ཀུན་དུ་བརྟུལ་
ཞུགས་ཕུལ་དུ་བྱུང༌། །ཞེས་པ་ལྟ་བུའོ། །གཉིས་པ་ནི།ཇོ་བོ་དཀོན་མཆོག་མགོན་ཁྱོད་བརྩེ་ཆེན་ཡེ་
ཤེས་ཆེ་བརྙེས་ཏེ། །གཉིས་འཛིན་མིང་ཉིད་བཞི་འདི་ཡི། །སྡིག་སྒྲིབ་ཕྱིར་ནི་བརྩིལ་བགྱིས་ཤིག །
ཅེས་པ་ལྟ་བུ། གསུམ་པ་། གསུང་རྒྱུན་ཀུན་ཏུ་མཐུན་འཇུག་ཏུ། །མདུན་དུ་ཕུལ་བྱུང་སྒྲུབ་ཏུ་རུང་། །
ཆོས་འཁོར་ཡོངས་རྫོགས་མགོན་པོས་བསྐོར། །ཉོན་མོངས་ཁོང་ཁྲོ་སོ་སོར་ལྡོག །ཅེས་པ་ལྟ་བུ།
བཞི་པ་ནི བགས་ཆགས་བཅས་པ་གཏན་སྤང་ནས། །མཐའ་དག་ཡང་དག་ས་ལ་བསྐྱལ། །འཇམ་
དཔལ་དབྱངས་ཅན་ལྷ་གང་ལ། །བདག་ཅག་དད་པ་བརྟན་པ་ལགས།།ཞེས་པ་ལྟ་བུའོ། །
གཉིས་པ་གསལ་བྱེད་ངེས་པ་ལའང་བཞི་སྟེ། གསལ་བྱེད་བཞིར་ངེས་པ། གསུམ་དུ་ངེས་པ།
147

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གཉིས་སུ་ངེས་པ། གཅིག་ཏུ་ངེས་པའོ། །འདི་རྣམས་ཀྱི་དཔེར་བརྗོད་ཀླ་བ་རྒྱལ་མཚན་ཞེས་པས་
བྱས་པར་དང་པོའི་དཔེ་ནི།རུ་རུ་རྭ་རི་རེ་རེ་། །ནགས་ནང་ནེམ་ནེམ་ནུས་ན་། །མ་མ་མི་མང་མེ་
མུར་མལ།།དེ་དེ་འདྲ་དང་དོན་དག་བསྡམ། །ཞེས་པ་དང༌།གཉིས་པ་ནི།ཀྱེ་ཀྱེ་ཀམ་ཀ་དེད་པ་ནི། །
དོན་ནོད་དེ་དི་དཀོན་ན་དང་། །དཀར་དོན་ནུས་ན་དོན་ནུས་ན། །ནན་དེས་དཀར་དོན་ནོད་ཀྱེ་ཀྱེ། །
ཞེས་པ་དང༌།གསུམ་པ་ནི།སོ་སོ་སོར་སོར་ལ་ལ་ལེགས། །ལམ་ལེན་ལ་ལ་ལམ་ལོག་ལེན། །ལམ་
ལ་ལ་ལ་ལོགས་ལེན་ལོ། །སོ་སོའི་ལས་ལམ་ལེགས་ལོག་ལགས། །ཞེས་དང་། བཞི་པ་ནི། ནང་ན་
ན་ནད་ནི་ནོན། །ནེམ་ནུར་ན་ནི་ནད་ནོན་ནམ། །ནུས་ན་ནོར་ནོད་ནེམ་ནུར་ནི། །ནོངས་ན་ནན་ནི་
ནུས་ན་ནོན།།ཅེས་བཀོད་པ་ཉིད་ལེགས་སོ །
གསུམ་པ་གནས་ངེས་པ་ནི། ཙནྡྲ་པས་ཡི་གེའི་མདོར། དེ་ལ་གནས་ནི་ཨ་ཀུ་ཧ་རྣམ་པར་
བཅད་བྱ་རྣམས་ཀྱི་མགྲིན་པའོ། །ཏི་ཊུ་ར་ཥ་རྣམས་ཀྱི་སྤྱི་བོའོ །ལི་ཏུ་ལ་ས་རྣམས་ཀྱི་སོ་།ཨི་ཙུ
མ་ཤ་རྣམས་ཀྱི་རྐན་ནོ །ཨུ་པུ་སྨྲ་མཆུ་དང་ཉེ་བ་ཅན་གྱི་མཆུའོ། །ཞེས་གསུངས་པ་ལྟར།སྐྱེ་གནས་
བཞིར་ངེས་པ། གསུམ་དུ་ངེས་པ། གཉིས་སུ་ངེས་པ།གཅིག་ཏུ་ངེས་པའོ། །དང་པོ་ནི། གང་གི་
མཁྱེན་པ་ཕ་མཐའ་མེད། །མཐའ་དག་བརྩེ་ལྡན་ཚངས་པར་སྤྱོད། །པད་ཀར་མདངས་ལྡན་ཆུ་
འཛིན་པ། །ཚད་མེད་ཐུགས་མངའ་བདག་གིས་བསྟོད། །ཅེས་པ་ལྟ་བུ་མགྲིན་པ་དང་མཆུ་དང་སོ་
དང་རྐན་ཏེ་བཞི་བསྲེས་པའོ། །གཉིས་པ་ནི། གོང་དུ་གསལ་བྱེད་བཞིར་ངེས་པའི་དཔེས་མཚོན་ཏེ།
སྤྱི་དང་སོ་མཆུ་སྟེ་གསུམ་དུ་ངེས་པའོ། །གསུམ་པ་ནི། ལ་ལ་ལ་སོ་ཏོ་ལ། །ལ་ལ་ཞིག་མྱོང་བར་
འགྱུར། །ཞེས་པ་ལྟ་བུ་ཕལ་ཆེར་ལ་སྐྱོན་ཡིན་ཡང་། ཆགས་པ་དྲག་པོས་གཟིར་བའི་མི་འགའ་ཞིག་
གིས་སྨྲས་པ་ལྟར་བཀོད་པ་ལ་སྐྱོན་མེད་། །གསུམ་པ་དོན་གཅིག་པ་ནི།རྒྱུན་ལ་སོགས་པའི་ཚིག་
གང་དུ་ཡང་སྒྲ་དང་དོན་ལན་གཉིས་ལ་སོགས་པར་ཟློས་པ་། དེ་ནི་དིང་སང་གི་སྒྲ་རྒྱན་ཕལ་ཆེར་
ལ་འབྱུང་སྟེ། དཔེར་ན། ཟླ་བ་རྒྱལ་མཚན་པས། ཟླ་བས་ཟླ་བའི་འོད་ཟེར་སྤྲོས་པ་ན། །རབ་རིབ་
རབ་རིབ་མེད་པར་བྱེད་པ་ལྟར། །གཙོ་བོ་གཙོ་བོ་མེད་པར་དམ་ཆོས་དག །སྟོན་པ་སྟོན་པའི་མཆོག་
དེས་སྡུག་བསྔལ་སེལ །ཞེས་པ་ལྟ་བུའོ། །དེས་ན་འདི་ལ་སོགས་པའི་སྒྲ་རྒྱན་རྣམས་ཚིག་བཟློས་
148

སྙན་ངག་མེ་ལོང་མའི་འགྲེལ་པ།
ཀྱང་དོན་སོ་སོར་སྟོན་པ་ཞིག་ཅི་ནས་ཀྱང་དགོས་ནའང་དོན་གཅིག་པའི་སྐྱོན་དང་བཅས་པ་མང་བར་
སྣང་། །ཚིག་དང་དོན་གཅིག་པ་དེའང་སྐོར་བའི་རྒྱན་ལ་སོགས་པ་སྐབས་འགའ་ཞིག་ཏུ་སྐྱོན་མེད་དེ།
ཅི་ཡང་འཁོན་མེད་འདོད་པ་ཡི། །མ་འདིས་ན་ཆུང་བཅོམ་པར་འགྱུར། །རི་དྭགས་མིག་ཅན་བཅོམ་
པར་འགྱུར། །ཡིད་འོང་མ་དེ་བཅོམ་པར་གྱུར། །ཞེས་པ་ལྟ་བུ་སྟེ།སྦྱར་རྒྱན་དང་ཐེ་ཚོམ་གྱི་དཔེ་ལ་
སོགས་པ་འགའ་ཞིག་ཏུ་སྐྱོན་མེད་། །ལྔ་པ་རིམ་པ་ཉམས་པ་ནི།དོན་དུ་མ་ཞིག་སྔོན་ལ་མདོར་
བསྟན་པ ཕྱིས་དེའི་དོན་འཆད་པའི་ཚེ་གོ་རིམ་མིན་པ་འཆོལ་བར་བཀོད་པ་སྟེ། དཔེར་ན།
གཟུགས་དང་སྒྲ་དང་དྲི་དང་རོ་རེག་བྱ་རྣམས་ལ་དབང་བྱེད་པ།ལྕེ་དང་ལུས་དང་ཡིད་དག་དང༌། །སྣ་
དང་རྣ་བ་རྣམས་ཡིན་ནོ། །ཞེས་པ་ལྟ་བུའོ། །གལ་ཏེ་དོན་བཟང་པོ་སྟོན་པའི་ཆེད་དུ་ངེས་པར་
དཀུགས་ཏེ་སྟོན་པའི་སྐབས་ལ་སྐྱོན་མེད་དེ། དཔེར་ན། བུང་བའི་གླུ་དང་སྦྲང་མའི་རྩི། །རྨ་བྱ་
རྒྱགས་པའི་རང་སྐད་རྣམས། །བར་པ་མངར་བའི་རོ་དང་ལྡན། །སྔ་ཕྱི་སྙན་པར་བྱ་བ་ཡིན། །ཞེས་པ་
ལྟ་བུའོ། །དྲུག་པ་སྒྲ་དམན་པ་ནི། རྐྱེན་དང་རྣམ་དབྱེའི་སྒོ་ནས་འབྱུང་བས་ཇི་ལྟ་བ་བོད་སྐད་ལ་མི་
འབྱུང་བས་བརྗོད་མི་དགོས་ཀྱང་ཆ་མཐུན་གྱི་སྐྱོན་འབྱུང་སྟེ། དཔེར་ན། པདྨ་དག་ལས་བྱུང་བ་ཡི། །
སྦྲང་རྩི་བུང་བ་དག་གིས་འཐུང༌། །དེ་ཡི་པགས་པ་རྩི་བཅུད་ཀུན། །སླར་ཡང་གཞན་གྱིས་ལོངས་སྤྱོད་
བྱེད། །ཅེས་པ་ལྟ་བུའོ། །འདི་དང་འདྲ་བ་འགའ་ཞིག་སྐྱོན་ཡིན་ནམ་བསམ་པ་གཞན་ལེགས་པར་
བཤད་པ་འགའ་ལའང་འབྱུང་སྟེ་སྐྱོན་མིན་པར་སྟོན་པ་ནི། མ་ལ་ཡ་ལས་ཉེར་བཏུད་པའི། །རླུང་
གིས་ཙུ་ཏའི་འཁྲི་ཤིང་ནི། །ཡལ་འདབ་རོལ་པར་སྐྱོད་པ་ཡི།།མྱུ་གུ་མཛེས་པ་འབྱུང་བར་བྱེད།།ཅེས་
པ་ལྟ་བུའོ །
བདུན་པ་གཅོད་མཚམས་ཉམས་པ་ནི། སྡེབ་སྦྱོར་གྱི་གཞུང་ལ་གྲགས་པའི་ངལ་གསོ་
ཉམས་པ་ཞེས་བྱ་བའི་དོན་ཡིན་པས་བོད་སྐད་ལ་དངོས་སུ་མི་འབྱུང་ཡང༌། ཆ་མཐུན་གྱི་གཅོད་
མཚམས་ཉམས་པ་འདི་ལྟ་བུ་འབྱུང་སྟེ། དཔེར་ན། སྤྲིན་གྱི་གཞོན་པ་དེ་མ་ལ། །ཡ་ཅན་མ་དང་
འགྲོགས་པ་བཞིན། །བདག་ནི་དིང་ནས་རྗེ་བཙུན་དབྱངས། །ཅན་མ་དག་དང་འགྲོགས་པ་ཡིན། །
ཞེས་པ་སྟེ། གཅོད་མཚམས་ཐ་དད་པའི་སྦྱར་པོ་ལ་སྐྱོན་མེད་པའི་སྐབས་ཀྱང་ཡོད་དོ། །བརྒྱད་པ་
149

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
སྡེབ་སྦྱོར་ཉམས་པ་ནི། སྙན་ངག་གི་ལུས་ཚིགས་སུ་བཅད་པ་ལ་རིན་ཆེན་འབྱུང་གནས་སོགས་ནས་
འབྱུང་བའི་སྡེབ་སྦྱོར་དབྱངས་སྒྲོག་སོགས་ལ་རང་རང་གི་མཚན་ཉིད་ལས་ཡི་གེ་མང་བ་དང་ཉུང་བ་
དང་ཅི་ཡང་འཆོལ་བ་སོགས་ཀྱི་སྡེབ་སྦྱོར་རྣམས་ཡིན་ཞིང༌།བོད་ཀྱི་སྐད་ལ་སྡེབ་སྦྱོར་མཚན་ཉིད་པ་
མེད་པས་སྐྱོན་དངོས་མི་འབྱུང་ཡང་། ཆ་མཐུན་ཙམ་ནི། འཇམ་པའི་དབྱངས་ཐུ་མི་སམ་བྷོ་ཊའི་སུམ་
རྟགས་ལ་སོགས་པ་བརྡའི་བསྟན་བཅོས་རྣམས་དང་འགལ་བའི་ཚིག་སྦྱོར་བརྡ་དག་རྣམ་པ་རྣམས་
ཡིན་པས། ཐོག་མར་བརྡ་དག་ཉིད་ཅེས་པར་གདམས་སོ། །དགུ་པ་མཚམས་སྦྱོར་ཉམས་པ་ནི།
ལེགས་སྦྱར་གྱི་སྐད་ལ་ཀ་ལཱ་པ་ལ་སོགས་པ་རྣམས་ནས་བཤད་པའི་མཚམས་སྦྱོར་ཇི་ལྟ་བ་མ་བྱས་
ཤིང་། འགའ་ཞིག་ཏུ་སྐབས་སུ་མ་བབ་ཀྱང་མཚམས་སྦྱར་བ་སོགས་ལ་འཇུག་པ་འདི་ཡང་བོད་སྐད་
ལ་འབྱུང་བའི་སྐབས་མེད་པས་སྤྲོས་མི་དགོས་ལ། བྱེད་ཅན་དྲུག་ལ་སོགས་པའི་སྒོ་ནས་ཆ་ཤས་ཙམ་
འབྱུང་ཡང་སྒྲ་ཉམས་ཀྱི་ཁོངས་སུ་གཏོགས་པས་གོང་དུ་བཤད་ཟིན་པ་ལྟར་རོ །
བཅུ་པ་འགལ་བའི་སྐྱོན་བཤད་པ་ལ་དྲུག་ལས། དང་པོ་ཡུལ་དང་འགལ་བ་། ག་བུར་
རྐང་འཐུང་ལ་རེག་པའི། །མ་ལ་ཡ་རླུང་དྲི་བཟང་ཅན། །ཞེས་པ་མ་ལ་ཡའི་རི་ལས་ག་བུར་གྱི་དྲི་
བཟང་པོ་འབྱུང་བ་ལྟར་བཀོད་ན་མི་རུང་སྟེ། དེ་ན་ག་བུར་འབྱུང་བའི་ཤིང་མེད་པའི་ཕྱིར་ཞེས་པ་དག
ཡིན་མོད། འདིའི་སྐབས་སུ་སྣར་ཐང་པའི་འགྲེལ་པར། མ་ལ་ཡ་ན་ག་བུར་གྱི་ཤིང་ཧ་རི་ཙནྡན་མེད་
པས་སོ་ཞེས་སྨོས་སྣང་བ་འཐད་པར་མ་མཐོང་སྟེ། འཆི་མེད་མཛོད་དུ། ཏིལ་འདབ་ཅན་དང་ས་
མཆོག་དང༌།།ཧ་རི་ཙན་དན།ཞེས་འབྱུང་ཞིང༌།དེའི་འགྲེལ་པ་འདོད་འཇོར།ཙན་དན་དཀར་པོ་ལ་
མིང་གསུམ་སྟེ། ཏི་ལ་པནྜི་ཀ་ཏིལ་མར་འདབ་ཅན་ཞེས་བྱ་བའི་ཙན་དན་རི་བོ་མ་ལ་ཡའི་ཕྱོགས་
གཅིག་ནས་འབྱུང་བའོ། །གོ་ཤཏྟི་ས་ཕྱོགས་སམ་བ་ལང་མགོ་ཞེས་བྱ་བ་སྟེ།བ་ལང་མགོ་ཡི་རྣམ་པ་
ཅན། །མ་ལ་ཡ་ཡི་ཕྱོགས་སུ་སྐྱེ། །ཞེས་པའོ། །ཧ་རི་ཙནྡན་ཞེས་པ་ལ་ཧ་རི་ནི་སྦལ་པ་སྟེ། དེའི་
དབྱིབས་ཅན་གྱི་རི་བོ་ཞིག་ལ་སྐྱེ་བས་ཧ་རི་ནི་ཙན་དན་ཞེས་བྱའོ། །ཞེས་མ་ལ་ཡ་ན་ཙན་དན་ཡོད་པ་
བཤད་པའི་ཕྱིར་རོ །གཞན་ཡང་མདོ་དང་དཔག་བསམ་འཁྲི་ཤིང་སོགས་ནས་ཀྱང་མ་ལ་ཡ་ན་ཙན་
དན་དཀར་པོ་ཡོད་པར་གསུངས་ལ། ཧ་རི་ཙན་དན་ནི་ཙན་དན་དཀར་པོའི་མིང་གི་རྣམས་གྲངས་
150

སྙན་ངག་མེ་ལོང་མའི་འགྲེལ་པ།
ཡིན་པའི་ཕྱིར། ག་བུར་ཙནྡན་ལས་མི་འབྱུང་བ་མངོན་སུམ་གྱིས་ཤེས་སོ། །དེས་ན་སྨན་པ་དང་སྙན་
ངག་པ་ཕལ་ཆེར་ག་བུར་ཙན་དན་ལས་འབྱུང་བར་སྒྲོགས་པ་དག་ལེགས་པར་ཁེགས་པ་ཡིན་ནོ །དེ་
བཞིན་དུ་དཔང་ལོ་ནས་སྐྱོགས་སྟོན་ཀརྨ་ལོ་ཙཱའི་བར་དུ་བྱོན་པའི་སྙན་ངག་པ་ཀུན་གྱིས། སྐྱེས་
རབས་ལས། ནགས་ཕུགས་སེང་གེས་བསྲུངས་བའི་རི་དྭགས་བཞིན་ཞེས་དང༌། འཇིག་རྟེན་དབང་
ཕྱུག་གི་བསྟོད་པ་བརྒྱ་པར། པད་སྐྱེས་རལ་པའི་ནགས་ཉལ་ཞབས་སེང་དེས་ཁྱེད་སྲུངས །ཞེས་བྱ་
བ་ལ་སོགས་པའི་ལུང་ལ་བརྟེན་ནས་སེང་གེ་ནགས་ཁོ་ན་ལ་གནས་པ་ཡིན་གྱི།གངས་ལ་གནས་པ་
ལྟར་བཤད་ན་ཡུལ་དང་འགལ་བའི་སྐྱོན་ཡིན་ནོ་ཞེས་མགྲིན་གཅིག་ཏུ་གསུངས་མོད། འདི་ལའང་
འཐད་པར་མི་བསམ་སྟེ། རྒྱ་ཆེ་རོལ་པར བཅོམ་ལྡན་འདས་འཁྲུངས་པའི་ཚེ་གངས་ཀྱི་རིའི་ངོས་
ལས་སེང་གེའི་ཕྲུ་གུ་དག་འོངས་ཏེ་དགའ་བར་ཆེ་ཞིང་། སེར་སྐྱའི་གྲོང་ཁྱེར་དམ་པ་ལ་བསྐོར་བ་བྱས་
ནས་སྒོ་ན་གནས་པར་གྱུར་ཀྱང་སེམས་ཅན་གང་ལའང་འཚེ་བ་མེད་པ་དང་།ཞེས་པ་དང༌།སྤྲིན་ཆེན་
པོའི་མདོ་ལས ཡང་དེའི་ཚེ་གངས་ཀྱི་རི་ལ་གནས་པའི་སེང་གེའི་རྒྱལ་པོ་རིན་ཆེན་པདྨ་ཞེས་བྱ་བ་
སེང་གེའི་རྒྱལ་པོ་འབུམ་ཕྲག་དུ་མ་དང་ལྷན་ཅིག་ཏུ་ཕྱི་དྲོའི་དུས་ཀྱི་ཚེ་རང་གི་གནས་ནས་བྱུང་སྟེ།
བཅོམ་ལྡན་འདས་ག་ལ་བ་དེར་དོང་ཞིང་ལྷགས་ནས་བཅོམ་ལྡན་འདས་གྱི་ཞབས་ལ་མགོ་བོས་ཕྱག་
འཚལ་ཏེ་གཅན་གཟན་དང་རི་དྭགས་ཐམས་ཅད་ལ་བདེ་བའི་སྒྲ་འབྱིན་ཅིང་འཆག་ལ་ཤིན་ཏུ་བརྩེ་སྟེ།
བཅོམ་ལྡན་འདས་ལ་སྲི་ཞུ་བྱ་བའི་ཕྱིར་སུམ་བསྐོར་བ་བྱས་ནས་བྱ་རྒོད་ཀྱི་ཕུང་པོའི་རི་ལས་ཕྱོགས་
གཅིག་ཏུ་གོ་བཟུངས་སོ། །ཞེས་སོགས་སུ་ཁུངས་དུ་མ་ཞིག་མཐོང་བས་ཕྱོགས་གཅིག་ཏུ་ཞེན་ནས་
ཅལ་འདྲོག་གི་རྗེས་སུ་འབྲང་བ་རྣམས་ནི་འཚང་ཆེན་པོར་མངོན་ནོ། །དེ་ལྟར་ཡུལ་དང་འགལ་བ་དེ་
ལའང་སྐབས་འགའ་ཞིག་ཏུ་སྐྱོན་མེད་པར་འགྲོ་བའང་ཡོད་། དཔེར་ན། སྐྱེས་རབས་སུ། འདམ་
རྫས་མེད་པར་འདམ་ལས་སྐྱེས་བྱུང༌། །ཞེས་པའམ། མི་བདག་འདི་ཡི་བསོད་ནམས་མཐུས། །ཕོ་
བྲང་ཁབ་ཀྱི་སྐྱེད་ཚལ་དུ། །སུམ་རྩེན་ཡུལ་གྱི་དཔག་བསམ་ཤིང་། །འབྲས་བུ་རྒྱས་པ་འཁྲུངས་པར་
གྱུར།།ཞེས་རྒྱལ་པོའི་བསོད་ནམས་ཕུལ་དུ་བྱུང་བ་སོགས་སྟོན་པའི་ཆེད་དུའོ།།
གཉིས་པ་དུས་དང་འགལ་བ་ནི། པདྨ་ཅན་ནི་མཚན་མོ་རྒྱས། །ཉིན་པར་ཀུ་མུད་ལྡན་པ་
151

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གསལ། །དཔྱིད་ནི་ནི་ཙུ་ལ་རབ་རྒྱས། །སོ་ག་དག་ནི་སྤྲིན་གྱིས་གཏིབས། །ངང་པའི་སྒྲ་ནི་དབྱར་
སྙན་འོས །སྟོན་ནི་རྨ་བྱ་མྱོས་པ་སྟེ །དགུན་སྟོད་ཉི་མ་དྲི་མ་མེད། །དགུན་ནི་ཙན་དན་བསྔགས་
པར་འོས །ཞེས་པ་ལྟ་བུ་སྟེ་གཞན་ཡང་ཇི་སྙེད་གཅིག་མཚོན་པར་བྱའོ །འདི་ལའང་སྐབས་འགའ་
ཞིག་ཏུ་སྐྱོན་མེད་པ་ཡོད་དེ་དཔེར་ན། རྒྱལ་པོ་རིང་དུ་མི་གནས་པ། །ཡོངས་སུ་གསལ་བར་སྟོན་
པ་ལ། །འདམ་སྐྱེས་རབ་ཏུ་རྒྱས་རྣམས་ཀྱང་། །ཉིན་མོ་ཟུམ་པ་ཉིད་དུ་གྱུར། །ཅེས་པ་ལྟ་བུ་དང༌། མྱ་
ངན་གྱིས་འགོག་པའི་སྐབས་སུ་བཤད་པའང་ཡིན་ནོ།།
གསུམ་པ་སྒྱུ་རྩལ་དང་འགལ་བ་ནི།སྒྱུ་རྩལ་དྲུག་ཅུ་རྩ་བཞི་ཞེས་པ་རྣམས་དང་འགལ་བ་སྟེ།
གང་ཞེས་ན། འཇམ་དབྱངས་ཁ་ཆེ་དང་སྣར་ཐང་པའི་འགྲེལ་པར་དྲངས་པ་ལ། བཟོ་ལ་སོགས་པར་
གཏོགས་པ་སུམ་ཅུ།རོལ་མོའི་ཆ་བྱད་དུ་གཏོགས་པ་བཅོ་བརྒྱད།གླུ་དབྱངས་སུ་གཏོགས་པ་བདུན།
གར་དུ་གཏོགས་པ་དགུའོ། །དང་པོ་བཟོ་ལ་སོགས་པར་གཏོགས་པ་ནི། ཡི་གེ །གྲངས།རྩིས་ཆེན།
ཐོར་ཚུགས། གོམ་སྟབས། ལྕགས་ཀྱུ བསྒྱུར་ཐབས རལ་གྲིའི་ཐབས། ཞགས་པ་གདབ་པ།
མདའ་བོ་ཆེ་འཕེན་པ་དང་བཅུ་བདུན་དུ་བསྒྱུར་བ།ཕྱིར་བསྒྱུར་བ་བཅད་པ། དྲལ་བ། དབུག་པ།
རྒྱང་ན་འཕོག་པ། སྒྲ་གྲགས་པར་འཕོག་པ། མི་འཆོར་བར་འཕོག་པ། གནད་དུ་འཕོག་པ། ཚབས་
ཆེ་བར་འཕོག་པ་དང་ཉི་ཤུ། མཚོས་པ། གྱད་ཀྱི་འཛིང་སྟངས། བང༌། སྐྱལ།རྒལ། གླང་པོ་ཆེ་ལ་
ཞོན་པ། རྟ་ལ་ཞོན་པ། ཤིང་རྟའི་བཟོ་ཐབས། མདའ་གཞུའི་ལྟོང་ཐབས། འགྱེད་པའི་སྟོབས་དང་
སུམ་ཅུའོ །གཉིས་པ་རོལ་མོའི་ཆ་བྱད་དུ་གཏོགས་པ་བཅོ་བརྒྱད་། བྲོ། རྔ་བོ་ཆེ། རྫ་རྔ། རྔ་བྲན།
རྫ་རྔ་ཆེན་པོ། མཁར་རྔ།པི་ཝཾ་རྒྱུད་གཅིག་པ། རྫ་རྔ་ཁ་གཅིག་པ། ལྕགས་ཀྱི་སིལ་ཁྲོལ། འཁར་
བའི་སིལ་ཁྲོལ པི་ཝང་རྒྱུད་གསུམ་པ། རྔ་བདུད་ཀུན་ལྡན། སིལ་སྙན། གླུ་དབྱངས་དང་བསྟུན་
པའི་རོལ་མོ། ཕེག་རྡོབ།རོལ་མོ་ཆེན་པོ་སྒྲ། པི་ཝང་གླིང་བུ་བསྒྱུར་ཐབས་དང་བརྒྱད་དོ། །གསུམ་
པ་གླུ་དབྱངས་སུ་གཏོགས་པ་བདུན་ནི།བར་མ།ཁྱུ་མཆོག །ས་འཛིན།དྲུག་སྐྱེས།ལྔ་པ།གློ་བ་ལ།
འཁོར་ཉན་དང་བདུན་ནོ། །བཞི་པ་གར་དུ་གཏོགས་པ་དགུ་ནི། སྒེག་པ། དཔའ་བ།མི་སྡུག་པ།
དྲག་ཤུལ། བཞད་གད་་་་་་་འདི་ནས་མ་དཔེའི་ལྡེབ་གྲངས་བརྒྱད་ཅུ་ནས་བརྒྱའི་བར་ཆད།ཀྱི་ཐོག་མར་རྩོམ་པའི་
152

སྙན་ངག་མེ་ལོང་མའི་འགྲེལ་པ།
སྒོ་དབྱེ་བའི་ཚུལ་གསུམ་དུ་བཤད་པ་ལས། དང་པོ་ཤིས་བརྗོད་སྒོར་བྱས་པ་ནི། མཆོད་པར་བརྗོད་
པའི་ཚིག་ལ་རྒྱལ་བར་གྱུར་ཅིག །ཤིས་པར་གྱུར་ཅིག །དགེ་ལེགས་མཛོད། སྲུངས་ཤིག །གཡོ་བ་
མེད་གྱུར་ཅིག་ཅེས་སོགས་བཀོད་པའི་ངག་ལྟ་བུའོ།།གཉིས་པ་ཕྱག་བྱ་སྒོར་བྱས་པ་ནི།མཆོད་བརྗོད་
ཀྱི་ཚིག་ཏུ་ཕྱག་འཚལ་ལོ།།འདུད་དོ།།ཞེས་བཀོད་པ་ལྟ་བུའོ། །
གསུམ་པ་དངོས་པོ་ངེས་པར་བསྟན་པ་ནི། མཆོད་བརྗོད་ཡོད་ཀྱང་རུང་མེད་ཀྱང་རུང་སྟེ
རྩོམ་པར་དམ་བཅའ་བའི་ཚིག་གང་ཡིན་པ་རྣམས་སོ །རྩོམ་པའི་སྒོ་དེ་ལྟ་བུ་གང་ཡང་རུང་བའམ་
གསུམ་ཚོགས་པ་ལ་ལེགས་པར་ཞུགས་ནས་གང་འདྲ་བ་ཞིག་རྩོམ་སྙམ་ན། སྔོན་བྱུང་གཏམ་ལས་
གྱུར་པའམ། །ཅིག་ཤོས་ལེགས་པ་ལ་བརྟེན་པ། །སྡེ་བཞི་འབྲས་བུའི་དབང་གྱུར་ཉིད། །ཅེས་བྱུང་
བས་སྔོན་བྱུང་གི་གཏམ་རྒྱུད་དང་བྱང་ཆུབ་སེམས་དཔའི་སྐྱེས་པའི་རབས་ལ་སོགས་པ་དང་། དེའི་
གཅིག་ཤོས་སྔོན་བྱུང་གི་གཏམ་མིན་དུ་ཟིན་ཀྱང་བརྗོད་པར་བྱ་བའི་དོན་ལེགས་པ་ལ་བརྟེན་པ་
སྤོབས་པ་དང་དད་པའི་སྒོ་ནས་དངོས་པོ་རྣམས་ཀྱི་ཡོན་ཏན་ལ་སོགས་པ་བརྗོད་པའམ་ཁྱད་པར་
ཅན་གྱི་ཡུལ་ལ་བསྟོད་པར་བྱ་བ་གཉིས་སོ །དེ་ཡང་ནོར་དང་། འདོད་པ་དང་ཐར་པ་དང་ཆོས་སྟེ་སྡེ་
བཞི་པོ་གང་རུང་འགྲུབ་ཏུ་རུང་བའི་འབྲས་བུའི་དབང་དུ་བྱས་པ་ཞིག་དགོས་ཏེ། སྡེ་བཞི་པོ་གང་རུང་
གི་དབང་དུ་མ་བྱས་པའི་བསྟན་བཅོས་ནི་བྱ་རོག་བརྟག་པའི་བསྟན་བཅོས་ལྟ་བུར་འགྱུར་བའི་ཕྱིར་
གདབང་མ་ཁྱབ་ལ
སྤང་བར་བྱ་བ་ཉིད་དོ། །གཞན་ཡང༌། མཁས་ཤིང་ཡིད་འོང་འདྲེན་པ་དང༌། །ཞེས་བཤད་པས།
བརྗོད་བྱའི་ངོ་བོ་གང་ཟག་ལྟ་ཞིག་ཡིན་ནོ་དེ་དག་ཤིན་ཏུ་མཁས་ཤིང་སྐྱེ་བོ་ཀུན་གྱི་ཡིད་དུ་འོང་བ་
དང་ལྡན་པ་གཙོ་བོར་གྱུར་པ་ཞིག་དང༌། སརྒ་མང་དུ་ཡོད་པའི་བསྟན་བཅོས་རྣམས་ལ་དེ་ལས་ཀྱང་
གཞན་གྲོང་ཁྱེར་དང་རྒྱ་མཚོ་དང་རི་དང་དུས་དྲུག་ལ་སོགས་པའི་བསྔགས་པ་ཧ་ཅང་མདོར་སྡུས་
མིན་པས་ཡང་དག་པར་བརྒྱན་པར་བྱས་པ་ཞིག་ངེས་པར་དགོས་སོ་ཞེས་པར་བྱེད་པ་ལ། གྲོང་ཁྱེར་
རྒྱ་མཚོ་རི་དང་དུས། །ཉི་ཟླ་འཆར་བའི་བསྔགས་པ་དང༌། །སྐྱེད་ཚལ་ཆུ་ཡི་རོལ་རྩེད་དང༌། །ཆང་
འཐུང་དགའ་བའི་དགའ་སྟོན་དང༌། །སླུ་བ་དང་ནི་བག་མ་དང༌། །གཞོན་ནུ་སྐྱེ་དང་འཕེལ་བ་དང༌། །
གྲོས་དང་ཉ་བགྲོད་པ་དང༌། །གཡུལ་དང་འདྲེན་པ་དར་བས་ཀྱང༌། །བརྒྱན་པར་གྱུར་ཅིང་མདོར་
153

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བསྡུས་མིན། །ཞེས་འབྱུང་ཞིང༌། དེ་ཡང་རབ་གསལ་གྱི་རྟོགས་པ་བརྗོད་པར གསེར་གྱི་བ་གམ་
གཞལ་ཡས་ཁང་། །ཁང་པར་བཀོད་པའི་གྲོང་ཁྱེར་ནི། །འོད་ལྡན་ཞེས་བྱ་བསོད་ནམས་ལས། །འོད་
ལྡན་མཐོ་རིས་ལྟ་བུ་ཡོད། །ལེགས་པ་རྣམས་ཀྱིས་ལེགས་བྱས་ཀྱིས །རིགས་འཛིན་དང་ལྡན་གྲུབ་
པ་དང༌། །དྲི་ཟའི་ཚོགས་ཀྱིས་རབ་ཏུ་བསྟེན། །བརྒྱ་བྱིན་གྲོང་ཁྱེར་སར་གཤེགས་འདྲ། །ཆོས་ཀྱི་
རྒྱལ་པོའི་ཕོ་བྲང་བཞིན། །བསོད་ནམས་ཁང་པ་བསྔགས་འོས་ཤིང་། །བདེན་དང་བརྟུལ་ཞུགས་
སྦྱིན་པ་དང༌། །བརྩེ་བའི་རང་བཞིན་གྱིས་རྟགས་བསྟེན། །ཞེས་པ་ལྟ་བུ་གྲོང་ཁྱེར་གྱི་བསྔགས་པ་
བརྗོད་པས་བརྒྱན་པ་དང་། སྐྱེས་པ་རབས་ཀྱི་རྒྱུད་ལས དེ་ནས་ཨནྡ་སྙིལ་གྱི་མདོག་ལྟར་སྔོ། །ཉི་
མའི་འོད་ཀྱིས་གནམ་སྔོན་བཞུས་པ་བཞིན། །ཁོ་ར་ཁོར་ཡུག་ཆུ་འགྲམ་ལྟར་མི་མངོན། །གཏིང་
དཔག་དཀའ་བའི་མཚོ་རྫིང་ནང་དུ་ཞུགས། །ཞེས་པ་ལྟ་བུ་རྒྱ་མཚོའི་བསྔགས་པ་བརྗོད་པས་བརྒྱན་
པ་དང༌། །ཝ་ད་རའི་གླིང་དུ་བགྲོད་པའི་ཡལ་འདབ་ཏུ། །དེར་ནི་ནམ་མཁར་སོན་པའི་རི། །ཕྱོགས་
ངོས་མ་ལུས་བཀང་གྱུར་པ། །མདུན་དུ་བགེགས་ནི་གཟུགས་ཅན་བཞིན། །བགྲོད་པར་དཀའ་བ་དེ་
ཡི་མཐོང་། །ཞེས་དང་། རྩེ་མོ་ཤིན་ཏུ་མཐོ་བ་ཡི། །ཤེལ་གྱི་ས་འཛིན་མདུན་དུ་མཐོང་། །བྱ་རྣམས་
ཀྱིས་ཀྱང་བགྲོད་དཀའ་བ། །འཇམ་པའི་བྲག་ནི་གཅིག་པུ་དེར། །ཞེས་པ་ལྟ་བུ་རིའི་བསྔགས་པ་
བརྗོད་པས་བརྒྱན་པ་དང་། ཀུ་ནཱ་ལའི་རྟོགས་བརྗོད་དུ། དེ་ནས་བུང་བའི་ཚོགས་ནི་གླུ་ལེན་ཞིང་། །
ཀེང་ཀ་དཔལ་ལི་ཁྲི་རྒྱས་པ་འདྲ །ཁེང་ལྡན་མ་ཡི་ཁེངས་པ་འཇོམས་ཆས་པ། །སྟོན་གྱི་དྲིས་མྱོས་
གླང་དཔྱིད་འོངས་གྱུར།།སྐྱེད་ཚལ་འཁྲི་ཤིང་གསར་པའི་ཡལ་འདབ་དང༌། །འབྲལ་བའི་གདུང་བ་
རྒུད་པའི་ཆ་ཤས་དག །གསར་དུ་ཆགས་པས་རབ་སྐྱེད་བཟོད་དཀའ་ཉིད། །ཕྲལ་ལ་ལྷན་ཅིག་ཉིད་
དུ་རྒྱས་པར་གྱུར། །ཙམ་པ་ཀ་འདབ་རླུང་གིས་བསྐྱོད་པ་ཡི། །སྤྲིང་ཡིག་གིས་ནི་བྱམས་པ་སྐྱེད་བྱེད་
ཅིང༌། །འདོད་དང་ལྷན་ཅིག་དཔྱིད་ཀྱི་དངོས་པོ་ཡིས། །མངོན་སྦྱོར་རྒྱལ་བྱེད་བརྟན་འཇོམས་ཕྲོགས་
སུ་གྲགས། །མེ་ཏོག་རབ་རྒྱས་དེ་དང་དེ་དག་ལས། །དཔྱིད་ཀྱི་གཉེན་ལ་མཆོག་ཏུ་ཕན་པ་ནི། །
གྲགས་པའི་རྣམ་པ་བུང་བའི་སྒྲ་སྒྲོག་པ། །ས་ལྷ་ཀ་ར་ཉིད་ཀྱིས་བྱས་པར་གྱུར། །ཞེས་པ་ལྟ་བུ་དཔྱིད་
ལ་སོགས་པ་དུས་བཞིའི་བསྔགས་པ་བརྗོད་པས་བརྒྱན་པ་དང་། སྤྲིན་བཞོན་རྟོགས་བརྗོད་དུ། དེ་
154

སྙན་ངག་མེ་ལོང་མའི་འགྲེལ་པ
ནས་སྐྱ་རེངས་གོས་དང་ལྡན། །བྲེལ་བས་ཟླ་བའི་མེ་ལོང་ཟེགས། །དགའ་སྟོན་ཉེ་བ་ལ་ཆས་བཞིན། །
སྣང་བ་ལྡན་པ་ཐོ་རངས་མཛེས །པདྨ་ཅན་གྱི་དགའ་བ་ཤར། །མཚན་མོའི་མུན་པ་ཞི་བ་ན། །འབྱུང་
པོ་ཐམས་ཅད་བདེ་བའི་སླད། །མིག་གི་དགའ་སྟོན་དག་ཏུ་གྱུར།།དེ་ནས་པདྨ་ལྡན་པ་ཡི། །ཉིན་བྱེད་
ཟེར་འཛིན་ལ་ཞུགས་ཚེ། །བུང་བའི་ན་ཆུང་འགྲོགས་པ་ཡིས། །བཀྲ་ཤིས་གླུ་དག་རབ་ཏུ་བསྐྲུན། །
ཞེས་པ་དང༌།
དེ་ནས་ཤར་གྱི་རི་རྩེར་རི་བོང་ཅན། །འོད་ཟེར་ཕྲེང་བ་ཤེལ་གྱི་དྲ་བས་བསྡམས །བ་གམ་
རྩེར་འཛེགས་དགའ་སྟོན་ཆེན་པོ་ལས། །གྲུབ་པའི་བུ་མོའི་གར་ལ་བལྟ་བ་བཞིན། །རྒྱུ་སྐར་འབྲུ་དང་
འབྲས་ཡོས་མེ་ཏོག་གཏོར། །མཚན་མོ་ཟླ་བས་བག་མར་བླངས་པ་དེར། །སྦྲང་རྩིའི་བརྟུལ་ཞུགས་
སྦྲང་རྩིས་མྱོས་པ་ཅན། །ཀུ་མུད་འབྱུང་གནས་ཅི་ཡང་རབ་དགར་གྱུར། །ཞེས་པ་ལྟ་བུའི་ཉི་ཟླ་འཆར་
བ་དང༌། ཞར་ལ་ནུབ་པ་ལ་སོགས་པའི་བསྔགས་པ་བརྗོད་པས་བརྒྱན་པ་དང༌།བོ་དོང་ཕྱོགས་ལས་
རྣམ་རྒྱལ་གྱིས། རིན་ཆེན་སྐྱེད་མོས་ཚལ་གྱི་མཚོ་འགྲམ་གང༌། །དྲི་མེད་ནོར་བུའི་ལྗོན་ཤིང་ཕྲེང་བ་
ཅན། །ཤེལ་གྱི་ལྕུག་ཕྲན་འཁྲི་ཤིང་གཞོན་ནུས་འཁྱུད། །ཕན་ཚུན་ཡལ་ག་ལག་པས་འཐེན་པ་འདྲ། །
གསེར་གྱི་མེ་ཏོག་རྣམས་ནི་མགོ་ལྕོག་ལྡེམ། །གཡུ་ཡི་བུང་བ་གླུ་ལེན་ཕུར་ཞིང་ལྡིང༌། །ངང་པའི་རྒྱལ་
པོ་མཐའ་ཡས་རྫ་རྔ་བརྡུང༌། །བཞད་དཀར་མགྲིན་རིངས་རྣམས་ནི་སིལ་སྙན་སྒྲོག །མྱོས་པའི་ཁུ་
རྔ་བརྡུང༌། །བཞད་དཀར་མགྲྭ
ཚོགས་པི་ཝང་སྒྲོ
བྱུག་ཟབ་མོའི་གླིང་བུ་སྒྱུར། །ནགས་ཀྱི་ནིའུ་སྣ་ཚོགས་པི་ཝང་སྒྲོག །ཆུ་བྱ་མཐའ་ཡས་དགའ་ཞིང་
རྣམ་པར་འཕྱོ། །སྤུ་སྡུག་རི་དྭགས་རྣམས་ནི་རྒྱུག་ཅིང་མཆོང༌། །དྲེག་པའི་གླང་ཆེན་ཕྱོགས་རྣམས་
ཀུན་ནས་འགྱིང༌། །ལྷ་ཕྲུག་གཞོན་ནུའི་ཚོགས་རྣམས་སྒྱུ་རྩལ་རྩེ། །རི་དྭགས་མིག་ཅན་རྩེད་འཇོ་གླུ་
གར་བྱེད། །དྲང་སོང་འཇིགས་མེད་དུ་མ་བསམ་གཏན་མཛད། །ཧ་རི་ཙན་དན་ལྗོན་པའི་གྲིབ་
བསིལ་དང༌། །ལི་ཤིའི་མེ་ཏོག་གི་ནི་ལྡིང་ཁང་ཅན། །རིན་ཆེན་ནེའུ་སིང་མཐིང་གའི་དབུས་མཐོ་བར། །
ཟླ་བ་ནོར་བུའི་རྡོ་ལེབ་ཕྱོགས་བཅུར་བཀྲམ། །པདྨ་དཀར་པོའི་འཕྲེང་བ་འཁྲིགས་པའི་གཞིང༌། །
ཡུའརྡ་ལབ་ཕྱག
ཞེས་པ་ལྟ་བུ་སྐྱེད་མོས་ཚལ་གྱི་བསྔགས་པ་བརྗོད་པས་བརྒྱན་པ་དང་།ནོར་བཟང་གི་རྟོགས་བརྗོད་།
དེ་དག་དབུས་སུ་ཡིད་འཕྲོག་མ། །འཁྲུས་བྱས་ལངས་པ་མཐོང་གྱུར་ཏེ། །དྲན་པའི་མིག་གསུམ་མེ་
155

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
དག་ནི། །ཞི་བྱེད་ཆུ་ཡི་ལྷ་མོ་བཞིན། །ལུས་མེད་རྣམ་འཕྲུལ་རྩོམ་པ་ཡི །རྦ་རླབས་མཚོ་ལྡན་
ལང་ཚོ་ནི། །གཞོན་ནུ་མ་ཉིད་འབྱིང་བ་ཡི། །རྟེན་པ་དག་ནི་བྱེད་པ་བཞིན། །ཡིད་འོང་ལྷ་ཡི་གོས་
བགོས་ཤིང་། །སྐེ་རག་དག་ནི་ལེགས་པར་བཅིངས། །ཆུ་དེར་རོལ་པས་ལྦུ་བ་ཡི །འཕྲེང་བ་རབ་
གསལ་ཆགས་པ་བཞིན། །མཛེས་སྡུག་རབ་ཏུ་དཀྲིས་གྱུར་པ། །དོ་ཤལ་གསལ་བའི་རྒྱན་དག་། །
ཤིན་ཏུ་ཆེ་བས་མཚན་མོའི་དཔལ། །ཟླ་བའི་ད་ལྟར་ཕྲོགས་པ་བཞིན། །རྣ་རྒྱན་རིན་ཆེན་འོད་ཟེར་གྱི། །
ཙྀགས་ཀྱི་འགྲམ་པ་དག་ལ་ནི། །རོལ་པའི་པཛྙ་ཆུ་ཤིང་སླར། །ཆུ་ཡི་དག་པ་འདྲི་བ་བཞིན། །དཔྲལ་
བའི་རྒྱན་དུ་གྲོགས་མོ་ཡིས། །གླང་རྩིའི་རི་མོ་འདྲི་བྱེད་པ། །བསིལ་ཟེར་དྲི་མ་ལྡན་པ་ཡིས། །སྐྱེངས་
པ་ཞི་བར་བྱེད་པ་བཞིན། །ཞེས་པ་ལྟ་བུ་ཆུའི་རོལ་རྩེད་ཀྱི་བསྔགས་པ་བརྗོད་པས་བརྒྱན་པ་དང་།
འདི་ན་བག་མའི་དགའ་སྟོན་ལ། །ཚོགས་པའི་སྐྱེ་བོ་བརྒྱ་ཕྲག་ཙམ། །མྱོས་བྱེད་མང་དུ་འཁྱིལ་བའི་
མཚོར། །རྣམ་པར་རོལ་པས་རྩེ་བར་བྱེད། །མང་དུ་འཐུངས་པས་མ་ངོམས་པར །རྫིང་བུ་ཁྲུས་ལ་
འཇུག་པ་ཡིན །མགོ་སྐྱེས་ལན་བུའི་སྙེ་མ་རྣམས། །ཉ་ལྕིབས་བཞིན་འཕྱོ་བར་བྱེད། །ཕལ་ཆེར་
མྱོས་པའི་གོམ་ཚུགས་ནི། །རང་གི་ཡིད་ལྟར་འཁྱོག་ལ་བརྟེན། །འགའ་ཞིག་སྨྱོན་པའི་སྒྱུ་ཐབས་ལྟར། །
ཕན་ཚུན་འཐབ་ལ་མངོན་སྦྱོར་བྱེད། །ཅེས་པ་ལྟ་བུ་ཆང་འཐུང་གི་བསྔགས་པ་བརྗོད་པས་བརྒྱན་པ་
དང༌། ཀུ་ནཱ་ལའི་རྟོགས་བརྗོད་དུ། ཡུལ་འདི་སྐྱེ་བོས་ཡངས་ཤིང་ལེགས་པར་བསྒྲིབས། །དབེན་པ་
འབྱེད་པ་སུ་ཡང་མེད་པ་འདིར། །རང་འདོད་དུ་འཇུག་མཛའ་བས་དུད་པ་ཡི།།བུད་མེད་དར་མ་
སྐལ་ལྡན་ཉིད་ལ་གྱུར། །བུད་མེད་དགའ་མགུས་ཡོངས་སུ་ཚིམ་རྣམས་ཀྱི། །བཞིན་གྱི་པདྨ་འགྲམ་
པའི་འདབ་དམན་ཞིང་། །མཆུ་ཉམས་ལན་བུ་འཁྲུག་ནི་རྡུལ་གྱི་ནི། །ཐིགས་པས་བརླན་ཆགས་སྐལ་
ལྡན་རྣམས་ཀྱིས་མཐོང་། །བུད་མེད་ཆེད་དུ་ཆུ་སྲིན་ཁྲོས་པའི་ཚོགས །འཇིག་རུངས་ཆུ་སྲིན་འབྱུང་
གནས་འཇིགས་རུང་འགའ། །རལ་གྲིའི་འཁྲི་ཤིང་གཡོ་བའི་ལྕེ་ལྡན་པ། །གཡུལ་ངོར་དུས་ཀྱི་ཁར་ནི་
གཞན་འཇུག །ཡུན་རིང་ཉོན་མོངས་ཁྱད་པར་ཆར་གདུངས་བས །ནོར་རྣམས་ལ་ནི་སྐྱེས་བུ་ཆེད་དུ་
འབད། །ནོར་འདི་ཡོངས་འཛིན་ཆོས་ཀྱི་དོན་ཉིད་དེ། །ཆོས་ཀྱི་འབྲས་བུ་མཆོག་ནི་བརྗོད་པར་འདོད། །
ཅེས་པ་ལ་སོགས་པ་ལྟ་བུ་དགའ་བའི་དགའ་སྟོན་གྱི་བསྔགས་པ་བརྗོད་པས་བརྒྱན་པ་དང་།ནོར་
156

སྙན་ངག་མེ་ལོང་མའི་འགྲེལ་པ།
བཟངས་ཀྱི་རྟོགས་པ་བརྗོད་པར། ཡིད་འཕྲོག་མ་ནི་གང་དུ་སོང༌། །སྨིན་ལེགས་ཚིག་གི་ལན་དག་
བྱིན། །བག་མེད་བླུན་པོ་དག་གི་ནི། །རི་དྭགས་མིག་ཅན་ཁྱོད་མ་བསྲུངས། །ཁྱོད་དང་འགྲོགས་པའི་
སྐལ་བཟང་ལྡན། །ལྷ་ཡི་མདུན་སར་བསྔགས་པར་འོས། །ཁྱོད་དང་བྲལ་བས་མི་ཡི་ནི། །འཇིག་
རྟེན་བདག་བཞིན་ཅིག་མཛེས། །ཞེས་པ་སྨྲ་ཞིང་དལ་བུ་ཡིས། །མཛེས་མའི་ལོངས་སྤྱོད་དབང་
གྱུར་པ།།སྐྱེད་མོས་ཚལ་དུ་དགའ་མ་མཆོག །ཚལ་དུ་རང་ཉིད་སོང་བར་གྱུར།།འཁོར་གྱི་སྐྱེ་བོ་བྲིད་
བྱེད་དེ། །མཚན་མོ་དག་ནི་མ་ཚོར་བར། །ནགས་མཐར་སོང་ནས་མཉམ་པ་དང༌། །མི་མཉམ་རྣམས་
སུ་རྣམ་པར་འཁྱམས། །འདོད་ཆགས་དྲག་པོའི་ཟ་ནི། །ཆེན་པོ་རྣམ་པར་རྨོངས་པ་དེས། །སྨྱོན་པ་
བཞིན་དུ་སེམས་ལྡན་དང་།།སེམས་མེད་ལ་ཡང་རྣམ་པར་དྲིས།།ཞེས་པ་ལྟ་བུ་དང༌།
མདོ་བསྡུས་པར། བུད་མེད་དུས་བཏབ་དེ་དང་མ་འཕྲད་དེ་ཡི་ནི། །ཞེས་པའི་ཚུལ་ཅན་
བསླུ་བའམ་མ་ཚོགས་པ་ལ་བསྔགས་པ་བརྗོད་པས་བརྒྱན་པ་དང༌། སྤྲིན་གྱི་གཞོན་པའི་རྟོགས་པ་
བརྗོད་པར། དེ་ནས་གྲུབ་པའི་བདག་པོ་ནི། །ཕུན་ཚོགས་མང་བའི་ཁྱིམ་དག་ཏུ། །བུ་མོའི་བག་མའི་
དགའ་སྟོན་དག །རྩོམ་པའི་ཆས་ནི་རབ་ཏུ་བསྟར། །ཅི་སྟེ་གྲུབ་པའི་ན་ཆུང་གིས། །ལྷ་ཡི་གོས་དང་
རྒྱན་རྣམས་ཀྱིས། །བུ་མོ་བརྒྱན་པ་མཐོང་གྱུར་ནས། །ལྷ་མོ་རྣམས་ཀྱི་ཕན་ཚུན་སྨྲས། །དེ་ཡི་ནུ་མ་
རབ་མཛེས་པ །དོ་ཤལ་འཁུར་གྱིས་རབ་ཏུ་སྒྲིབས། །མཛེས་སྡུག་སྒྲིབ་པར་བྱེད་པ་ཡི། །ཤིན་ཏུ་
་སོགས་པ་བག་མ་གཏོང་ལེན་གྱི་བསྔགས་
མང་བའི་རྒྱན་གྱིས་ཅི། །ཞེས་པ་ལ་སོགས་པ་བག་མ་གཏོང་ལེན་གྱི་བསྔགས་པ་བརྗོད་པས་བརྒྱན་
པ་དང༌།གཙུག་ན་ནོར་བུའི་རྟོགས་པ་བརྗོད་པར། རྗེ་ལས་དུས་སུ་དགེ་བའི་གནས། །མངལ་མི་དེ་
ཡིས་བཟུང་གྱུར་ཏེ། །འཇིག་རྟེན་པདྨ་འབྱོར་པའི་སླད། །ཨ་དི་ཏི་ཡིས་ཉིན་བྱེད་བཞིན། །བདུད་
རྩིའི་ཟེར་གྱིས་ཆུ་གཏེར་བཀླུབས། །ཚངས་པའི་པདྨས་ཁྱབ་འཇུག་སྟེ། །དགའ་བྱེད་ཀྱིས་ནི་སྲུབས་
ཤིང་བཞིན། །དེ་ནི་མངལ་གྱིས་མཛེས་པར་གྱུར། །ཅེས་པ་དང༌།དེ་ནས་དུས་ཀྱིས་ཡོངས་རྫོགས་ཏེ།
མཁའ་ལས་བདུད་རྩིའི་འོད་ཟེར་བཞིན། །འགྲོ་བའི་རབ་རིབ་འཇོམས་པའི་བུ །ལྷ་མོ་ལས་ནི་
ཅའ་འད་བ་
བཅས་པར་གྱུར །ཅེས་པའི་བར་ལྟ་བུ་གཞོན་ནུ་སྐྱེ་བའི་བསྔགས་པ་བརྗོད་པས་བརྒྱན་པ་དང༌།
གླང་པོ་ཅན་གྱི་རྟོགས་པ་བརྗོད་པར། རི་བོ་ཅན་བཞིན་བྱིས་པ་དེ། །དུས་ལ་རྒྱུ་རྩལ་ཆགས་གནས་
157

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གྱུར། །འཇིག་རྟེན་ཀུན་གྱི་མིག་གི་གཉེན། །འོད་ཟེར་ལྡན་ཞིང་རབ་ཏུ་མཛེས། །དལ་གྱིས་ཁོ་ལག་
རྫོགས། །དཔུང་པའི་ཀ་བས་རྣམ་པར་བརྒྱན། །ཡིད་ལས་བྱུང་བ་རྩོམ་པའི་གནས། །ལང་གསར་
པ་ཐོབ་པར་གྱུར། །ཅེས་པ་ལྟ་བུ་ལང་ཚོ་འཕེལ་བའི་བསྔགས་པ་བརྗོད་པས་བརྒྱན་པ་དང༌། རྭ་
གཅིག་པའི་རྟོགས་པ་བརྗོད་པར།ཕོ་བྲང་འཁོར་དུ་དེ་ནི་ཡོངས་བསྐྱེད་ཅིང༌། །སེམས་ལའང་བསམ་
པའོ་མི་བདག་གིས་སྤྱད་ནས། །མཁས་པ་ལ་སོགས་བློན་པོ་བོས་ནས་ནི། །གཉིད་བྲལ་དགའ་བ་
ཉམས་པས་རབ་སྨྲས་པ། །ལོ་འདབ་རྒྱས་ཤིང་རྩ་བ་བརྟན་པ་ཟུག །སྐྱེ་བོ་ཀུན་གྱི་ཉེར་འཚོ་ཤིན་ཏུ་
མཐོ། །མཚུངས་པར་སྐྱེ་བས་དམན་པའི་རྒྱལ་སྲིད་ནི། །སྲིན་བུས་ཟོས་པའི་བཞིན་ནི་བདག་གིས་
རིག།ལང་རབ་ཏུ་སྦྱིན་འོས་བསྟེན་པ་ཡི།།བུ་ལོ་པད་ལྡན་གཅིག་པུ་བདག་ལ་ཡོད།།དེ་ནི་འབད་
མག་པ་ལ་བི༔
པས་མག་པ་ལ་བྱིན་ཚེ། །བུ་ཚ་ཉིད་དང་དེ་ལ་བྱམས་པའང་རིང༌། །ཞེས་པ་ནས། དེ་ནི་གལ་ཏེ་
དཔལ་ལྡན་ཁྱོད་ཉིད་དུ། །གྱུར་ན་རྒྱུ་འདི་རབ་ཏུ་ཞི་མི་འགྱུར། །གཟི་བརྗོད་གཏེར་དེ་རབ་ཏུ་
འགུགས་པ་ཡི། །གནོད་མེད་རིག་པ་ཅི་ཡང་སྒྲུབ་པར་མཛོད། །ཅེས་པ་མི་བདག་ཚིག་ཐོས་ཡུན་
རིང་། །དཔྱད་ནས་བླུན་ཀུན་གྱིས་དེ་ལ་སྨྲས། །དེ་ནི་དེ་ཡིས་བསྟི་གནས་ཉེ་བ་ཡི། །ནགས་སུ་
རྒྱལ་པོའི་བུ་མོ་བརྩེ་རུ་མཐོང༌། །ཞེས་པའི་བར་ལ་སོགས་པའི་ལྟ་བུ་བྱ་བ་རྩོམ་པ་དང་ནོར་དང་
དཔལ་ལ་སོགས་པ་འགྲུབ་པར་བྱེད་པའི་གྲོས་ཀྱི་རྣམ་པ་སྣ་ཚོགས་པ་ལ་བསྔགས་་་ལྡེབ་གཅིག་ཆད།
སྐྱེས་པོ་ནི་ཀྱའི་འཁོར། །འདུན་ན་འདོན་གྱི་བུ་སོང་ནས། །སྨྲས་པས་དེ་དག་བརླག་བརྩོན་པ། །
གླང་པོ་ཤིང་རྟ་རྟ་རྡུལ་གྱིས །རྨོངས་་་་མ་དཔེ་ལས་ཆད་འདུག།བུ་གཡུལ་འགྱེད་པའི་བསྔགས་པ་བརྗོད་
པས་བརྒྱན་པ་དང༌། ཀུ་ནཱ་མའི་རྟོགས་པ་བརྗོད་པར། དེ་ནས་གྲོང་ཁྱེར་འཇོག་ཅེས་པར་ནི། །ས་
བདག་གླང་་་མ་དཔེ་ལས་ཆད་འདུག།པ་སོ་བཏང༌། །གྲོང་ཁྱེར་དེར་ཕྱིན་གླང་པོའི་མུན་པ་ཡིས། །མ་ལུས་
ཕྱོགས་བཟུང་ཡོངས་སུ་བསྐོར་ཏེ་གནས། །གླང་པོ་དཔའ་སྒྲ་ཆུ་གཏེར་བསྐྱོད་པ་ལྟར། །ཟབ་པས་
སྲིད་་་དཔེ་ལས་ཆད་འདུག།རབ་ཏུ་དང་བར་བྱས། །གླང་པོ་རྟ་དང་རིན་ཆེན་དག་གིས་མཆོད། །བློ་ལྡན་
རང་གིས་རང་གི་རྒྱལ་པར་བོས། ཞེས་པ་ལྟ་བུ་གཙོ་བོའམ་འདྲེན་པ་ཡོངས་སུ་དར་ཞིང་རྒྱས་་་་མ་དཔེ་
ལས་ཆད་འདུག །ཀྱང་ཉམས་དང་འགྱུར་བ་དག་གིས་ངེས་པར་གཏམས་པ་སྟེ་མཛེས་པར་བྱས་པ་ཞིག་
158

སྙན་ངག་མེ་ལོང་མའི་འགྲེལ་པ།
ཅི་ནས་ཀྱང་དགོས་ཤིང་། ཉམས་དང་འགྱུར་བ་དེ་ཡང་གང་ཞེ་ན། དཔང་ལོ་ཙཱ་བས། མ་དཔེ་ལས་ཆད་
འདུག།འགྱུར་བ་རབ་ཏུ་སྒྲགས། །འགྱུར་བ་འཕེལ་བ་ཉམས་ཡིན་ནོ། །ཞེས་དང་།
སྒེག་དང་དགོད་དང་སྙིང་རྗེ་དང༌། །དྲག་པོ་དཔའ་བོ་འཇིགས་བྱེད་པ། །མི་སྡུག་རྨད་བྱུང་
མིང་ཅན་་དཔེ་ལས་ཆད་འདུག།པའི་བལྟ་བའི་དོན་ཅན་དུ་གཏོགས་པར་ཤེས་དགོས་སོ། །དེ་ལྟར་སྙན་
ངག་སརྒས་བཅིངས་པ་རྣམས་ཀྱི་ལེའུ་རེ་རེ་བཞིན་ཧ་ཅང་མང་བ་མིན་པར་བྱ་དགོས་ཏེ་རྒྱ་ཆེས་ན་་་
དཔེ་ལས་ཆད་འདུག།ཏུ་རྒྱ་ཆེ་མིན། །ཞེས་བཤད་པ་ཡིན་། །གཞན་ཡང་ལེའུ་མཚམས་རྣམས་སུ་ལུས་
སྤྱིའི་ཚིགས་བཅད་རྣམས་ལས་རིགས་མི་མཐུན་པའི་ཚིགས་བཅད་གཞན་་་དཔེ་ལས་ཆད་འདུག།ཤིང་
ལྟ་བུའོ། །དེ་ལྟར་བཤད་པའི་ཚིག་དང་དོན་དང་ལུས་དང་རྒྱན་ལ་སོགས་པ་ཕུན་སུམ་ཚོགས་པའི་
སྙན་ངག་དེ་འདྲ་བ་ནི་སྐྱེས་བུ་དམ་པ་མཁས་པ་རང་རང་རྩོམ་པ་་་་མ་དཔེ་ལས་ཆད་འདུག།དེ་བསྐལ་པའི་
བར་དུ་མཁས་པ་གཞན་རྣམས་ཀྱི་ཁ་ནས་རིམ་པར་བརྒྱུད་དེ་རྟག་ཏུ་གནས་པ་ཡིན་ནོ། །ཞེས་སྟོན་པ་ལ།
ཀུན་སརྒ་དག་གི་མཐའ། །ཐ་དད་་་དཔེ་ལས་ཆད་འདུག།སྔོན་གྱི་རྒྱ་པོ་གྲགས་པའི་གཟུགས། །ངག་
གི་རང་བཞིན་མེ་ལོང་ཐོབ། །འདི་དག་ཉེ་བར་མི་གཉིས་ཀྱང༌། །རང་ཉིད་ཉམས་པ་མེད་ལ་ལྟོས། །
མཁས་་་དཔེ་ལས་ཆད་འདུག།ལ་སོགས་པའི་བསྔགས་པ་ཐམས་ཅད་མ་ཚང་ན་སྐྱོན་དུ་འགྱུར་རམ་ཞེས་ན།
དེ་རྣམས་ལས་ཡན་འགའ་ཞིག་མ་ཚང་ནའང་ཚིག་དོན་གྱི་སྦྱོར་ཚུལ་ཕུན་སུམ་ཚོགས་པའི་་་མ་ཡིག་ལས་
ནབྱསྦྱརརྩལ
རྣམསལསཡིནའགསཞིགམཚངནཡང
ཆད་འདུག།མེད་པའི་བློ་གྲོས་ཟབ་མོས་མཐའ་གཅིག་ཏུ་མ་ལྷུང་བའི་འཇུག་པ་གྲུབ་པ་པད་ཚལ་བ་
སོགས་ཀྱི། འདི་ལྟ་བུ་ཞིག་གྱིས་ཤིག་ཡང་ནས་ཡང་དུ་ནན་གྱིས་གསུངས་པ་བརྟེན་ནས ཡུལ་
མཐའ་འཁོབ་ལས་ཀྱང་མཐའ་འཁོབ་ཏུ་གྱུར་པ་ཤར་དྭགས་པོ་སྨད་ཀྱི་ཆ་ལས་ལ་ཝར་གྱི་སའི་ཐིག་
ལེ་ཟུར་མཁར་ཞེས་བྱ་བར་བྱུང་བའི་རིག་བྱེད་སྨྲ་བ་དཔལ་དོན་གྲུབ་རྣམ་རྒྱལ་དབང་པོའི་སྡེ་
འཇིགས་པ་མེད་པ་ཕྱོགས་ཀྱི་གོ་ཆའམ། མིང་གཞན་ཡང་ལེགས་བཤད་འཚོལ་ཞེས་བྱ་བས་ཇོ་བོ་
སྨན་བཙུན་མའི་མགུལ། བཀའ་བརྒྱུད་རིན་པོ་ཆེ་ལས་བཤད་པ་བཀའ་བརྒྱུད་ཀྱི་སྒྲུབ་པའི་སྡེ་ཆེན་
པོ་བསམ་སྡིངས་ཞེས་བྱ་བའི་དབེན་གནས་སུ་བྲིས་པཤུ་བྷཾ།། །།
7at འདིར་སྨྲས་པ།སྔོན་ཚེ་བཅོམ་ལྡན་འདས་རྒྱལ་བ་ལུང་ནོད་པའི།།གྲུབ་མཆོག་དཔལ་ལྡན་དུས་
159

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གསུམ་མཁྱེན་པ་ཞེས། །དེ་ཡི་བསྟི་གནས་སྟོད་ལུང་མཚུར་བུ་སྟེ།།དེ་ལྟར་ཀུན་མཁྱེན་དོན་གཉེར་སྐྱེ་ཡིས། །ཕན་ཚུན་རི་ཁྲོད་ཡོངས་སུ་
གང་བ་ཡི།།སྒྲུབ་པ་བ་རྣམས་རྫུ་འཕྲུལ་འཕུར་ལྡིང་གིས། །ནམ་མཁའི་དཀྱིལ་འཁོར་ཡང་དག་རྫོགས་མོད་དེ། །དེ་ལས་གཅིག་ཤོས་དག་
པའི་གནས་སུ་ཡེ། །དེར་ནི་གཙུག་ལག་ཁང་ཆེན་མངོན་དགའ་བ། །རྒྱལ་བའི་སྣང་སྙན་རིན་ཆེན་མཆོད་རྟེན་གྱི། །བཀོད་པ་དེ་མཐོང་ལྷ་
ཡི་རི་བོ་ཡང༌། །གྲགས་འདོད་མི་སྣང་རྫུ་ལ་བརྟེན་པ་བཞིན། །དཔལ་བདེ་གཞལ་མེད་ཁང་ཆེན་ཡང་ཐོག་རྩེར། །རྗེ་བཙུན་དམ་པ་དཔལ་
ལྡན་ཀརྨ་པ།།གང་དེའི་ཐུགས་ལས་ཆུ་་་ངུར་ཞུགས་པ་ཡི། །ཞལ་བཞིན་སྐྱེ་འགྲོ་ཀུན་གྱི་གཉེན་གཅིག་པུ། །ལྟ་བའི་དུས་ཀྱི་རེ་ཞིག་དབུལ་
བའི་ཚེ། །ཕལ་ཆེར་ཇ་དུད་གསུར་གྱིས་སྣ་འགགས་ནས། །བློ་ཁོགས་བྱེད་ཅིང་ཕྲེང་བ་རྙེད་བཞིན་དུ། །སྐོར་བའི་སངས་རྒྱས་དོན་དུ་
གཉེར་བ་བྱེད། །བདག་ནི་སྙོམ་ལས་ལེ་ལོའི་དབང་གྱུར་པས། །རྒྱུན་དུ་ཟ་ཉལ་འབའ་ཞིག་དག་ལ་གནས། །དེ་ཚེ་དཔྱིད་ཀྱི་ཉི་མས་གདུང་
གྱུར་ནས། །ཡིད་འཕྲེང་ལག་པའི་རྩེད་མོ་འདི་བཀོད་དོ།།དེ་དེ་མང་ཡང་དེ་ཉིད་དཀོན། །དེ་འདྲའི་བྲིས་བྱས་ཚིགས་བཅད་ནི། །སྙན་ངག་
མཁན་དཔྱིད་དུས་ཀྱི།།གདུགས་ཀྱིས་གདུངས་པར་སོམ་ཉི་བྲལ།།ཅེས་ཀྱང་སྨྲ་བར་སྣང་ངོ༌།།
ཅད་ལས་བྱུང༌། །དེ་རྒྱུ་བཞིན་གཤེགས་པས་གསུངས། །རྒྱུ་ལ་འགོག་པ་གང་ཡིན་པ། །དགེ་སྦྱོང་ཆེན་པོས་འདི་སྐད་གསུངས། །
ཀརྨ་པ་དབང་ཕྱུག་རྡོ་རྗེའི་ཞབས་ལ་ཕྱག་འཚལ་ལོ། །འདི་བྲིས་དགེ་བས་ཕ་མ་སེམས་ཅན་ཐམས་ཅད་བསྟན་བཅོས་འདི་ལ་བརྩོན་པར་
རྒྱུར་གཅིག །ཡི་གེ་པ་ནི་སྨྱོན་པ་མིན།འདི་བྲིས་དགེ་བས་སེམས་ཅན་ཐམས་ཅད་བདེ་བ་ཅན་དུ་སྐྱེ་བར་གྱུར་ཅིག །མསྟུ་སརྦ་ཛ་ག་ཏཾ།
བཀྲ་ཤིས།། 11
160

༄༅། །སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ།
གཉིས་པ་དཔེ་རྒྱན་ལ་གསུམ་ལས། མཚན་ཉིད་ནི། ཇི་ལྟར་ཇི་ཞིག་ལྟར་མཚུངས་པར། །
གསལ་བར་གང་དུ་རྟོགས་བྱེད་པ། །དེ་ནི་དཔེ་ཞེས་བྱ་སྟེ་དེའི། །སྤྲོས་པ་དེ་ནི་རབ་བཤད་བྱ། །ཞེས་
པ་སྟེ། གཏན་དུ་མཚུངས་པ་མི་དགོས་ཀྱང་རེ་ཞིག་དཔེས་དཔེ་ཅན་གསལ་བའི་ཕྱིར་དེ་སྐད་ཅེས་
བྱའོ།།
དཔེར་བརྗོད་ལས།ཆོས་དཔེ།མཛེས་མ་ཁྱོད་ཀྱི་ལག་མཐིལ་ནི། །ཆུ་སྐྱེས་བཞིན་དུ་ཀུན་
ཏུ་དམར།།ཞེས་པ་ཆོས་དཔེ་དངོས་སུ་ནི།མཚུངས་པའི་ཆོས་དག་བསྟན་ཕྱིར་རོ། །ཞེས་པ་སྟེ།དཔེ་
ཅན་མཛེས་མ་ཁྱོད་ཀྱི་ལག་པའི་མཐིལ་ནི་དཔེ་མེ་ཏོག་པདྨ་བཞིན་དུ་ཀུན་ཏུ་དམར་རོ་ཞེས་ཆོས་
གསལ་བ་སྟོན་པའོ། །དངོས་པོའི་དཔེ་ནི། ཁྱོད་ཀྱི་གདོང་ནི་པདྨ་བཞིན། །མིག་དག་ཨུཏྤལ་སྔོན་པོ་
བཞིན། །ཞེས་པ་ཆོས་གཅིག་རྟོགས་བྱེད་པ། དེ་ནི་དངོས་པོའི་དཔེ་ཉིད་དོ། །ཞེས་པ་སྟེ། དཔེ་ཅན་
མཛེས་མ་ཁྱོད་ཀྱི་གདོང་པ་ནི་དཔེ་མེ་ཏོག་པདྨ་བཞིན་ནོ། །དཔེ་ཅན་མིག་དག་རྣམ་པར་འཕྲུལ་བ་
དཔེ་ཨུཏྤལ་སྔོན་པོ་བཞིན་ནོ་ཞེས་དངོས་པོ་གསལ་བར་སྟོན་པའོ། །
ལྡོག་དཔེ། ཁྱོད་ཀྱི་གདོང་བཞིན་པདྨ་ནི། །རྣམ་པར་རྒྱས་པ་གྱུར་ཅེས་པ། །དེ་ནི་གྲགས་
པ་བཟློག་པའི་ཕྱིར། །བཟློག་པའི་དཔེ་ཞེས་བྱ་བར་འདོད། །ཅེས་པ་སྟེ། དཔེ་ཅན་མཛེས་མ་ཁྱོད་ཀྱི་
གདོང་བཞིན་དུ། དཔེ་མེ་ཏོག་རྣམ་པར་རྒྱས་པ་གྱུར་ཞེས་དཔེ་དཔེ་ཅན་སྟོན་པའོ། །ཕན་ཚུན།
ཁྱོད་ཀྱི་ཞལ་ནི་ཆུ་སྐྱེས་ཏེ །ཆུ་སྐྱེས་བཞིན་དུ་ཁྱོད་ཀྱི་ཞལ །ཞེས་པ་ཕན་ཚུན་ཁྱད་འཕགས་ནི།
བརྗོད་པར་བྱེད་པའི་ཕན་ཚུན་དཔེ། །ཞེས་པ་སྟེ། དཔེ་ཅན་མཛེས་མ་ཁྱོད་ཀྱི་ཞལ་རས་བཞིན་དཔེ་
161

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཆུ་སྐྱེས་དང༌། དེ་བཞིན་དུ་དཔེ་མེ་ཏོག་ཆུ་སྐྱེས་བཞིན་དུ་དཔེ་ཅན་བུད་མེད་ཁྱོད་ཀྱི་ཞལ་རས་ཀུན་ཏུ་
དཀར་ཞེས་ཕན་ཚུན་ཁྱད་འཕགས་ཀྱི་ཆོས་བསྣོལ་བའོ། །
ངེས་དཔེ།ཁྱོད་ཞལ་པདྨ་ཉིད་དང་མཚུངས།། གཞན་ནི་འགའ་ཞིག་དང་ཡང་མིན། །ཞེས་
པ་མཚུངས་པ་གཞན་བཟློག་ཕྱིར། འདི་ནི་ངེས་པ་ཉིད་ཀྱི་དཔེ། ཞེས་པ་སྟེ དཔེ་ཅན་མཛེས་ལྡན་
ཁྱོད་ཀྱི་ཞལ་ནི་དཀར་མཛེས་པདྨ་ཉིད་དང་མཚུངས་ལ།གཞན་ནི་འགའ་ཞིག་དང་ཡང་མིན་ནོ་ཞེས་
མཚུངས་པ་གཞན་མེད་པས་དེ་སྐད་དོ། །ངེས་མེད།རེ་ཞིག་ཁྱོད་གདོང་པདྨ་ཡི། །རྗེས་འགྲོ་གཞན་
ཡང་དེ་འདྲ་བ། །གལ་ཏེ་ཡོད་ན་དེ་བྱེད་འགྱུར། །ཞེས་པ་འདི་ནི་ངེས་མེད་དཔེ་ཞེས་པ་སྟེ། རེ་ཞིག་
དཔེ་ཅན་བུད་མེད་ཁྱོད་ཀྱི་ཞལ་ནི་དཔེ་པདྨའི་རྗེས་སུ་འགྲོ་ལ། གཞན་ཡང་དཀར་ཞིང་མཛེས་པ་
གལ་ཏེ་ཡོད་ན་ཁྱོད་ཀྱི་དཔེར་འོས་ཞེས་ངེས་པ་མེད་པའོ། །བསྡུས་པ། ཁྱོད་གདོང་མཛེས་པ་ཁོ་ན་
ཡིས། །ཟླ་བའི་རྗེས་སུ་འགྲོ་མིན་ཏེ། །དགའ་བསྐྱེད་ལས་ཀྱིས་ཀྱང་ཞེས་། །འདི་འདྲ་བསྡུས་པའི་
དཔེ་ཡང་ཡོད། །ཞེས་པ་སྟེ།ཁྱོད་གདོང་མཛེས་པ་ཁོ་ནས་ཟླ་བའི་རྗེས་སུ་འགྲོ་བ་མིན་ཏེ། དགའ་བ་
བསྐྱེད་པའི་ལས་ཀྱིས་ཀྱང་ཞེས་བསྡུས་པའོ། །
ཕུལ་བྱུང༌།ཁྱོད་ཀྱི་ཞལ་ནི་ཁྱོད་ཉིད་ལ། །མཐོང་གི་ཟླ་བ་མཁའ་ལ་མཐོང༌། །འདི་ཉིད་ཁོ་
ན་ཐ་དད་དེ། །གཞན་མེད་ཅེས་འདི་ཕུལ་བྱུང་དཔེ། །ཞེས་པ་སྟེ་དཔེ་ཅན་ཁྱོད་ཀྱི་གདོང་ནི་ཁྱོད་རང་
གི་ལུས་ལ་ཡོད།དཔེ་ཟླ་བ་མཁའ་ལ་མཐོང་།དེ་གཉིས་ཀྱི་ཁྱད་པར་མ་གཏོགས་གཞན་མཚུངས
ཅེས་པའོ །རབ་བཏགས།དེ་ཡི་བཞིན་དཔལ་ང་ཉིད་ལ། །ཡོད་ཅེས་ཟླ་བ་སྙེམས་མི་དགོས། །པདྨ་
ལ་ཡང་དེ་ཡོད་ཕྱིར། །ཞེས་པ་འདི་ནི་རབ་བཏགས་དཔེ། །ཞེས་པ་སྟེ། དཔེ་ཅན་བུད་མེད་ཁྱོད་ཀྱི་
བཞིན་དཔལ་ང་ལ་ཡོད་ཅེས་ཟླ་བ་ཁྱོད་སྙེམས་མི་དགོས་ཏེ། དེ་འདྲ་མེ་ཏོག་པདྨ་ལ་ཡང་ཡོད་པའི་
ཕྱིར་རོ། །རྨད་བྱུང༌།སྨིན་ལེགས་གལ་ཏེ་པདྨ་འགའ། །རྣམ་པར་འཕྲུལ་བའི་མིག་ལྡན་ན། །ཁྱོད་ཀྱི་
བཞིན་གྱི་དཔལ་འཛིན་ཏེ། །ཞེས་པ་འདི་ནི་རྨད་བྱུང་དཔེ། ཞེས་པ་སྟེ། སྨིན་ལེགས་ཞེས་བོས་ནས་
དཔེ་པདྨ་ལ་མིག་ཡོད་ན། དཔེ་ཅན་ཁྱོད་ཀྱི་བཞིན་གྱི་དཔལ་འཛིན་ཏེ་ཞེས་པའོ །རྨོངས་པ། ལུས་
ཕྲ་ཁྱོད་གདོང་རི་བོང་ཅན། །ཞེས་བཏགས་ཁྱོད་གདོང་བསམ་པ་། །ཟླ་བ་འདི་ཡང་རྗེས་སུ་
162

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
བསྙེགས། །ཞེས་འདི་རྨོངས་པའི་དཔེ་རུ་བཤད། །ཞེས་པ་སྟེ། དཔེ་ཅན་ལུས་ཕྲ་ཁྱོད་ཀྱི་གདོང་པ་ཟླ་
བ་དང་མཚུངས་བསམ་བྱས་པས།དཔེ་ཟླ་བ་ཤར་བས་ཁྱོད་ཀྱི་གདོང་དུ་འཁྲུལ་ལོ་ཞེས་རྨོངས་པའོ །
ཐེ་ཚོམ། པད་ནང་བུང་བ་འཁོར་རམ་ཅི། །ཁྱོད་གདོང་ལ་མིག་གཡོ་འམ་ཅི། །བདག་གི་
སེམས་ནི་རྣམ་པར་གཡོ། །ཞེས་པ་འདི་ནི་ཐེ་ཚོམ་དཔེ། །ཞེས་པ་སྟེ། དཔེ་པདྨའི་ནང་ན་བུང་བ་
འཁོར་བ་ཡིན་ནམ།དཔེ་ཅན་ཁྱོད་ཀྱི་གདོང་ལ་མིག་གཉིས་གཡོ་བ་ཐེ་ཚོམ་མོ། །གཏན་ཕེབས།ཟླ་
བ་སྐྱེངས་བྱེད་མཛེས་པ་འདིས །ཟླ་བས་ཚར་གཅོད་པདྨ་མིན། །དེ་ཕྱིར་ཁྱོད་ཀྱི་གདོང་ཉིད་དོ། །
ཞེས་འདི་གཏན་ལ་ཕེབས་པའི་དཔེ། །ཞེས་པ་སྟེ། ཟླ་བ་སྐྱེངས་བྱེད་དཀར་ཞིང་མཛེས་པ་འདི་ཟླ་
བས་ཚར་གཅོད་པའི་པདྨ་ནི་མིན།དེ་ཕྱིར་ཁྱོད་ཀྱི་གདོང་ཉིད་དུ་ངེས་སོ། །སྦྱར་བ།བསིལ་ཟེར་ཅན་
གྱི་འགྲན་ཟླ་དང་། །དཔལ་དང་ལྡན་དང་བཟང་གིས། །ཁྱོད་ཀྱི་གདོང་ནི་ཆུ་སྐྱེས་བཞིན། །ཞེས་པ་
སྦྱར་བའི་དཔེ་རུ་བཤད། །ཞེས་པ་སྟེ། དཀར་ཞིང་མཛེས་པའི་སྒོ་ནས་བསིལ་ཟེར་ཅན་གྱི་འགྲན་ཟླ
བྱེད་པ་དང༌། གཞན་ཡིད་འཕྲོག་པའི་དཔལ་དང་ལྡན་པ་དང་།དྲི་བཟང་པོ་འཕྲོ་བ་དང་བཅས་དཔེ་
ཅན་ཁྱོད་ཀྱི་ཞལ་ནི་དཔེ་ཆུ་སྐྱེས་བཞིན་ནོ། །མཉམ་ཉིད། མཚུངས་པའི་སྒྲ་ཡིས་བརྗོད་བྱའི་ཕྱིར། །
མཉམ་ཉིད་དཔེ་སྟེ་ཇི་ལྟར་ན། །སྐྱེད་ཚལ་ཕྲེང་འདི་བུ་མོ་བཞིན། །མཛེས་ལྡན་སཱ་ལ་ཀཱ་ན་ན། །ཞེས་
པ་སྟེ། སྐྱེད་ཚལ་གྱི་ཕྲེང་འདི་བུ་མོ་བཞིན་མཛེས་པ་དང་ལྡན།རྒྱུ་མཚན་ཇི་ལྟར་ན་དཔེ་ལ་སྦྱར་བའི་
སྐབས་སུ་ནགས་སྤོས་དཀར་གྱི་ཤིང་དང་བཅས་པས་མཛེས།དཔེ་ཅན་ལ་སྦྱར་བའི་སྐབས་སུ་གདོང་
ལན་བུ་དང་བཅས་པས་མཛེས་སོ །
སྨད་པ།པདྨ་རྡུལ་མང་ཟླ་བ་འཛད།།དེ་དག་ལས་ནི་ཁྱོད་ཀྱི་བཞིན།།མཚུངས་པ་ལ་ཡང་
ཁྱད་པར་བཅས། །ཞེས་པ་སྨད་པའི་དཔེ་རུ་འདོད། །ཞེས་པ་སྟེ།དཔེ་པདྨ་ནི་གེ་སར་གྱི་རྡུལ་མང་པོ་
དང་ལྡན། ཟླ་བ་ནི་མར་ངོར་འཛད།དེ་དག་ལས་ཁྱོད་ཀྱི་གདོང་ཁྱད་པར་འཕགས་སོ་ཞེས་དཔེ་ལ་
སྨད་པའོ། །བསྟོད་པ།པདྨས་ཚངས་པ་མཆོག་ཏུ་བསྐྱེད། །ཟླ་བ་བདེ་འབྱུང་གཙུག་གིས་འཛིན།།དེ་
དག་ཁྱོད་གདོང་མཚུངས་ཞེས་པ། །དེ་ནི་བསྔགས་པའི་དཔེར་བརྗོད་དོ། །ཞེས་པ་སྟེ། དཔེ་པདྨས་
འཇིག་རྟེན་གྱི་མེས་པོ་ལྷ་ཚངས་པ་ཡང་མཆོག་ཏུ་བསྐྱེད། ཟླ་བ་ནི་བདེ་འབྱུང་གི་གཙུག་གི་རྒྱན་ཡིན།
163

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
དེ་དག་དང་ཁྱོད་གདོང་མཚུངས་ཞེས་དཔེ་ལ་བསྟོད་པའོ །བརྗོད་འདོད། ཡོན་ཏན་ལྡན་ནམ་སྐྱོན་
འགྱུར་ཡང་། །ཟླ་བ་ཁྱོད་གདོང་མཚུངས་ཞེས་པ །བརྗོད་འདོད་བདག་གི་ཡིད་ལ་ཡོད། །ཅེས་པ་
བརྗོད་འདོད་དཔེ་ཞེས་རིག།ཅེས་པ་སྟེ།དཀར་ཞིང་མཛེས་པའི་ཡོན་ཏན་དང་ལྡན་ནམ།ནག་པོ་ར་
རིའི་སྐྱོན་དང་ལྡན་པ་ཡང་སུ། དཔེ་ཟླ་བ་དང་ཁྱོད་གདོང་མཚུངས་ཞེས་བརྗོད་འདོད་བདག་གི་ཡིད་
ལ་ཡོད། འགལ་བ། འདབ་བརྒྱ་པ་དང་སྟོན་ཟླ་དང༌།། ཁྱོད་ཀྱི་གདོང་དང་གསུམ་པོ་ནི། །ཕན་ཚུན་
རྣམ་པར་འགལ་ཞེས་པ། །དེ་ནི་འགལ་བའི་དཔེར་བརྗོད་དོ། །ཞེས་པ་སྟེ། དཔེ་འདབ་བརྒྱ་པ་དང་
སྟོན་ཟླ་དང་ཁྱོད་ཀྱི་གདོང་དང་གསུམ་པོ་དཀར་བའི་ཆོས་སུ་མཚུངས་ཀྱང་དངོས་པོ་འགལ་ཞེས་
པའོ། །
དགག་པ། དྲི་མ་ལྡན་ཞིང་བླུན་གྱུར་པས། །ཟླ་བ་ལ་ནི་ཁྱོད་གདོང་དང༌། །འགྲན་པའི་
ནུས་པ་ནམ་ཡང་མེད། །ཅེས་པ་དགག་པའི་དཔེ་ཉིད་། །ཞེས་པ་སྟེ། དཔེ་ཟླ་བ་ལ་རི་བོང་གི་དྲི་མ་
དང་ལྡན།སེམས་མེད་བླུན་པོ་ཡིན།དེ་ཕྱིར་དཔེ་ཅན་ཁྱོད་ཀྱི་གདོང་ལ་འགྲན་པའི་ནུས་པ་ནམ་ཡང་
མེད་དོ། །ངོ་བསྟོད། ཁྱོད་གདོང་རི་དྭགས་མིག་གིས་མཚན། །ཟླ་བ་རི་དྭགས་ཉིད་ཀྱིས་མཚན། །དེ་
ལྟ་ན་ཡང་འདི་མཚུངས་ཉིད། །ཁྱད་འཕགས་མིན་ཞེས་ངོ་བསྟོད་དཔེ། །ཞེས་པ་སྟེ། དཔེ་ཅན་ཁྱོད་
ཀྱི་གདོང་ནི་རི་དྭགས་ཀྱི་མིག་གཅིག་པོས་མཚན། དཔེ་ཟླ་བ་ནི་རི་དྭགས་ཡོངས་རྫོགས་ཀྱིས་མཚན།
དེ་ལྟ་ན་ཡང་མཚུངས་པ་ལས་དཔེ་ཟླ་བ་ཁྱད་པར་འཕགས་པ་མ་ཡིན་ནོ། །དེ་ཉིད་བརྗོད་པ། འདི་ནི་
བཞིན་ཉིད་པདྨ་མིན། །འདི་དག་བུང་བ་མ་ཡིན་མིག །ཅེས་པ་རྣམ་གསལ་མཚུངས་པ་ལས། །དེ་ནི་
དེ་ཉིད་བརྗོད་པའི་དཔེ། །ཞེས་པ་སྟེ། དཀར་ཞིང་མཛེས་པ་འདི་པདྨ་མིན་དཔེ་ཅན་ཁྱོད་ཀྱི་གདོང་
ཡིན།ནག་ཅིང་སྣུམ་པ་འདི་དག་བུང་བ་མིན་ཁྱོད་ཀྱི་མིག་ཡིན་ནོ།།
ཐུན་མོང་མིན་པ། ཟླ་བ་པདྨ་དག་གི་ནི། །མཛེས་པ་ལས་འདས་ཁྱོད་ཀྱི་གདོང་། །བདག་
རང་ཉིད་དང་མཚུངས་པར་གྱུར། །ཅེས་པ་ཐུན་མོང་མིན་པའི་དཔེ། །ཞེས་པ་སྟེ། ཟླ་བ་དང་པདྨའི་
མཛེས་པ་ལས་འདས་པ་དཔེ་ཅན་ཁྱོད་ཀྱི་གདོང་ལ་དཔེ་གཞན་མ་རྙེད་པས་ཁྱོད་རང་གི་དཔེར་ཁྱོད་
རང་འོས་སོ། །བྱུང་མིན།པདྨ་མཛེས་པའི་སྙིང་པོ་ཀུན།།འགའ་ཞིག་དག་ཏུ་བསྡུས་པ་བཞིན།།ཁྱོད་
164

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
ཞལ་རྣམ་པར་མཛེས་ཞེས་པ། །དེ་ནི་འབྱུང་མིན་དཔེ་ཞེས་རིག །ཞེས་པ་། དཔེ་པདྨ་མཛེས་པའི་
སྙིང་པོ་ཐམས་ཅད་གཅིག་ཏུ་བསྡུས་པ་བཞིན་དུ། དཔེ་ཅན་ཁྱོད་ཀྱི་ཞལ་རྣམ་པར་མཛེས་སོ་ཞེས་
དཔེ་བྱུང་བ་མིན་པའོ། །སྲིད་མིན། ཟླ་བའི་གཟུགས་ལས་དུག་བཞིན་དང་། །ཙན་དན་ལས་ནི་མེ་
བཞིན་དུ། །ཞལ་འདི་ལས་ནི་རྩུབ་མོའི་ཚིག །ཅེས་པ་སྲིད་པ་མིན་པའི་དཔེ། ཞེས་པ་སྟེ།དཔེ་ཟླ་བ་
ལ་རང་བཞིན་གྱི་དུག་མི་འབྱུང༌།ཙན་དན་ལ་རང་བཞིན་གྱི་མེ་མི་འབྱུང་།དེ་བཞིན་དུ་དཔེ་ཅན་ཁྱོད་
ཀྱི་ཞལ་ནས་ཚིག་རྩུབ་མོ་ནམ་ཡང་མི་འབྱུང་། །མང་བའི་དཔེ།ཙན་དན་ཆུ་དང་ཟླ་བའི་ཟེར། །ཟླ་
ཤེལ་སོགས་བཞིན་ཁྱོད་ཀྱི་ནི། །རེག་པ་བསིལ་ཞེས་ཁྱད་པར་དག །གསལ་བར་བྱེད་པ་མང་བའི་
དཔེ། །ཞེས་པ་སྟེ། དཔེ་ཙན་དན་དང་ཆུ་དང་ཟླ་བའི་འོད་དང་ཟླ་ཤེལ་སོགས་བཞིན་དུ། དཔེ་ཅན་
ཁྱོད་ཀྱི་རེག་བྱ་བསིལ་ཞེས་དཔེ་མང་པོ་བཀོད་པའོ། །རྣམ་འགྱུར།ལུས་ཕྲ་ཁྱོད་ཀྱི་བཞིན་རས་ནི། །
ཟླ་བའི་དཀྱིལ་འཁོར་ནས་བཏོན་བཞིན། །པདྨའི་ནང་ནས་བྱུང་བ་བཞིན། །ཞེས་པ་འདི་ནི་རྣམ་
འགྱུར་དཔེ། །ཞེས་པ་སྟེ། དཔེ་ཅན་ལུས་ཕྲ་ཁྱོད་ཀྱི་བཞིན་རས་ནི དཔེ་ཟླ་བའི་དཀྱིལ་འཁོར་གྱི་
ནང་ནས་བཏོན་པའམ།པདྨའི་ནང་ནས་ཕྱུངས་པ་བཞིན་ནོ། །
ཕྲེང་བ།འོད་ཀྱིས་ཉི་བཞིན་ཉི་མ་ཡིས།།ཉིན་བཞིན་ཉིན་གྱི་མཁའ་ལ་བཞིན། །རྣམ་པར་
གནོན་པས་ཁྱོད་ལ་དཔལ །འཛིན་ཞེས་དེ་ནི་ཕྲེང་བའི་དཔེ། །ཞེས་པ་སྟེ། དཔེ་འོད་ཀྱིས་ཉི་མ་
མཛེས་ཉི་མས་ཉིན་མོ་མཛེས།ཉིན་མོས་ནམ་མཁའ་མཛེས།དེ་བཞིན་དུ་རྣམ་པར་གནོན་པས་རྒྱལ་
པོ་ཁྱོད་ལ་དཔལ་འཛིན་ནོ། །ངག་དོན་ལ། གང་ཡང་ངག་དོན་ཉིད་ཀྱིས་ནི། །གལ་ཏེ་ངག་དོན་ཉེར་
འཇལ་ན། །ངག་དོན་དཔེ་སྟེ་བཞིན་སྒྲ་ནི། །གཅིག་དང་དུ་མས་དེ་རྣམ་གཉིས། །༼ཞེས་པ་སྟེ་གང་
ཡང་ངག་གི་དོན་བྱེད་དྲུག་གང་རུང་གི་ངག་དོན་ཉེ་བར་འཇལ་ལ། དབྱེ་ན་གཉིས་ལས་བཞིན་སྒྲ་
གཅིག་པ་ནི།༽ཁྱོད་གདོང་མིག་ནི་མི་བརྟན་ཞིང་། །སོ་ཡི་འོད་ཟེར་རབ་གསལ་བ། །འདམ་སྐྱེས་བུང་
བ་གཡོ་ལྡན་ནི། །གེ་སར་དག་གིས་མཚོན་བཞིན་མཛེས། །ཞེས་པ་སྟེ། དཔེ་ཅན་ཁྱོད་ཀྱི་གདོང་དང༌།
མིག་གཡོ་བ་དང༌།སོའི་འོད་ཟེར་གསལ་བ་དང་བཅས་གསུམ་དེ།དེ་འདམ་སྐྱེས་དང༌།བུང་བ་གཡོ་
ལྡན་དང༌།གེ་སར་དག་གི་ཚོན་བཞིན་དུ་མཛེས་སོ། །བཞིན་སྒྲ་དུ་མ། པདྨ་ཅན་བཞིན་ལུས་ཕྲ་མ། །
165

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
པདྨ་བཞིན་དུ་དེ་ཡི་གདོང༌། །སྦྲང་རྩི་སྤྱོད་པས་བཞིན་དུ་ནི། །བདག་གིས་འཐུངས་ཤིང་འཐུངས་ཤིང་
རྩེས །ཞེས་པ་སྟེ། དཔེ་པདྨ་ཅན་བཞིན་ལུས་ཕྲ་མ། པདྨ་བཞིན་དུ་དེ་ཡི་གདོང་། སྦྲང་རྩི་སྤྱོད་པས་
བཞིན་དུ་ནི།བདག་གིས་འཐུངས་ཤིང་འཐུངས་ཤིང་རྩེའོ །
ཟླ་བོ་དངོས་དཔེ། དངོས་པོ་འགའ་ཞིག་ཉེར་བཀོད་ནས། །དེ་ཡི་ཆོས་མཐུན་རབ་
བཀོད་པ། །མཉམ་པ་ཉིད་དུ་རྟོགས་པ་ཅན། །ཟླ་བོ་དངོས་པོའི་དཔེ་ཡིན་དཔེར། །རྒྱལ་པོ་རྣམས་ནི་
སྐྱེས་གྱུར་ཀྱང༌། །ད་ལྟ་ཁྱོད་འདྲ་གཅིག་ཀྱང་མེད། །ཡོངས་འདུ་དག་ལ་རྐང་འཐུང་ནི། །གཉིས་པ་
ངེས་པར་ཡོད་མ་ཡིན། །ཞེས་པ་སྟེ། དཔེ་དཔེ་ཅན་མཉམ་པ་ཉིད་དུ་རྟོགས་པ་སྟེ།རྒྱལ་པོ་མང་དུ་
སྐྱེས་ཀྱང་ད་ལྟ་ཁྱོད་འདྲ་བའི་རྒྱལ་པོ་ནི་གཅིག་ཀྱང་མེད་ལ། ཤིང་མང་པོ་ཡོད་ཀྱང་དཔག་བསམ་གྱི་
ཤིང་འདྲ་བ་གཅིག་ཀྱང་མེད་དོ།།མཚུངས་སྦྱོར།ལྷག་པས་དམན་པ་བྱ་བ་ཡི།།ཆོ་ག་གཅིག་ལ་རབ་
བསྡུས་ནས། །གང་སྒྲས་དེ་ནི་མཚུངས་པ་དག །སྦྱོར་བའི་དཔེ་རུ་བཤད་དེ་དཔེར། །པུ་ལོ་མ་དགྲས་
མཐོ་རིས་དང༌། །ཁྱོད་ཀྱི་ས་སྲུང་མེལ་ཚེ་བྱེད། །དེ་ཡིས་དྲེགས་ལྡན་ལྷ་མིན་དང༌། །ཁྱོད་ཀྱིས་མི་ཡི་
བདག་པོ་འཇོམས །ཞེས་པ་སྟེ་དཔེ་ལྷག་པ་དང་དཔེ་ཅན་དམན་པ་གཉིས་ཆོ་ག་གཅིག་ལ་བསྡུས་
ནས་སྦྱོར་བ་སྟེ། པུ་ལོ་མ་དགྲས་ལྷའི་གནས་སུ་མེལ་ཚེ་བྱེད། ཁྱོད་ཀྱིས་མིའི་གནས་སུ་མེལ་ཚེ་བྱེད།
བརྒྱ་བྱིན་གྱིས་ལྷ་མ་ཡིན་རྣམས་འཇོམས།ཁྱོད་ཀྱིས་མིའི་བདག་པོ་གཞན་རྣམས་འཇོམས།
རྒྱུའི་དཔེ།རྒྱལ་པོ་མཛེས་པས་ཟླ་བ་དང༌། །གཟི་བྱིན་གྱིས་ནི་ཉི་མ་དང༌། །བརྟན་པས་རྒྱ་
མཚོའི་རྗེས་སུ་བྱེད།།ཅེས་པ་འདི་ནི་དཔེར་དྲན།ཞེས་པ་སྟེ།རྒྱལ་པོ་མཛེས་པའི་རྒྱུ་མཚན་གྱིས་
དཔེ་ཟླ་བའི་རྗེས་སུ་འགྲོ། གཟི་བརྗིད་ཆེ་བའི་རྒྱུ་མཚན་གྱིས་ཉི་མའི་རྗེས་སུ་འགྲོ བརྟན་པའི་རྒྱུ་
མཚན་གྱིས་རྒྱ་མཚོའི་རྗེས་སུ་བྱེད་ཅེས་པའོ །སྐྱོན་སེལ། བློ་ལྡན་མི་སྐྱེས་མིག་གང་ལ། །ངེས་པར་
དཔེ་ཡི་སྐྱོན་དག་ནི། །ཐ་དད་རྟགས་དང་ཚིག་ལ་མེད། །དམན་དང་ལྷག་པ་ཉིད་ལ་མེད། །མ་ནིང་
འདི་འགྲོ་བུད་མེད་བཞིན། །བུད་མེད་འདི་སྒྲ་སྐྱེས་པ་བཞིན། །ཞེས་པ་སྟེ། སྦྱོར་ཤེས་ན་རྟགས་དང་
ཚིག་དང་དམན་ལྷག་གང་ལ་ཡང་སྐྱོན་མེད་དེ། རྟགས་མ་ནིང་འདི་འགྲོ་ཚུལ་བུད་མེད་བཞིན་། །
བུད་མེད་འདི་སྨྲ་ཚུལ་སྐྱེས་པ་བཞིན་། །ཚིག་ཐ་དད། བདག་གི་གྲོགས་འདི་སྲོག་རྣམས་བཞིན། །
166

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ།
རིག་པ་རྣམས་བསྒྲུབ་ནོར་བཞིན་ནོ། །ཞེས་པ་སྟེ། བདག་གི་གྲོགས་གཅིག་པོ་འདི་ཚེ་རབས་མང་
པོའི་སྲོག་བཞིན་།ཤེས་བྱ་རིག་པའི་གནས་མཐའ་དག་བསྒྲུབ་པ་འདི་ཡིད་བཞིན་གྱི་ནོར་བུ་
གཅིག་པོ་བཞིན་ནོ། །སྨན་མཆོག །ས་གཞི་སྐྱོང་བ་ཁྱོད་བཞིན་དུ། །ལྷ་ཡི་རྒྱལ་པོ་རྣམ་པར་མཛེས། །
ཚ་ཟེར་ཅན་གྱི་ནུས་པ་ལ། །མི་བདག་གཟི་ཡིས་འགོངས་པར་ནུས། །ཞེས་པ་སྟེ། དཔེ་ཅན་ས་གཞི་
སྐྱོང་བའི་རྒྱལ་པོ་ཁྱོད་བཞིན་དུ་དཔེ་ལྷའི་རྒྱལ་པོ་རྣམ་པར་མཛེས། དཔེ་ཚ་ཟེར་ཅན་གྱི་ནུས་པ་ལ་
དཔེ་ཅན་མི་བདག་གཟི་ཡི་འགོང་བར་ནུས་སོ། །ཞེས་པ་དེ་ལྟ་བུ་ལ་སོགས སྐལ་བཟང་ནམ་ཡང་
གཏོང་མིན་ཉིད།།ཞེས་པ་སྟེ་གོ་སླའོ །
སྦྱོར་མ་ཤེས་ན་སྐྱོན་དུ་འགྱུར་བ། སྦྱོར་བ་འགལ་ལ་ངག་རིག་རྣམས། །མི་དགྱེས་པ་ཡོད་
ཇི་ལྟར་ན། །ངང་མོ་བཞིན་དུ་ཟླ་བ་དཀར། །མཚོ་རྣམས་བཞིན་དུ་མཁའ་དྲི་མེད། །ཁྱི་བཞིན་དཔའ་
བོ་རྗེ་ལ་གུས། །ཉི་མ་བཞིན་དུ་མེ་ཁྱེར་གསལ། །འདི་འདྲ་སྤངས་ཏེ་མཁས་རྣམས་ཀྱིས །རྒྱུ་ཡང་
འདིར་ནི་བསམ་པ་བྱོས །ཞེས་པ་སྟེ། ཟླ་བ་ཕོ་རྟགས་དང་ངང་མོ་མོ་རྟགས་སྦྱར་བ་རྟགས། མཚོ་
སྙོག་མ་ཅན་རྣམས་དང་མཁའ་དྲི་མ་མེད་པ་སྦྱར་བ་ཚིག །ཁྱི་བདག་པོ་ཁྱོད་ལ་གུས་པ་བཞིན་དུ།
དཔའ་བོ་ཁྱོད་རྗེ་ལ་གུས། ཉི་མ་བཞིན་དུ་མེ་ཁྱེར་གསལ་ཞེས་པ་རྣམས་དམན་མཆོག་གོ །བཞིན་
ལྟར་ལྟ་བུ་ནས་སྒྲ་རྣམས་མཚུངས་པ་གསལ་བྱེད་ཡིན་ཞེས་པའི་བར་མཚུངས་པ་གསལ་བྱེད་ཀྱི་སྒྲ་ཁོ་
ན་ཡིན།
གསུམ་པ་གཟུགས་ཅན་གྱི་རྒྱན་ལ་གསུམ་ལས་མཚན་ཉིད་ནི། ཐ་དད་སྣང་མིན་གྱུར་
པ་ཡི། །དཔེ་ཉིད་དག་ནི་གཟུགས་ཅན་འདོད། །ཞེས་པ་སྟེ། དཔེ་དང་དཔེ་ཅན་སོ་སོར་མ་བྱས་པ་
གཅིག་ལྟ་བུ་བྱས་པ་གཟུགས་ཅན་གྱི་མཚན་ཉིད།དཔེར་བརྗོད་ལས་བསྡུས་པ།དཔུང་པ་ཁྲི་ཤིང་
ལག་པ་ནི། །པདྨ་སོར་མོ་ཡལ་འདབ་བོ། །ཞེས་པ་སྟེ། དཔུང་པ་འཁྲི་ཤིང་གི་གཟུགས་སུ་བཀོད།
ལག་པ་པདྨའི་གཟུགས་སུ་བཀོད སེན་མོ་ཡལ་འདབ་ཀྱི་གཟུགས་སུ་བཀོད་པའོ །མ་བསྡུས།
ལག་པའི་འཁྲི་ཤིང་སོར་མོ་རྣམས། །ཡལ་འདབ་སོར་མོའི་འོད་ཟེར་ནི། །མེ་ཏོག་ཏུ་གྱུར་དཔྱིད་ཀྱི་
དཔལ། །ཁྱོད་ནི་དེ་ལ་མངོན་སུམ་རྒྱུ། །ཞེས་པ་སྟེ། ལག་པ་འཁྲི་ཤིང་གི་གཟུགས་སུ་བཀོད། སོར་
167

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
མོ་ཡལ་འདབ་ཀྱི་གཟུགས་སུ་བཀོད།སེན་མོའི་འོད་དེ་མེ་ཏོག་གི་གཟུགས་སུ་བཀོད་པའོ། །ཞེས་པ་
འདི་ནི་མ་བསྡུས་ཏེ སྔ་མ་བསྡུས་པའི་གཟུགས་ཅན་ནོ། །ཞེས་པ་སྟེ་གོ་སླའོ །བསྡུས་དང་མ་
བསྡུས བཞིན་ཟླ་འཛུམ་པའི་ཟླ་འོད་ཅེས། །གཟུགས་ཅན་བསྡུས་དང་མ་བསྡུས་པའོ །ཞེས་པ་སྟེ།
བཞིན་རས་ཟླ་བའི་གཟུགས་སུ་བཀོད། འཛུམ་པ་ཟླ་འོད་ཀྱི་གཟུགས་སུ་བཀོད། ཕྱེད་བསྡུས་ཕྱེད་
མ་བསྡུས་པས་དེ་སྐད་དོ། །ཐ་དག ། སོར་མོ་དམར་བའི་འདབ་ཕྲེང་དང༌། །སེན་མོའི་འོད་ཀྱི་གེ་
སར་ཅན། །ཁྱོད་ཀྱི་ཞབས་ཀྱི་ཆུ་སྐྱེས་ནི། །ས་སྐྱོང་རྣམས་ཀྱི་སྤྱི་བོར་འཛིན། །ཞེས་པ་སྟེ། སོར་མོ་
དམར་བ་འདབ་ཕྲེང་གི་གཟུགས་སུ་བཀོད།སེན་མོའི་འོད་དེ་གེ་སར་གྱི་གཟུགས་སུ་བཀོད།ཞབས་
ཆུ་སྐྱེས་ཀྱི་གཟུགས་སུ་བཀོད། དེ་ལྟ་བུ་སྟེ་རྒྱལ་པོ་གཞན་རྣམས་ཀྱི་སྤྱི་བོར་འཛིན་ཞེས་པའོ། །དོན་
བཤད།སོར་ལ་སོགས་འདབ་སོགས་དང༌། །རྐང་པ་པདྨ་ཉིད་བྱས་ནས། །དེ་འོས་གནས་སུ་རྣམ་
བཀོད་པ། །འདི་ནི་མཐའ་དག་གཟུགས་ཅན་ནོ། །ཞེས་པ་སྟེ། སོར་འདབ་མའི་གཟུགས་སུ་
བཀོད་པ་སོགས་ཁྱད་གཞི་ཁྱད་ཆོས་མཐའ་དག་བཀོད་པའོ །ཆ་ཤས།གཏུམ་མོ་གློ་བུར་ཉིད་དུ་། །
ཁྱེད་གདོང་མཆུ་ཡི་ཡལ་འདབ་གཡོ། །རྔུལ་གྱི་ཆུ་ཡི་ཐིགས་པ་ཡི། །དོག་པ་མུ་ཏིག་འོད་ཅན་འཛིན། །
ཞེས་པ་སྟེ གཏུམ་མོ་ཞེས་བོས་ནས་བློ་བུར་དུ་ཁྱོད་ཀྱི་གདོང་དམར་བ་དང་མཆུའི་ཡལ་འདབ་གཡོ་
བ་དང༌།རྔུལ་གྱི་ཐིགས་པ་མུ་ཏིག་གི་འོད་ཅན་འཛིན་ནོ། །དོན་བཤད། འདིར་ནི་རྔུལ་ཆུ་དོག་པར་
བྱས། མཆུ་ཡང་ཡལ་འདབ་ཉིད་བྱས་ཀྱི།གདོང་ནི་རྣམ་པ་གཞན་མ་བྱས།དེ་ཕྱིར་ཆ་ཤས་གཟུགས་
ཅན་། །ཞེས་པ་སྟེ། ཆ་ཤས་ཅན་རྔུལ་ཆུ་མུ་ཏིག་དང༌། མཆུ་ཡལ་འདབ་ཀྱི་གཟུགས་སུ་བཀོད།
གདོང་པ་གཟུགས་སུ་མ་བཀོད་པས་དེ་སྐད་དོ། །
ཆ་ཤས་ཅན་གདོང་པའི་འདམ་སྐྱེས་སྨིན་འཁྱོག་ཅིང༌། །རྔུལ་གྱི་ཆུ་ནི་ཟགས་པ་དང༌། །
མིག་དག་ཀུན་ཏུ་དམར་བ་འདི། །མྱོས་པའི་གནས་སྐབས་གསལ་བར་བྱེད། །ཅེས་པ་སྟེ། གདོང་པ་
འདམ་སྐྱེས་ཀྱི་གཟུགས་སུ་བཀོད། སྨིན་མ་འཁྱོག་ཀྱང་མིག་དམར་བ་འདིས་མྱོས་པའི་གནས་
སྐབས་གསལ་བར་བྱེད་པའོ །དོན་བཤད། འདིར་ནི་གདོང་པའི་ཆ་ཤས་དག །རྣམ་འགྱུར་མ་བྱས་
གདོང་པ་ཉིད། །པདྨར་བཀོད་བྱས་དེས་ན་། །ཆ་ཤས་ཅན་གྱི་གཟུགས་ཅན་ནོ། །ཞེས་པ་སྟེ།ཆུ་
168

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ།
སོགས་གཟུགས་སུ་མ་བཀོད་པར་གདོང་པདྨའི་གཟུགས་སུ་བཀོད་པའི་ཕྱིར་ཆ་ཤས་ཅན་གཟུགས་
ཅན་ནོ། །ཡན་ལག་གཅིག་གཟུགས མཛེས་མ་མྱོས་པའི་མཁུར་ཚོས་དམར། །མིག་གི་ཨུཏྤལ་
དམར་པོ་ཅན། །ཁྱོད་ཀྱི་གདོང་གི་སྐྱེ་བོ་ནི། །འདིར་ཡང་དམར་བའི་རང་བཞིན་བྱས །ཞེས་པ་སྟེ།
མཛེས་མ་མྱོས་པའི་ཁུར་ཚོས་དམར་བ་དང་། མིག་གི་ཨུཏྤལ་དམར་པོ་ཅན་ཁྱོད་ཀྱི་གདོང་གི་སྐྱེ་བོ་
འདི་ཡང་དམར་བའི་རང་བཞིན་དུ་བྱས་སོ། །ཡན་ལག་མིག་གཅིག་པ་གཟུགས་སུ་བཀོད་པས་དེ་
སྐད་དོ། །དེ་ལྟར་འདིར་ནི་གཉིས་སོགས་ཀྱི། །ཡན་ལག་རྣམས་ཀྱང་རྟོགས་པར་བྱ། །ཞེས་པས་
ཡན་ལག་གཉིས་གཟུགས་གསུམ་གཟུགས་སོགས་ཀྱང་ཤེས་པར་བྱའོ །ལྡན་དང་མི་ལྡན་ཐ་དད་
དབྱེ། །ཞེས་པས་གཉིས་ལས་ལྡན་པ་ནི།གདོང་འདི་འཛུམ་པའི་མེ་ཏོག་འབར། །གཡོ་བའི་མིག་གི་
བུང་བ་ཅན། །ཞེས་པ་མེ་ཏོག་བུང་བ་དག །འགྲོགས་པས་ལྡན་པའི་གཟུགས་ཅན་ནོ། །ཞེས་པ་སྟེ
གདོང་པ་མེ་ཏོག་གི་གཟུགས་སུ་བཀོད། གཡོ་བའི་མིག་བུང་བའི་གཟུགས་སུ་བཀོད། མེ་ཏོག་ལ་
བུང་བ་ལྡན་པའི་ཕྱིར་ལྡན་པའོ །ལྡན་མིན། གདོང་འདི་འཛུམ་པའི་ཟླ་འོད་དང༌། །སྣུམ་པའི་མིག་
གི་ཨུཏྤལ་ཅན། །ཟླ་འོད་ཏྤལ་མི་ལྡན་པས། །ལྡན་མིན་ཞེས་པའི་གཟུགས་ཅན་ནོ། །ཞེས་པ་སྟེ།
གདོང་པ་ཟླ་བའི་གཟུགས་སུ་བཀོད། མིག་ཏྤལ་གྱི་གཟུགས་སུ་བཀོད། ཟླ་འོད་ལ་ཨུཏྤལ་མི་ལྡན
པའི་ཕྱིར་མི་ལྡན་པའོ། །
མི་མཉམ་པའི་མཚན་ཉིད ཡན་ལག་ཅན་དང་ཡན་ལག་རྣམས། །གཟུགས་བྱས་
གཟུགས་སུ་མ་བྱས་། །བརྟེན་པས་མི་མཉམ་པ་ཞེས་པའི །གཟུགས་ཅན་མཛེས་པ་ཡིན་ཏེ་
དཔེར། །ཞེས་པ་སྟེ། ཡན་ལག་ཅན་ལ་ལ་ཞིག་གཟུགས་སུ་བཀོད། ལ་ལ་ཞིག་གཟུགས་སུ་མ་
བཀོད། འགའ་ཞིག་བཀོད་པ་ལས་ཀྱང་འཕར་བས་དེ་སྐད་དོ། །དེའི་དཔེར་བརྗོད།མྱོས་པའི་
མཁུར་ཚོས་རབ་དམར་ཞིང་། །སྨིན་མའི་འཁྲི་ཤིང་གར་བྱེད་པ།།ཁྱོད་གདོང་ཟླ་བ་ཡིད་སྲུབས་ཀྱིས། །
འཇིག་རྟེན་གསུམ་པོ་གཞོམ་པར་ནུས། །ཞེས་པ་སྟེ སྨིན་མ་འཁྲི་ཤིང་གི་གཟུགས་སུ་བཀོད། འཁྲི
ཤིང་གར་བྱེད་པའི་གཟུགས་སུ་བཀོད། གདོང་པ་ཟླ་བའི་གཟུགས་སུ་བཀོད། ཟླ་བ་ཡིད་སྲུབས་ཀྱི་
གཟུགས་སུ་བཀོད།དེས་འཇིག་རྟེན་གསུམ་པོ་གཞོམ་པར་ནུས་སོ། །
169

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཁྱད་པར། འཕྲོག་བྱེད་རྐང་པ་ཛ་ཧུ་ཡི། །བུ་མོའི་ཆུ་གོས་རྩེ་ལ་བཏགས། །ལྷ་མིན་དོག་
མེད་ལྷ་དགའ་བའི། །དགའ་སྟོན་རྒྱལ་མཚན་རྒྱལ་གྱུར་ཅིག །ཅེས་པ་སྟེ། འཕྲོག་བྱེད་རྐང་པ་ཏོག་
གི་གཟུགས་སུ་བཀོད།ཛ་ཧུའི་བུ་མོ་ཆུ་བོ་གངྒཱ་རྒྱལ་མཚན་གྱི་གཟུགས་སུ་བཀོད།དེ་ལྟ་བུའི་ལྷ་མིན་
རྣམས་དོགས་པ་མེད་ཅིང་ལྷ་རྣམས་དགའ་སྟོན་རྒྱལ་མཚན་རྒྱལ་གྱུར་། །དེའི་དོན་བཤད། གང་
ཞིག་ཏོག་གི་ཁྱད་པར་གྱིས། །ཚོགས་ཀྱི་གཟུགས་ནི་འདི་འདྲ་བ། །དེ་ནི་རྐང་པ་ལ་བཀོད་འདི། །
ཁྱད་པར་དང་བཅས་གཟུགས་ཅན་ནོ། །ཞེས་པ་སྟེ།ཏོག་གི་ཁྱད་པར་རིག་བྱེད་ཀྱི་གཏམ་རྒྱུད་ལ་
སྦྱར་བའི་ཕྱིར་དེ་སྐད་དོ། །
འགལ་གཟུགས། པདྨ་རྣམས་ནི་མི་འཛུམ་ཞིང་། །ནམ་མཁའ་ལ་ཡང་མི་འགྲོ་བ། །ཁྱོད་
གདོང་ཟླ་བས་བདག་གི་ནི། །སྲོག་རྣམས་འཕྲོག་པ་ཉིད་དུ་བལྟ། །ཞེས་པ་སྟེ། པདྨ་ཡང་མི་འཛུམ་
ཞིང་ནམ་མཁའ་ལ་ཡང་མི་འགྲོ་བ། ཁྱོད་ཀྱི་གདོང་གི་ཟླ་བ་འདིས་སྲོག་འཕྲོག་པའི་བྱ་བ་བྱེད་། །
དེའི་དོན་བཤད། ཟླ་བའི་བྱ་བ་བྱས་མིན་དང༌། །གཞན་གྱི་བྱ་བའི་བྱ་བ་འདིར །ཡང་དག་བསྟན་ཏེ་
དེ་ཡི་ཕྱིར །འགལ་བ་ཞེས་བྱའི་གཟུགས་ཅན་ནོ། །ཞེས་པ་སྟེ།ཟླ་བའི་བྱ་བ་པདྨ་ཟུམ་པ་སོགས་མི་
བྱེད་པར་གཞན་གྱི་སྲོག་འཕྲོག་པའི་བྱ་བ་བྱེད་པས་ཕྱིར་དེ་སྐད་དོ །རྒྱུའི་དཔེར་བརྗོད། ཁྱོད་ནི་
ཟབ་པས་རྒྱ་མཚོ་།།བརླིང་པ་ཉིད་ཀྱིས་རི་བོ་ཡིན། །འཇིག་རྟེན་རྣམས་ལ་འདོད་པ་ནི། །སྟེར་ཕྱིར་
དཔག་བསམ་རྐང་འཐུང་ངོ་། །ཞེས་པ་སྟེ། རྒྱལ་པོ་ཁྱོད་ནི་ཟབ་པས་རྒྱ་མཚོ་ཡིན།བརླིང་བས་རི་བོ་
ཡིན།འཇིག་རྟེན་པ་རྣམས་ལ་འདོད་པ་སྟེར་བའི་ཕྱིར་དཔག་བསམ་གྱི་རྐང་འཐུང་སྟེ་ཤིང་ངོ་།།དེའི་
དོན་བཤད། འདི་ནི་ཟབ་པ་ལ་སོགས་པའི། །རྒྱུ་རྣམས་དག་གིས་རྒྱ་མཚོ་རི། །དཔག་བསམ་ཤིང་
ཡང་བྱེད་པས་ན། །འདི་ནི་རྒྱུ་ཡི་གཟུགས་ཅན་ནོ། །ཞེས་པ་སྟེ། ཟབ་པ་ལ་སོགས་རྒྱུ་མཚན་གཏན་
ཚིགས་སུ་བཀོད་པའི་ཕྱིར་དེ་སྐད་དོ། །སྦྱར་གཟུགས། གྲོགས་མོ་ཁྱོད་ཀྱི་གདོང་པད་ནི། །རཱ་ཛ་ཧཾ་
སས་ཉེར་སྤྱད་འོས །དྲི་ཞིམ་བུང་བས་དོན་གཉེར་འོས།།ཞེས་པ་སྦྱར་བའི་གཟུགས་ཅན་ནོ། །ཞེས་
པ་སྟེ། གྲོགས་མོ་ཁྱོད་ཀྱི་གདོང་པ་པདྨའི་གཟུགས་སུ་བཀོད། རཱ་ཛ་ཧཾ་ས་གཟུགས་ཀྱི་སྐབས་སུ་བུང་
བས་པདྨ་ལ་སྤྱད་བྱར་འོས།དོན་གྱི་སྐབས་སུ་རྒྱལ་པོས་གདོང་པ་ལ་སྤྱད་བྱར་འོས། གཉིས་ཀ་
170

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ།
ཞིམ་པ་བུང་བས་དོན་གཉེར་འོས་སོ། །གཙོ་བོ་དང་ནི་ཕལ་པ་ལ། །ཆོས་མཐུན་ཆོས་མི་མཐུན་མཐོང་
བས། །དཔེ་དང་བཟློག་པ་ཅན་ཞེས་པའི། །གཟུགས་ཅན་རྣམ་པ་གཉིས་འདོད་དཔེར། །ཞེས་པ་སྟེ།
གཙོ་བོ་དཔེ་དང་ཕལ་པ་དཔེ་ཅན་ཆོས་མཐུན་པ་དང་མི་མཐུན་པ་གཉིས་ཡོད་པའི་དོན་ཡིན།
ཆོས་མཐུན་པའི་དཔེ་གཟུགས།མྱོས་པའི་ཀུན་ཏུ་དམར་བ་ཡིས། །བཀབ་པ་བཞིན་གྱི་ཟླ་
བ་འདིས །འཆར་ཀའི་དམར་བ་ཕུན་ཚོགས་པའི། །ཟླ་བ་ལ་ནི་རབ་ཏུ་འགྲན། །ཞེས་པ་སྟེ།མྱོས་
པའི་ཀུན་ཏུ་དམར་བའི་བཞིན་གྱི་ཟླ་བ་འདིས། འཆར་ཀའི་དམར་བ་ཕུན་སུམ་ཚོགས་པའི་ཟླ་བ་
རབ་ཏུ་འགྲན་ཞེས་པའོ །ཆོས་མི་མཐུན་པའི་ལྡོག་གཟུགས།ལྷ་རྣམས་ཀྱིས་ནི་ཟླ་བ་དང༌། །བདག་
གིས་ཁྱོད་གདོང་ཟླ་བ་མཐོང་། །འདི་ནི་གང་བ་མ་ཡིན་ཡང༌། །འདི་ནི་རྟག་ཏུ་དཀྱིལ་འཁོར་རྫོགས། །
ཞེས་པ་སྟེ ལྷ་རྣམས་ནི་ནམ་མཁའི་ཟླ་བ་མཐོང་། བདག་གིས་ཁྱོད་ཀྱི་གདོང་གི་ཟླ་བ་མཐོང་ངོ་། །
ནམ་མཁའི་ཟླ་བ་རྟག་ཏུ་གང་བ་མ་ཡིན།ཁྱོད་ཀྱི་གདོང་གི་ཟླ་བ་འདི་རྟག་ཏུ་དཀྱིལ་འཁོར་རྫོགས་
པའོ། །འགོག་གཟུགས། མཛེས་མ་ཁྱོད་གདོང་ཟླ་བ་ནི། །འདི་ལྟར་གཞན་དག་གདུང་བྱེད་པས། །
ཟླ་བ་ཉིད་དུ་བརྗོད་མིན་ཞེས། །དེ་ནི་འགོག་པའི་གཟུགས་ཅན་། །ཞེས་པ་། མཛེས་མ་ཞེས་
བོས་ནས་ཁྱོད་ཀྱི་གདོང་གི་ཟླ་བ་འདི་འདི་ལྟར་གཞན་དག་གདུང་བར་བྱེད་པའི་ཕྱིར་ཟླ་བ་མིན་ཞེས་
འགོག་པའོ །མཉམ་འཇོག།གཏུམ་ཁྱོད་གདོང་ཟླ་བས་ཀྱང༌།།བརྩེ་བ་མེད་པར་བདག་བསྲེག་པ།།
བདག་གི་སྐལ་བ་ཉིད་ཀྱི་སྐྱོན། །ཞེས་འདི་མཉམ་འཇོག་གཟུགས་ཅན་། །ཞེས་པ་སྟེ། གཏུམ་མོ་
ཁྱོད་གདོང་ཟླ་བས་ཀྱང་བརྩེ་བ་མེད་པར་བདག་བསྲེག་པ་འདི་ཁྱོད་ཀྱི་སྐྱོན་ཁོ་ནར་མ་ཟད་བདག་
རང་འདོད་པས་གདུང་བས་ཀྱང་ཞེས་མཉམ་འཇོག་གོ། །
གཟུགས་ཅན་གྱི་གཟུགས་ཅན། ཁྱོད་གདོང་འདམ་སྐྱེས་དོ་ར་འདིར། །སྨིན་མའི་འཁྲི་ཤིང་
གར་མཁན་མ། །རོལ་སྒེག་དགའ་བའི་གར་བྱེད་དོ། །ཞེས་པ་སྟེ། ཁྱོད་གདོང་འདམ་སྐྱེས་ཀྱི་
གཟུགས་སུ་བཀོད།འདམ་སྐྱེས་དོ་རའི་གཟུགས་བཀོད།སྨིན་མ་འཁྲི་ཤིང་གི་གཟུགས་སུ་བཀོད།
འདམ་སྐྱས
འཁྲི་ཤིང་རོལ་སྒེག་དགའ་བའི་གར་བྱེད་། །བསྙོན་དོར་གཟུགས་ཅན། འདི་ནི་གདོང་མིན་འདི་
པདྨ། །འདི་དག་མིག་མིན་འདི་བུང་བ། །འདི་ཁྱོད་སོ་ཡི་འོད་ཟེར་མིན། །འདི་རྣམས་གེ་སར་ཉིད་
171

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཡིན་ནོ། །ཞེས་པ་སྟེ། དཀར་ཞིང་མཛེས་པ་འདི་གདོང་མིན་པདྨ་ཡིན། ནག་ཅིང་སྣུམ་པ་འདི་དག་
མིག་མིན་བུང་བ་ཡིན།འཕྲེང་བར་བཀོད་པ་འདི་དག་སོ་མིན་གེ་སར་ཡིན་ཞེས་བསྙོན་པའོ །དོན་
བཤད། གདོང་ལ་སོགས་པ་ཉིད་བཟློག་སྟེ། །པདྨ་ལ་སོགས་གཟུགས་བྱས་པས །ཡོན་ཏན་ཁྱད་
འཕགས་གསལ་བྱེད་པ། །དེ་ཉིད་བསྙོན་དོར་གཟུགས་ཅན་ནོ། །ཞེས་པ་སྟེ།གདོང་ལ་སོགས་པ་ལ་
བསྙོན་ནས་པདྨ་ལ་སོགས་གཟུགས་སུ་བཀོད་པའི་ཕྱིར་བསྙོན་དོར་རོ །དཔེ་གཟུགས་མཇུག་བསྡུ་བ།
གཟུགས་ཅན་དཔེ་ཡི་རྣམ་རྟོག་རྣམས། །མཐའ་ཡོད་མ་ཡིན་དེ་ཡི་ཕྱིར །ཕྱོགས་ཙམ་བསྟན་པ་བློ་
ལྡན་རྣམས། །མ་བརྗོད་རྗེས་སུ་དཔག་པར་བྱ། །ཞེས་པ་སྟེ། གཟུགས་ཅན་དང་དཔེ་ལ་མཐའ་མེད
ཕྱོགས་ཙམ་བསྟན་པས་བློ་ལྡན་རྣམས་རྗེས་སུ་དཔག་པར་བྱའོ། །
བཞི་པ་གསལ་བྱེད། རྒྱན་ལ་གསུམ་ལས་མཚན་ཉིད་།རིགས་དང་བྱ་བ་ཡོན་ཏན་རྫས། །
ཚིག་གཅིག་ལ་ནི་གནས་པ་ཡིས། །གལ་ཏེ་ངག་ཀུན་ལ་ཕན་ན། །དེ་ནི་གསལ་བྱེད་དུ་བརྗོད་དཔེར། །
ཞེས་པ་སྟེ། རིགས་དང་བྱ་བ་གང་ཡང་རུང་སྟེ་ཚིག་གཅིག་གིས་དེ་ཡི་དོན་ཤོ་ལོ་ཀ་དེའི་དོན་གསལ་
བར་བྱེད་པའོ། །དཔེར་བརྗོད་ལས་རིགས་ཐོག་གསལ།ལྷོ་ཡི་རླུང་གིས་འཁྲི་ཤིང་ནི། །འདབ་མ་
རྙིང་པ་ལྷུང་བར་བྱེད། །དུང་པའི་ལུས་ཅན་རྣམས་ཀྱི་ཡང༌། །ཁེངས་པ་གསར་དུ་འཇོམས་པར་ནུས།
ཞེས་པ་སྟེ།ལྷོ་ཡི་རླུང་གིས་ཞེས་རིགས་དང་པོར་སྨོས་ཏེ་འཁྲི་ཤིང་གི་ཡལ་ག་རྙིང་པ་རྣམས་ལྷུང་བར་
བྱེད་ཅིང་དུད་པའི་ལུས་ཅན་རྣམས་ཀྱི་ཁེངས་པ་ཡང་གསར་དུ་འཇོམས་པར་བྱེད་། །བྱ་བ་ཐོག་
གསལ། རྒྱུ་འོ་ཆུ་གཏེར་བཞི་ངོགས་ཀྱི། །སྐྱེད་མོས་ཚལ་དུ་སོ་ཅན་ཏེ། །ཁོར་ཡུག་རི་བོའི་ཁོངས་སུ་
ཡང༌། །ཁྱོད་ཀྱི་ཡོན་ཏན་ཀུནྡཱ་དཀར། །ཞེས་པ་སྟེ། རྒྱུའོ་ཞེས་གང་རྒྱུ་བ་སྐྱེད་མོས་ཚལ་དུ་སོ་ཅན་ཏེ་
གླང་པོ་ཆེ་རྣམས་དང་དེར་མ་ཟད་ཁོར་ཡུག་རི་བོའི་ཁོངས་སུ་ཡང་རྒྱལ་པོ་ཁྱོད་ཀྱི་ཡོན་ཏན་རྣམས་སོ །
ཡོན་ཏན་ཐོག་གསལ།སྔོ་བསངས་ཉིད་ཕྱོགས་རྣམས་ནི། །དབྱར་རྗེས་སྤྲིན་གྱི་ཕྲེང་བ་ཡིས། །ས་
ཡང་རྩྭ་སྔོན་གསར་པ་ནི། །ཤིན་ཏུ་གཞོན་པའི་ཕྲེང་བས་སོ །ཞེས་པ་སྟེ།སྔོ་བསངས་ཉིད་དོ་ཕྱོགས་
རྣམས་ནི།དབྱར་སྐྱེས་སྤྲིན་གྱི་ཕྲེང་བས་དང་དེར་མ་ཟད་ས་གཞི་ཡང་རྩྭ་སྔོན་ཤིན་ཏུ་གཞོན་པའི་ཕྲེང་
བས་སོ། །
172

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
རྫས་ཐོག་གསལ། ཁྱབ་འཇུག་རྣམ་གནོན་ལ་གནས་པས། །དཱ་ནུའི་བུ་ཡི་འབྱོར་པ་དག །
གང་དུ་བཏང་ཞིང་ལྷ་རྣམས་ཀྱི། །ཕུན་ཚོགས་གང་ན་གནས་པ་བླངས། །ཞེས་པ་སྟེ ཁྱབ་འཇུག་
རྣམ་གནོན་ལ་གནས་པས་དཱ་ནུའི་བུ་ལྷ། ལྷ་མིན་གྱི་འབྱོར་པ་རྣམས་གང་དུ་བཏང་ཞིང་ལྷ་རྣམས་ཀྱི་
ཕུན་ཚོགས་འདི་དག་གང་ནས་བླངས་ཞེས་པའོ །ཞེས་པ་དང་པོའི་གསལ་བྱེད་བསྟན། །དེ་བཞིན་
བར་དང་མཐའ་ཡི་ཡང༌། །ཚིག་དག་བདག་གིས་བསྟན་པར་བྱ། །དེ་དག་འགའ་ཞིག་འདི་ལྟ་སྟེ། །
ཞེས་པ་སྟེ།དེས་ཐོག་མའི་གསལ་བྱེད་ཡོང་ནས་ད་བར་དང་མཐའ་མའི་གསལ་བྱེད་སྟོན་ཞེས་པའི་
དོན་ཡིན།རིགས་བར་གསལ། གར་བྱེད་ནི་ཙུ་ལ་ཕང་དུ། །གླུ་ཡང་ལེན་མཇུག་སྒྲོ་ཅན། །དགའ་
བས་རྒྱས་པའི་མིག་དག་ཀྱང༌། །ཆུ་འཛིན་ལ་ནི་གཏོད་པར་བྱེད།།ཅེས་པ་སྟེ།གར་བྱེད་ནི་ཙུ་ལ་ཕང་
དུ་གླུ་ཡང་ལེན་ནོ། །སུ་ཞིག་གིས་ལེན་ན་མཇུག་སྒྲོ་ཅན་རྨ་བྱ་རྣམས་དང་དེར་མ་ཟད་དགའ་བ་རྒྱས་
པའི་མི་དག་ཀྱང་ནམ་མཁའི་ཆུ་འཛིན་ལ་གཏོད་པར་བྱེད་དོ། །
བྱ་བ་བར་གསལ།དྲི་བཞོན་དལ་བུར་འགྱུར་བྱེད་དེ།།ཟླ་བ་དག་ཀྱང་མེ་རུ་འགྱུར།།ཙན་
དན་བྱུག་པ་ལྷུང་བ་ཡི། །མཚོན་ལྷུང་འཁྱམས་པ་རྣམས་ལའོ །ཞེས་པ་སྟེ།དྲི་གཞོན་དལ་བུར་རྒྱུ་བ་
དང་ཟླ་བ་དག་ཀྱང་མེ་རུ་འགྱུར་རོ །སུ་ཞིག་ལ་ཡིན་ན་བུད་མེད་དང་བྲལ་བའི་སྐྱེ་བོ་བྱེས་སུ་
འཁྱམས་པ་རྣམས་ལའོ །རིགས་མཐའ་གསལ།ཆུ་འཛིན་གྱིས་ནི་རབ་གཏོར་ཆུ། །ཁྱིམ་གྱི་གཙུག་
ཕུད་ལྡན་པའི་ཚོགས། །གློག་གི་ཐག་པ་གཡོ་བ་ཡང་། །མེ་ཏོག་གཞུ་ཅན་དག་གི་དཔུང༌། །ཞེས་པ་སྟེ།
ཆུ་འཛིན་གྱིས་རབ་ཏུ་གཏོར་བའི་ཆུ་དང༌། ཁྱིམ་གྱི་གཙུག་ཕུད་དང་ལྡན་པའི་ཚོགས་རྣམས་དང༌།
གློག་གི་ཐག་པ་ཁྱག་འཁྱུག་ཏུ་གཡོ་བ་སྟེ།དེ་དག་ཐམས་ཅད་མེ་ཏོག་མདའ་ཅན་འདོད་པའི་དཔུང་
ཡིན་ནོ།།བྱ་བ་མཐར་གསལ། ཁྱོད་ཀྱི་ཨུཏྤལ་རྣ་བ་ལ། །འདོད་པའི་མདའ་ནི་མདའ་སྟན་ལ། །ངས་
ཀྱང་སེམས་ནི་འཆི་བ་ལ། །གསུམ་འདི་ནི་མཉམ་དུ་བྱས། །ཞེས་པ་སྟེ། །ཁྱོད་ཀྱི་ཨུཏྤལ་རྣ་བ་ལ་
འདོགས་པ་དང༌། འདོད་པའི་མདའ་ནི་མདའ་བསྟན་ཏེ་གཞུ་ལ་འགེངས་པ་དང༌། ངས་ཀྱང་སེམས་
ནི་འཆི་བ་ལ་ཐུག་པ་གསུམ་མཉམ་དུ་བྱས་སོ །
ཕྲེང་བའི་གསལ་བྱེད། དཀར་ཕྱོགས་ཀྱིས་ནི་འོད་དཀར་ཅན་འཕེལ་བྱེད་དེ་ཡིས་མདའ་
173

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ལྔ་། དེས་ཀྱང་ཆགས་པ་ཆགས་པས་ཀྱང༌། ན་ཆུང་དགའ་བའི་དགའ་སྟོན་དཔལ། ཞེས་པ་སྟེ།
དཀར་ཕྱོགས་ཀྱིས་འོད་དཀར་ཅན་འཕེལ་བ་བྱེད།འོད་དཀར་ཅན་གྱིས་འདོད་པའི་མདའ་ལྔ་དང་
དེས་ཆགས་པ་འཕེལ། ཆགས་པས་ན་ཆུང་དགའ་བའི་དགའ་སྟོན་འཕེལ་ལོ། །དེའི་དོན་བཤད།
ཞེས་སོགས་གསལ་བྱེད་ཡིན་མོད་ཀྱང༌། །སྔ་མ་སྔ་མ་ལ་ལྟོས་པའི། །ངག་གི་ཕྲེང་བ་རབ་ལྡན་ཕྱིར། །
དེ་ནི་འཕྲེང་བའི་གསལ་བྱེད་དེ། །ཞེས་པ་སྟེ། གསལ་བྱེད་ཡིན་ཡང་སྔ་མ་སྔ་མ་ལ་ཕྱི་མ་ཕྱི་མ་ལྟོས་
པའི་ཕྱིར་ཕྲེང་བའི་ཐ་སྙད་བྱས་པའོ། །འགལ་དོན་གྱི་དཔེར་བརྗོད། རླུང་གིས་བཙུབས་པའི་ཆུ་
ཐིགས་ཅན། །སྤྲིན་གྱིས་ལུས་མེད་དག་གིས་ནི། །ཨ་བ་ལེ་བ་འཕེལ་བར་བྱེད། །རྡུལ་གྱི་དག་ནི་
སེལ་བར་བྱེད། །ཅེས་པ་སྟེ། རླུང་གིས་གཙུབས་པའི་ཆུ་ཐིགས་ཅན་སྤྲིན་གྱིས་ཆགས་པའི་ཨ་བ་ལེ་
བ་འཕེལ་བར་བྱེད་ཅིང་རྡུལ་གྱི་ཨ་བ་ལེ་བ་སེལ་བར་བྱེད་། །དོན་བཤད་འདིར་ནི་སྤྲིན་གྱི་ཚོགས་
དག་དང༌། ཨ་བ་ལེ་བའི་ཚོགས་དག་གིས། བྱ་བ་འགལ་བ་ལྡན་པ་དེ། འགལ་བའི་དོན་གྱི་གསལ་
བྱེད་དོ་ཞེས་པ་།དོན་སྤྲིན་གཅིག་པུས་བྱ་བ་འགལ་བ་འཕེལ་བ་དང་སེལ་བ་སྟོན་པའི་ཕྱིར་དེ་སྐད
ཅེས་བྱའོ། །
དོན་གཅིག་གསལ་བྱེད།ཆུ་འཛིན་དག་གིས་ཕྲེང་བ་འདིས། །ཕྱོགས་རྣམས་ཀྱིས་ནི་གོ་
སྐབས་འཕྲོགས། །སྐར་མ་ཡི་ནི་ཚོགས་རྣམས་བཟུང༌།།དིང་ཡང་བདག་གི་སྲོག་རྣམས་ལེན། །ཞེས་
པ་། ཆུ་འཛིན་དག་གིས་ཕྲེང་བ་འདིས་ཕྱོགས་རྣམས་ཀྱི་གོ་སྐབས་འཕྲོགས་ལ།སྐར་མའི་ཚོགས་
རྣམས་བཟུང་བ་སྟེ་མི་མངོན་པ་བྱས། དིང་ཡང་བདག་གི་སྲོག་ལེན་ནོ་ཞེས་པའོ། །དེའི་དོན་བཤད།
གང་ཕྱིར་ཆུ་འཛིན་ཕྲེང་བ་ཡི། །བྱ་བ་གཅིག་ཉིད་གསལ་བྱེད་འདིར །དུ་མའི་སྒྲ་ཡིས་ཉེར་བླངས་པ། །
དེ་ཕྱིར་དོན་གཅིག་གསལ་བྱེད་དོ།།ཞེས་པ་སྟེ།དོན་སྤྲིན་གཅིག་པོ་གསལ་བྱེད་ཀྱི་སྒྲ་དུ་མས་བསྟན་
པའི་ཕྱིར་དེ་སྐད་དོ། །སྦྱར་བའི་གསལ་བྱེད།དྲི་ཡི་བཞོན་པ་ཡིད་འོང་མཐོང༌། །སྔོ་སངས་ཏ་མ་ལ་
ཡི་འོད། །སྤྲིན་ནི་མཁའ་ལ་རྒྱུ་བྱེད་དེ། །གླང་ཆེན་འདི་དག་ས་ལའོ། །ཞེས་པ་སྟེ།དྲི་ཡི་བཞོན་པ་
ཞེས་པ་སྤྲིན་དང་གླང་པོ་ཆེ་ལ་འཇུག་པས་སྤྲིན་རླུང་གི་དྲི་ལ་བཞོན། གླང་པོ་ཆེ་ཆང་གི་དྲི་ལ་བཞོན།
དོན་གཉིས་ཀ་ཡིད་དུ་འོང་ཞིང་མཐོ་བ་སྔོ་བསངས་ཏ་མ་ལའི་མདོག་ཅན་སྤྲིན་མཁའ་ལ་རྒྱུའོ་གླང་པོ་
174

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
ཆེ་ས་ལ་རྒྱུའོ། །དེའི་དོན་བཤད། འདི་ནི་ཆོས་རྣམས་ཐ་དད་མིན། །སྤྲིན་དང་གླང་པོ་རྣམས་དག་
ཀྱང༌། །རྒྱུ་བ་ཉིད་ཀྱིས་འབྲེལ་བའི་ཕྱིར། །སྦྱར་བའི་དོན་གྱི་གསལ་བྱེད་དོ། །ཞེས་པ་སྟེ། སྒྲ་དོན་
གཉིས་ཀ་ཆོས་མཐུན་པའི་ཕྱིར་དེ་སྐད་དོ། །མཇུག་བསྡུ་བ། རྣམ་པ་འདི་གཉིས་ཁོ་ན་ཡིས། གསལ་
བྱེད་ལ་ནི་རྣམ་རྟོག་པ། །ལྷག་མ་རྣམས་ཀྱང་རྗེས་མཐུན་པར། །མཁས་པ་རྣམས་ཀྱིས་རྟོགས་
པར་བྱ།།ཞེས་པ་སྟེ།རྣམ་པ་འདིས་གསལ་བྱེད་ཀྱི་ལྷག་མ་རྣམས་ཀྱང་རྗེས་སུ་དཔག་། །
ལྔ་པ་བསྐོར་བའི་རྒྱན་ལ་གཉིས་ལས་མཚན་ཉིད་ནི། གསལ་བྱེད་ཀྱི་ནི་གནས་ཉིད་དུ། །
དོན་སྐོར་དང་ནི་ཚིག་སྐོར་དང༌། །གཉིས་ཀ་བསྐོར་བ་ཞེས་པ་ཡི། །རྒྱན་གསུམ་པོ་དག་འདོད་དེ་
དཔེར། །ཞེས་པ་སྟེ། སྔར་བརྗོད་པའི་གསལ་བྱེད་ཀྱི་གནས་སུ་དོན་བསྐོར་བ་ཚིག་བསྐོར་བ་གཉིས་
ཀ་བསྐོར་བ་གསུམ་ཡོད་ཅེས་པའི་དོན་ཡིན། དོན་སྐོར། ཀ་ཏམ་པ་ནི་རྣམ་པར་རྒྱས། །ཀུ་ཊ་ཛོངྒ་མ་
རབ་གསལ། །ཀུནྜ་ལྱ་ནི་རབ་ཏུ་ཕྱེ། །ཀ་ཀུ་བྷ་ཡང་གྱེས་པར་གྱུར། །ཅེས་པ་སྟེ། འདི་དག་ཤིང་སོ་
སོར་འདོད་པ་དང་དུང་མོ་ཉུང་གཅིག་པོ་ཡིན་ཟེར་བ་སོགས་ཡོད་ཀྱང་དོན་ཤིང་གཅིག་པོ་རྒྱས་བྱེད་
གྱེས་ཞེས་རྒྱས་པའི་དོན་འབའ་ཞིག་བསྐོར་བས་དེ་སྐད་དོ། །ཚིག་བསྐོར་བ། སྤྲིན་གྱི་ཕྲེང་བ་དག་
གིས་ནི །རྨ་བྱའི་ཚོགས་རྣམས་འདོད་ལྡན་བྱེད། །ཆུ་སྲིན་རྒྱ་མཚན་ཅན་གྱིས་དིང༌། །ན་ཆུང་རྣམས་
ཀྱི་འདོད་ལྡན་བྱེད།།ཅེས་པ་སྟེ།སྤྲིན་གྱི་ཕྲེང་བས་རྨ་བྱ་རྣམས་འདོད་ལྡན་བྱེད།ཆུ་སྲིན་རྒྱལ་མཚན་
ཅན་གྱིས་ན་ཆུང་རྣམས་འདོད་ལྡན་བྱེད་ཅེས་ཚིག་སྐོར་བའོ། །གཉིས་ཀ་སྐོར་བ། ཀུན་ལས་རྒྱལ་
ནས་དེ་རིང་ཁྱོད། །བཙུན་མོ་རྣམས་དང་བརྩེ་བར་བྱེད། །ཁྱོད་ཀྱི་དགྲ་སྡེ་མཐོ་རིས་སོང༌། །ལྷ་མོ་
རྣམས་དང་བརྩེ་བར་བྱེད། །ཅེས་པ་སྟེ། རྒྱལ་པོ་ཁྱོད་ཀུན་ལས་རྒྱལ་ནས་རང་གི་བཙུན་མོ་རྣམས་
དང་བརྩེ་བར་བྱེད། དེར་མ་ཟད་ཁྱོད་ཀྱིས་བསད་པའི་དགྲ་སྡེ་རྣམས་མཐོ་རིས་སུ་སོང་ནས་ལྷ་མོ་
རྣམས་དང་བརྩེ་བར་བྱེད།བརྩེ་བ་བྱེད་ཅེས་ཚིག་དང་དོན་རྒྱལ་པོ་རྒྱལ་བ་འབའ་ཞིག་སྐོར་བའོ། །
དྲུག་པ་འགོག་པའི་རྒྱན་ལ་གསུམ་ལས་མཚན་ཉིད་ནི།དགག་པ་བརྗོད་པ་འགོག་པ་སྟེ། །
དུས་གསུམ་ལ་བལྟོས་རྣམ་པ་གསུམ། །དེ་ནས་དེ་ཡང་དགག་བྱ་ཡི། །དབྱེ་བ་མཐའ་ཡས་ཕྱིར་
མཐའ་ཡས། །ཞེས་པ་སྟེ། དགག་བྱ་འགོག་བྱེད་འགོག་པ་གསུམ་ཚང་བ་འགོག་པའི་མཚན་ཉིད།
175

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བྱུང་བ་འགོག་པ། ལུས་མེད་ཀྱིས་ནི་མེ་ཏོག་གི །མདའ་ལྔས་ཀུན་ལས་རྒྱལ་བར་གྱུར། །ཅེས་པ་མི་
སྲིད་ཡང་ན་ནི། །དངོས་པོའི་ནུས་པ་རྣམ་པར་བཀྲ། །ཞེས་པ་སྟེ། ལུས་མེད་ཀྱི་མེ་ཏོག་མདའ་ལྔས་
སེམས་ཅན་ཀུན་ལས་རྒྱལ་བ་མི་སྲིད། འོན་ཀྱང་དངོས་པོའི་ནུས་པ་རྣམ་པར་བཀྲ་བའི་ཕྱིར་སྲིད་
དུའང་རུང་། །དེའི་དོན་བཤད།ཅེས་པ་འདི་ནི་རྒྱུ་སྟོབས་ཀྱི། །ལུས་མེད་རྒྱལ་བར་མི་རིགས་བློ།།
དེ་ལྟར་གྱུར་བཀག་དེ་ཡི་ཕྱིར །འདི་འདྲ་དེ་ནི་བྱུང་བ་འགོག །ཅེས་པ་སྟེ། མདའ་ལྔ་ལས་མེད་པའི་
རྒྱུ་མཚན་གྱིས་བློ་འགོག་པའི་ཕྱིར་དེ་སྐད་། །ད་ལྟ་འགོག་པ། སྙན་སྒྲོག་མ་དག་ཅི་ཡི་ཕྱིར།། རྣ་བ་
ལ་ནི་ཨུཏྤལ་འཇུག །ལས་འདི་ལ་ནི་མིག་ཟུར་དག །ཡོངས་རྫོགས་མིན་པར་སེམས་སམ་ཅི། །ཞེས་
པ་། སྙན་སྒྲོག་མ་ཞེས་བོས་ནས་ཁྱོད་ཅིའི་ཕྱིར་རྣ་བ་ལ་ཨུཏྤལ་འདོགས། མཛེས་པའི་ཆོས་ཐམས་
ཅད་མིག་ཟུར་གཅིག་པོ་ལ་རྫོགས་པ་མ་ཡིན་ནམ།དོན་བཤད། འགའ་ཞིག་དཀར་མིན་ཨུཏྤལ་ལ། །
རྣ་བར་བྱེད་པ་མཛའ་བོ་ཡིས། །དེ་ལྟར་བསྟོད་པས་འགོག་བྱེད་པ། །འདི་ནི་མངོན་འགྱུར་འགོག་
པའོ །ཞེས་པ་སྟེ། བུད་མེད་འགའ་ཞིག་རྣ་བ་ལ་ཨུཏྤལ་འདོགས་པ་ལ་མཛའ་བོས་བསྟོད་པའི་
འགོག་པས་དེ་སྐད་ཅེས་བྱའོ། །འབྱུང་འགྱུར་འགོག་པ། །ཇོ་བོ་བདེན་པར་སྨྲ་བོ་བདག །གཞན་དང་
ཙུམ་པ་ནས་འཕོས་པའི །སྐྱེགས་གྱིས་དམར་མིག་གིས་ནི། །ནམ་ཡང་མཐོང་བར་འགྱུར་མ་
ལགས །ཞེས་པ་སྟེ། ཇོ་བོ་བདག་བདེན་པར་སྨྲ་བོ་ཇི་ལྟར་སྨྲ་ན་ཁྱོད་བུད་མེད་དང་ཙུམ་པ་ན་སྟེ་ཁ་
སྤྲད་པས་རྒྱ་སྐྱེགས་ལྟར་དམར་བས་བདག་ནམ་ཡང་མཐོང་བར་མི་འགྱུར་རོ། །དེའི་དོན་བཤད།
སྔར་ཉིད་ཤིན་ཏུ་ཁེངས་ལྡན་མས། །ནམ་ཞིག་འདི་ཡི་གནོད་པ་དག །འབྱུང་བ་དེ་ལྟར་འགོག་
བྱེད་པ། །འདི་ནི་འབྱུང་འགྱུར་འགོག་པའོ །ཞེས་པ་སྟེ།ཁེངས་ལྡན་མས་ནམ་ཞིག་མཛའ་བོའི་
གནོད་པ་འབྱུང་འགྱུར་འགོག་པའོ། །
ཆོས་འགོག་པ། ལུས་ཕྲ་ཁྱོད་ཀྱི་ཡན་ལག་རྣམས། །འཇམ་པ་ཉིད་དུ་གནས་པ་རྫུན། །
གལ་བདེན་པར་འཇམ་པ་ན། །བློ་བུར་དུ་བདག་ཅི་ལ་གདུང༌། །ཞེས་པ་སྟེ ལུས་ཕྲ་ཁྱོད་ཀྱི་ཡན་
ལག་རྣམས་འཇམ་པ་ཉིད་དུ་གནས་པ་རྫུན་ཡིན་ཏེ། གལ་ཏེ་བདེན་ན་གློ་བུར་དུ་བདག་ཅི་ལ་
གདུང་ངོ་། །དོན་བཤད།གང་ཕྱིར་དེ་ལྟར་འདོད་ལྡན་གྱིས། །དེ་དང་འགལ་བའི་ཆོས་ཀྱིས་འདིར།།
176

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
བུད་མེད་ལུས་ནི་འཇམ་པ་དང༌། །འགོག་པ་འདི་ནི་ཆོས་འགོག་པའོ། །ཞེས་པ་སྟེ། ཁྱད་པར་གྱིས་
ཆོས་འཇམ་པ་འགོག་པའི་ཕྱིར་དེ་སྐད་། །ཆོས་ཅན་འགོག་པ། དེ་ནི་མཛེས་སམ་མ་ཡིན་ཞེས །
རྣམ་རིག་འདི་ནི་ཅི་ལས་སྐྱེས། །དེར་ནི་འོད་ཙམ་གཡོ་བ་ཉིད།།མཐོང་བར་འགྱུར་གྱི་རྟེན་མ་ཡིན།།
ཞེས་པ་སྟེ། བུད་མེད་དེ་ནི་མཛེས་སམ་མ་ཡིན་ཞེས་རྣམ་རིག་འདི་ཅི་ལས་སྐྱེས་འོད་དཀར་པོ་གཡོ་
བ་ཙམ་ལས་གཞན་མ་མཐོང་། །དེའི་དོན་བཤད། གང་ཕྱིར་གཟུགས་ཅན་མ་ངོ་མཚར། །བརྗོད་
པར་འདོད་པས་འོད་ཅེས་པའི །ཆོས་འདི་ཁས་བླངས་ཆོས་ཅན་དག །འགོག་འདི་ཆོས་ཅན་འགོག་
པའོ །ཞེས་པ་སྟེ། གཟུགས་ཅན་མའི་ངོ་མཚར་བརྗོད་པར་འདོད་པས་འོད་ཁས་བླངས་པས་དེ་
སྐད་། །རྒྱུ་འགོག་པ། ཁྱོད་ཀྱི་མིག་དག་དམར་གྱུར་ཅིང༌། །མཆུ་ཡི་ཡལ་འདབ་གཡོ་བ་དང༌། །
སྨིན་མ་འཁྱོག་སྟེ་དེ་ལྟ་ནའང༌། །ཉེས་པ་མེད་པས་བདག་མི་འཇིགས། །ཞེས་པ་སྟེ། ཁྱོད་ཀྱི་མིག་
དམར་བ་དང་མཆུ་གཡོ་བ་སྨིན་མ་འཁྱོག་པ་སོགས་ཁྲོ་བའི་རྣམ་འགྱུར་སྟོན་ཡང་ཉེས་པ་མེད་པས་
བདག་མི་འཇིགས་སོ། །དེའི་དོན་བཤད།གང་ཕྱིར་མཛའ་བོ་མཁས་པ་ཡིས །འཇིགས་པ་ཡི་ནི་རྒྱུ་
ཡི་གཙོ། །རང་གི་ཉེས་པ་འགོག་བྱེད་པ། །འདི་དག་འདིར་ནི་རྒྱུ་འགོག་པའོ། །ཞེས་པ་སྟེ།འཇིགས་
པ་རྒྱུའི་གཙོ་བོ་ཉེས་པ་མེད་པས་དེ་སྐད་དོ། །འབྲས་བུ་འགོག་པ།མཛའ་བོ་དག་ནི་རིང་ན་གནས། །
ཆུ་འཛིན་འགྲོ་ལྡན་འདི་ནི་འོངས། །ནཱི་ཙུ་ལ་ཡང་རྒྱས་པར་མཐོང་། །བདག་ཤི་མིན་པ་འདི་ཅི་ཞིག །
ཞེས་པ་སྟེ། རང་གི་མཛའ་བོ་དག་རིང་ན་གནས་པ་དང༌། ཆུ་འཛིན་འགྲོ་ལྡན་གམ་དུ་འོང་བ་དང་།
ཤིང་ནི་ཙུ་ལ་རྒྱས་པ་སོགས་འཆི་བའི་རྒྱུ་འཚོགས་ཀྱང་བདག་མི་འཆི་བ་ཅི་ཞེས་པའོ །
དེའི་དོན་བཤད། དེ་ཆུ་འཛིན་འགྲོ་བ་སོགས། །མི་བཟད་པ་དག་ཉེར་བཀོད་ནས། །
འབྲས་བུ་འཆི་བ་བཟློག་པའི་ཕྱིར། །དེ་ནི་འབྲས་བུ་འགོག་པའོ། །ཞེས་པ་སྟེ། འཆི་བའི་རྒྱུ་ཚོགས་
ཀྱང་འབྲས་བུ་འཆི་བ་འགོག་པའི་ཕྱིར་དེ་སྐད་། །རྗེས་གནང༌། གལ་ཏེ་གཤེགས་ན་གཤེགས་པར་
མཛོད། །ཁྱོད་ཀྱི་བགྲོད་པས་བདག་ལ་ནི། །གདུང་བ་ཡུན་རིང་འབྱུང་མི་འགྱུར། །འདི་ལ་ཁྱོད་ནི་
དོགས་མི་འཚལ། །ཞེས་པ་སྟེ།གལ་ཏེ་གཤེགས་ན་གཤེགས་པར་མཛོད་ཅིག །ཁྱོད་ཀྱི་བགྲོད་པས་
གདུང་བ་ཡུན་རིང་དུ་མི་འབྱུང་སྟེ། མྱུར་དུ་འཆི་བའི་དུས་བྱེད་པས་སོ། །དེའི་དོན་བཤད། ཞེས་པ་
177

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
འཆི་བ་གསལ་བྱེད་པས། །རྗེས་གནང་ཉིད་ཀྱི་སྒོ་ནས་ནི། །མཛའ་བོའི་བགྲོད་པ་འགོག་བྱེད་པ། །
དེ་ནི་རྗེས་གནང་འགོག་པའོ །ཞེས་པ་སྟེ འཆི་བ་གསལ་བར་བྱེད་པས་རྗེས་གནང་གི་འགོག་པའོ །
དབང་གིས་འགོག །ནོར་ནི་མང་དེ་རྙེད་འགྱུར་ཞིང༌། །ལམ་དུ་ཡང་ནི་བདེ་ཞིང་དགེ །བདག་སྲོག་ལ་
ཡང་ཐེ་ཚོམ་མེད། །འོན་ཀྱང་མཛའ་བོ་འགྲོ་མི་བྱ། །ཞེས་པ་སྟེ།ནོར་བུ་མང་པོ་རྙེད་ལ།བདག་སྲོག་
ལ་ཡང་ཐེ་ཚོམ་མེད་མོད།འོན་ཀྱང་མཛའ་བོ་ཁྱོད་འགྲོ་བར་མི་བྱའོ། །དེའི་དོན་བཤད། མཛའ་བོ་
འགྲོ་བར་སྦྱོར་བ་ཡི། །རྒྱུ་རྣམས་དག་ནི་རབ་བཤད་ནས། །དབང་ཉིད་ཀྱིས་ནི་དེ་འགོག་པ། །འདི་
འདྲ་དབང་གིས་འགོག་པའོ། །ཞེས་པ་སྟེ། རྒྱུ་མཚན་ཕུན་སུམ་ཚོགས་པ་བཤད་ནས་དབང་གིས་
འགོག་པའོ །མ་གུས།བདག་ནི་གསོན་རེ་སྟོབས་དང་ལྡན།།ནོར་གྱི་བསམ་པ་སྟོབས་ལྡན་མིན། །
མཛའ་བོ་གཤེགས་སམ་བཞུགས་ལགས་སམ། །རང་གི་གནས་སྐབས་སྨོས་པ་ལགས །ཞེས་པ་སྟེ།
བདག་ནི་སོན་རེ་སྟོབས་དང་ལྡན་ལ།ནོར་གྱི་བསམ་པ་དེ་ལྟར་མ་ཡིན་།།མཛའ་བོ་ཁྱོད་གཤེགས་
སམ་བཞུགས་ཀྱང་རང་གི་གནས་སྐབས་སྨོས་པའོ །དེའི་དོན་བཤད།གང་ཕྱིར་འདི་ནི་ཆགས་ལྡན་
མས། །མ་གུས་བཞིན་དུ་ཚིག་སྦྱར་ནས། །མཛའ་བོའི་བགྲོད་པ་འགོག་བྱེད་པ། །འདི་ནི་མ་གུས་
འགོག་པའོ།།ཞེས་པ་སྟེ།མ་གུས་པའི་ཚིག་གི་སྒོ་ནས་འགོག་པའོ།།
ཤིས་བརྗོད།མཛའ་བོ་གལ་ཏེ་གཤེགས་ན་བཞུད། །ཁྱོད་ཀྱི་ལམ་ནི་ཤིས་གྱུར་ཅིག །གང་
ད
དུ་ཁྱོད་ནི་གཤེགས་པ་དེར། །བདག་ཀྱང་སྐྱེ་བ་ཉིད་གྱུར་ཅིག །ཞེས་པ་སྟེ། མཛའ་བོ་ཁྱོད་གལ་
གཤེགས་ན་གཤེགས་པར་མཛོད་ཅིག །ཁྱོད་ཀྱི་ལམ་ཡང་དགེ་ཞིང་བཀྲ་ཤིས་པར་གྱུར་ཅིག །དེར་
མ་ཟད་གང་དུ་ཁྱོད་ནི་གཤེགས་པ་དེར་བདག་ཀྱང་སྐྱེ་བར་གྱུར་ཅིག།དེའི་དོན་བཤད།དེ་ལྟར་ཤིས་
བརྗོད་ལམ་གྱིས་གང༌། །རང་གི་གནས་སྐབས་གསལ་བྱེད་པས། །མཛའ་བོའི་བགྲོད་པ་འགོག་
བྱེད་པ། །འདི་ནི་ཤིས་བརྗོད་ཀྱིས་འགོག་པའོ། །ཞེས་པ་སྟེ། ཤིས་པར་གྱུར་ཅིག་ཅེས་པའི་སྒོ་ནས་
འགོག་པའི་ཕྱིར་དེ་སྐད་དོ། །
རྩུབ་མོས་འགོག་པ། གལ་ཏེ་ཁྱོད་འགྲོ་བདེན་ཉིད་ན། །ཁྱོད་ཀྱི་གཞན་པ་འགའ་ཞིག་
ཚོལ།།བདག་ནི་གླགས་འཚོལ་འཆི་བ་ཡིས། །དེ་རིང་ཉིད་དུ་འགོག་པར་འགྱུར།།ཞེས་པ་སྟེ།གལ་
178

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
ཏེ་ཁྱོད་གཞན་དུ་འགྲོ་ན་བུད་མེད་འགའ་ཞིག་འཚོལ་བས་བདག་ནི་གླགས་འཚོལ་བས་དེ་རིང་ཉིད་
དུ་འཆི་བར་འགྱུར་རོ། །དེའི་དོན་བཤད། གང་ཕྱིར་མཛའ་བའི་དབང་གྱུར་མས །མཛའ་བོའི་
བགྲོད་པ་འགོག་བྱེད་པ།།ཚིག་རྩུབ་ཡི་གེ་སྔོན་འགྲོ་ཅན། །དེ་ནི་རྩུབ་མོས་འགོག་པའོ། །ཞེས་པ་སྟེ
ཁྱོད་ཅེས་ཚིག་རྩུབ་ཤས་ཆེ་བས་དེ་སྐད་དོ། །གྲོགས་ཀྱི་འགོག་པ། གལ་ཏེ་གཤེགས་ན་མྱུར་དུ་
བཞུད། །ཕྱིས་ནས་གཉེན་འདུན་འཁྲུགས་པའི་ཁས། །བསྒྲགས་པའི་ཆོ་ངེས་འགྲོ་བ་ཡི། །གྲོགས་
གྱུར་ཁྱོད་ཀྱི་རྣ་བ་འོང་། །ཞེས་པ་སྟེ།ཁྱོད་གལ་ཏེ་གཤེགས་ན་མྱུར་དུ་བཞུད་ཅིག །ཕྱིས་ནས་གཉེན་
འདུན་རྣམས་ཀྱིས་བསྒྲགས་པའི་ཆོ་ངེས་འགྲོ་བའི་གེགས་བྱེད་པར་འགྱུར་རོ། །དེའི་དོན་བཤད།
གང་ཕྱིར་འདི་ནི་མཐའ་གཅིག་ཏུ། །ཆགས་མས་གྲོགས་ཉིད་བྱེད་པ་ཡིས། །མཛའ་བོའི་བགྲོད་པ་
འགོག་པ་འདི། །གྲོགས་ཉིད་ཀྱིས་ནི་འགོག་པའོ །ཞེས་པ་སྟེ། ཆགས་མས་གྲོགས་བྱེད་པའི་ཟོལ་
གྱིས་འགོག་པས་དེ་སྐད་། །
འབད་པས་འགོག་པ།བཞུད་ཅེས་ཁྱོད་ཀྱིས་བརྗོད་འདོད་ཀྱང༌། །བདག་ཉིད་དགའ་བར་
བྱེད་པའི་ཚིག །མ་གཤེགས་ཞེས་པ་ཁ་ནས་ནི། །བྱུང་བར་གྱུར་ལ་བདག་ཅི་བྱེད། །ཅེས་པ་སྟེ།
བཞུད་ཅེས་ཁྱོད་དགྱེས་པའི་ཚིག་བརྗོད་པར་འདོད་ཀྱང་བདག་ཉིད་དགའ་བར་བྱེད་པའི་ཚིག་མ
གཤེགས་ཞེས་པ་ཁ་ནས་ཐོན་ཟིན་པས་ད་ནི་ཅི་ཞིག་བྱ་ཞེས་པའོ། །དོན་བཤད།མི་འདོད་དངོས་ལ་
འབད་བྱས་པས། །འབྲས་བུ་ཕྱིན་ཅི་ལོག་བསྐྱེད་པའི། །དོན་མེད་ཉེ་བར་བསྟན་པའི་ཕྱིར། །དེ་ནི་
འབད་པས་འགོག་པའོ། །ཞེས་པ་སྟེ། མི་འདོད་འདོད་པའི་དངོས་ལ་འབད་པས་འབྲས་བུ་ཕྱིན་ཅི་
ལོག་བསྐྱེད་པས་དེ་སྐད་དོ། །གཞན་དབང་སྐད་ཅིག་ལྟ་ལ་གེགས་བྱེད་པས །རྫི་མ་བསྐྱོད་པ་ལ་
ཁྲོ་བ །ཁྱོད་ཀྱིས་མཛའ་ལ་འགྲོ་བ་སྨྲོས། །བདག་ནི་དེ་ཡི་འདོད་པ་འདོད། །ཞེས་པ་སྟེ། བུད་མེད་
གཞན་ལ་སྐད་ཅིག་ཙམ་ལྟ་བ་ལ་གེགས་བྱེད་པའི་ཁྲོ་བ་ཁྱོད་ཀྱི་མཛའ་མོ་ལ་འགྲོ་བ་སྨྲོས་ཤིག །
བདག་ཀྱང་དེའི་འདོད་པ་བཞིན་འདོད་དོ། །དེའི་དོན་བཤད། གང་ཕྱིར་མཛའ་བའི་གཞན་དབང་
མས། །དོན་འདི་ཉེ་བར་གསལ་བྱས་ནས། །མཛའ་བོའི་བགྲོད་པ་འགོག་བྱེད་པ། །འདི་ནི་གཞན་
དབང་འགོག་པའོ། །ཞེས་པ་སྟེ། གང་ཕྱིར་མཛའ་བའི་གཞན་དབང་མས་དོན་བསྟན་ནས་འགོག་
179

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
པས་དེ་སྐད་། །
ཐབས་ཀྱིས མགོན་པོ་འབྲལ་བར་བཟོད་པར་བགྱི། །གང་གིས་མིག་བགོས་བདག་
ལ་ནི། །འདོད་པས་བསྣུན་དུ་མི་མཐོང་བའི། །མཐོང་མིན་མིག་སྨན་བདག་ལ་སྩོལ །ཞེས་པ་སྟེ།
མགོན་པོ་ཁྱོད་དང་བྲལ་བ་བཟོད་པར་བགྱི་ཡི། གང་གི་མིག་ལ་བགོས་པས་འདོད་ལྷས་མཐོང་བ་མི་
འགྱུར་བས་མིག་སྨན་སྩོལ་ཅིག །ཅེས་པའོ། །དེའི་དོན་བཤད། འཚོ་བའི་ཐབས་ནི་དཀའ་བ་དག །
ཉེ་བར་བཀོད་ནས་བདག་པོ་ནི། །འགྲོ་བ་འགོག་པར་བྱེད་པའི་ཕྱིར། །འདི་འདྲ་ཐབས་ཀྱིས་འགོག་
པར་བརྗོད། །ཅེས་པ་སྟེ། འཚོ་བའི་ཐབས་དཀའ་བ་གཏན་ཚིགས་སུ་བཀོད་ནས་འགོག་པས་དེ་
སྐད་དོ། །ཁྲོ་བས་འགོག་པ།ཇོ་བོ་ཁྱོད་ཀྱི་ཞལ་ནས་ཚིག །བདག་འགྲོ་ཞེས་པ་ངེས་པར་བྱུང༌། །
མཛའ་བ་དམན་མ་ཁྱོད་ཀྱིས་དང་། །མ་ཕྱིན་ན་ཡང་བདག་ལ་ཅི། །ཞེས་པ་སྟེ། ཇོ་བོ་ཁྱོད་ཀྱི་ཞལ་
ནས་ཚིག་རྩུབ་མོ་འགྲོ་ཞེས་པ་ངེས་པར་བྱུང་ཟིན་གྱི། ད་ནི་མ་ཕྱིན་ན་ཡང་བདག་ལ་ཅི་ཞེས་པའོ། །
དེའི་དོན་བཤད། མཛའ་བ་རྒྱས་པས་མ་བསྡམས་པའི །བདག་ཉིད་བས་མཛའ་བོ་ཡི། །འགྲོ་བ་
རྩོམ་པ་བཟློག་པ་གང༌། །དེ་ནི་ཁྲོ་བས་འགོག་པའོ། །ཞེས་པ་སྟེ། མཛའ་བ་ཤིན་ཏུ་རྒྱས་པས་མ་
བསྡམས་པས་ཚིག་ཁྲོ་བའི་སྒོ་ནས་འགོག་པས་དེ་སྐད་དོ། །མྱ་ངན་གྱིས་འགོག་པ མ་བསྣམས་བུ་
མོའི་སྣ་བ་ལ། །མ་བྱས་ཆང་ལ་མ་བཏབ་པར། །ཁྱོད་ཀྱི་དགྲ་ཡི་རྫིང་ཉིད་དུ། །ཨུཏྤལ་སྔོན་པོ་ཟེགས་
པར་གྱུར །ཅེས་པ་སྟེ།དྲི་ཞིམ་པོ་མ་བསྣམས་བུ་མོའི་སྣ་བ་ལ་ཡང་མ་བྱས་ཆང་ལ་ཡང་མ་བཏབ་
པར་ཁྱོད་ཀྱི་དགྲ་པདྨའི་རྫིང་དུ་ཨུཏྤལ་སྔོན་པོ་ཟེགས་པར་གྱུར་ཏོ།།དེའི་དོན་བཤད།མྱ་ངན་བཅས་
ཤིང་ཨུཏྤལ་ལ །དེ་འོས་ལ་ནི་བཟློག་བྱས་ནས །མྱ་ངན་འོས་པའི་སྐབས་སྟོན་ཕྱིར །འདི་ནི་མྱ་
ངན་གྱིས་འགོག་པའོ །ཞེས་པ་། ཨུཏྤལ་གྱི་འོས་པའི་བྱ་བ་གང་ཡང་མ་བྱས་པ་སོགས་མྱ་ངན་
འོས་པའི་སྐབས་སྟོན་པས་དེ་སྐད་དོ། །འགྱོད་པས་འགོག་པ།དོན་ནི་འགའ་ཡང་ཚོགས་མ་བྱས། །
རིག་པ་འགའ་ཡང་མ་བསྒྲུབས་ཤིང༌། །དཀའ་ཐུབ་འགའ་ཡང་མ་བསགས་པར། །ན་ཚོད་མཐའ་
དག་སོང་བར་གྱུར། །ཅེས་པ་སྟེ། རང་དང་གཞན་གྱི་དོན་འགའ་ཡང་མ་བྱས། ཕྱི་ནང་གི་རིག་པའི་
གནས་ལའང་མ་སྦྱངས། ཕྱི་མའི་དོན་དུ་དཀའ་ཐུབ་ཙམ་ཡང་མ་བསགས་པར་ན་ཚོད་མཐའ་དག་
180

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
སོང་བ་ལ་འགྱོད་པའོ། །དེའི་དོན་བཤད། གང་ཕྱིར་འདི་ནི་ཚེ་སོང་བས། །དོན་སྒྲུབ་ལ་སོགས་
འགོག་པ་ནི། །འགྱོད་པ་གཙོ་བོར་སྟོན་བྱེད་པ། །འདི་ནི་འགྱོད་པས་འགོག་པའོ །ཞེས་པ་སྟེ།དོན་
གང་ཡང་མ་གྲུབ་པར་ཚེ་སྟོང་ཟད་དུ་སོང་བ་ལ་འགྱོད་པས་འགོག་པའོ། །ཐེ་ཚོམ་འགོག་པ།ཅི་འདི་
སྟོན་གྱི་ཆུ་འཛིན་ནམ། །ཡང་ན་ངང་པའི་ཚོགས་སམ་ཅི། །སྒྲ་ནི་རྐང་གདུབ་ཀྱིས་འདྲ་བ། །ཐོས་པས་
དེ་ནི་ཆུ་འཛིན་མིན། །ཞེས་པ་སྟེ། ཅི་དཀར་ཞིང་ཡིད་དུ་འོང་བ་འདི་ནི་སྟོན་གྱི་ཆུ་འཛིན་ནམ་ཡང་ན་
ངང་པ་དཀར་པོའི་ཚོགས་ཅི་ཞིག་ཡིན།འོན་ཀྱང་རྐང་གདུབ་ཀྱི་སྒྲ་སིལ་སིལ་དུ་སྒྲོག་པས་ཆུ་འཛིན་
མ་ཡིན་ནོ། །དེའི་དོན་བཤད།ཆོས་འདི་ངང་པ་ལ་ཡོད་ཅིང་། །སྤྲིན་གྱི་རིགས་ལ་མ་རེག་པས། །
གང་ཞིག་ཐེ་ཚོམ་བཟློག་བྱེད་པ།།འདི་ནི་ཐེ་ཚོམ་འགོག་པའོ། །ཞེས་པ་སྟེ།གདུ་བུའི་ཆོས་ངང་པ་ལ་
ཡོད་ཅིང་སྤྲིན་གྱི་རིགས་ལ་མ་རེག་པས་རྒྱུ་མཚན་གྱིས་དེ་སྐད་།།
སྦྱར་འགོག །བདུད་རྩིའི་བདག་ཉིད་པདྨ་ལ། །སྡང་ཞིང་སྣུམ་པའི་ཁ་འབྲས་ཅན། །ཁྱོད་
གདོང་ཟླ་བ་འདི་ཡོད་བཞིན། །ཟླ་བ་གཞན་གྱིས་ཅི་ཞིག་བྱ། །ཞེས་པ་སྟེ། བདུད་རྩིའི་བདག་ཉིད་
པདྨ་ལ་སྡང་ཞིང་སྣུམ་པའི་ཁ་འབྲས་ཅན་ཁྱོད་ཀྱི་གདོང་གི་ཟླ་བ་འདི་ཡོད་བཞིན་དུ་ཟླ་བ་གཞན
གྱིས་ཅི་ཞིག་བྱ་ཞེས་པའོ། །དེའི་དོན་བཤད། ཕལ་པའི་ཟླ་བ་ལ་བརྟེན་པས། །དེ་མཚུངས་ཡོན་ཏན་
བསྟན་བྱས་ནས །གཙོ་བོའི་ཟླ་བ་འགོག་བྱེད་པ། །རྣམ་པ་དེ་ལྟར་སྦྱར་བའི་འགོག །ཅེས་པ་སྟེ།
ཕལ་པའི་ཟླ་བ་གདོང་གི་གཙོ་བའི་བཟློག་པ་འགོག་པས་དེ་སྐད་། །དོན་གཞན་འགོག་པ།ཐམས་
ཅད་མནན་ཡང་ཁྱོད་ཀྱི་ནི། །རྣམ་གནོན་ཚིམས་པ་མེད་པ་མཚར། །འོན་ཀྱང་སྲེག་ཟ་འབར་བ་ལ། །
ཚིམས་པ་དག་ནི་ནམ་ཞིག་མཐོང་། །ཞེས་པ་སྟེ། ཐམས་ཅད་གཟི་བརྗིད་ཀྱིས་མནན་ཡང་རྒྱལ་པོ་
ཁྱོད་ཚིམས་པ་མེད་པ་ནི་མཚར་མོད། དེ་ལྟ་ནའང་སྲེག་ཟ་མེ་འབར་བ་ལ་ཚིམས་པ་ནམ་དུའང་མ་
མཐོང་ངོ་། །དེའི་དོན་བཤད། གང་ཕྱིར་འདི་ནི་དོན་གཞན་དག །དེ་ཡིས་ཆོས་མཚུངས་བསྟན་བྱས་
ནས། །ཡ་མཚན་རྩོམ་པ་འགོག་བྱེད་པ། །འདི་ནི་དོན་གཞན་འགོག་པའོ། །ཞེས་པ་སྟེ། དངོས་པོ་
འགའ་ཞིག་བཀོད་པ་དེའི་སྒྲུབ་བྱེད་ཆོས་མཚུངས་བསྟན་ནས་ཡ་མཚན་འགོག་པས་དེ་སྐད་དོ། །
རྒྱུས་འགོག་པ། སྦྱིན་པ་པོ་ཞེས་ནམ་ཡང་ནི། །མི་དབང་ཁྱོད་ལ་མི་བསྟོད་དེ། །གང་ཕྱིར་སློང་བས་
181

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཁྱོད་ཀྱི་ནོར། །རང་གི་ཉིད་དུ་བསམས་ནས་ལེན། །ཞེས་པ་སྟེ། སྦྱིན་པ་པོ་ཞེས་མི་དབང་རྒྱལ་པོ་
ཁྱོད་ལ་མི་བསྟོད་དེ།རྒྱུ་མཚན་སློང་བ་རྣམས་ཁྱོད་ལས་རང་གི་ནོར་དུ་བསམ་ནས་ལེན་པས་སོ། །
མཇུག་བསྡུ་བ། ཞེས་པ་ལ་སོགས་འགོག་པ་ནི། །རྒྱུ་འགོག་པ་ཞེས་བཤད་པ་སྟེ། །ཕྱོགས་འདི་ཉིད་
ཀྱི་རྣམ་པར་རྟོག །གཞན་པ་དག་ཀྱང་དཔག་པར་ནུས། །ཞེས་པ་སྟེ། དེས་འགོག་པའི་ལྷག་མ་
རྣམས་ཀྱང་ཤེས་པར་བྱའོ། །
བདུན་པ་དོན་གཞན་བཀོད་པ་ལ་གཉིས་ལས་མཚན་ཉིད་ནི།གང་ཞིག་དངོས་འགའ་རབ་
བཀོད་ནས། །དེ་ཡིཾ་སྒྲུབ་བྱེད་ནུས་པ་ཅན། །དངོས་པོ་གཞན་དག་འགོད་པ་དེ། །དོན་གཞན་བཀོད་
པར་ཤེས་པར་། །ཞེས་པ་། དངོས་པོ་འགའ་ཞིག་བཀོད་ནས་དེའི་སྒྲུབ་བྱེད་ནུས་པ་ཅན་སླར་
འགོད་པ་དོན་གཞན་བཀོད་པའི་མཚན་ཉིད། ཀུན་ཁྱབ་ཁྱད་པར་ལ་གནས་དང་། །སྦྱར་བ་ཅན་དང་
འགལ་བ་ཅན། །མི་འོས་བྱེད་དང་འོས་པའི་བདག །འོས་དང་མི་འོས་ལྡོག་པའོ། །དེ་ཡི་དབྱེ་བ་དེ་ལྟ་
སོགས།།སྦྱོར་བ་རྣམས་ལ་རབ་ཏུ་མཚོན།།འདི་རྣམས་རང་བཞིན་གསལ་བྱའི་ཕྱིར།།དཔེར་བརྗོད་
ཕྲེང་བ་བསྟན་པར་བྱ། །ཞེས་པ་སྟེ་གོ་སླའོ། །དཔེར་བརྗོད་ལས་ཀུན་ཁྱབ། ལེགས་ལྡན་འགྲོ་བ་
རྣམས་ཀྱི་མིག །ཉི་མ་དང་ནི་ཟླ་བ་ཡང༌། །ནུབ་པར་གྱུར་པ་ཉིད་ལ་ལྟོས། །ངེས་པ་ལ་ནི་སུ་ཞིག་
འགོངས། །ཞེས་པ་སྟེ། ལེགས་ལྡན་འགྲོ་བ་རྣམས་ཀྱི་མིག་ཏུ་གྱུར་པ་ཉི་མ་དང་ཟླ་བ་ཡང་ནུབ་པ་ལ་
ལྟོས་ཤིག །འདུས་བྱས་ཐམས་ཅད་མི་རྟག་པའི་ངེས་པ་ལ་སུ་ཞིག་གི་འགོངས་པར་ནུས་སོ། །ཁྱད་
པར་ལ་གནས། ཆུ་འཛིན་འདི་དག་ལུས་ཅན་གྱི། །ཡོངས་སུ་གདུང་བ་འཕྲོག་པར་བྱེད། །བདག་
ཐོབ་མིན་ནམ་ཆེན་པོ་རྣམས། །གཞན་གྱི་སྡུག་བསྔལ་ཞི་སླད་དུའོ། །ཞེས་པ་སྟེ།ཆུ་འཛིན་འདི་དག་
ལུས་ཅན་གྱི་ཚ་བའི་གདུང་བ་འཕྲོག་པ་བདག་ཐོབ་མིན་ནམ།རྒྱུ་མཚན་ཆེན་པོ་རྣམས་གཞན་གྱི་
སྡུག་བསྔལ་སེལ་བའི་བྱ་བ་ལྷུར་བྱེད་པས་སོ། །སྦྱར་བ་ཅན།མ་ལ་ཡ་ཡི་རླུང་གིས་ནི། །འཇིག་རྟེན་
དགའ་བ་སྐྱེད་པར་བྱེད། །དཱཀྵི་ཎྱ་དང་ཡང་དག་ལྡན། །ཀུན་གྱི་སྙིང་སྡུག་མ་ཡིན་ནམ། །ཞེས་པ་སྟེ།
མ་ལ་ཡའི་རླུང་གིས་འཇིག་རྟེན་པ་རྣམས་དགའ་བ་སྐྱེད་པར་བྱེད། དཱཀྵི་ཎྱ་ཞེས་པ་ལྷོའི་རླུང་དང༌།
གཡས་ཕྱོགས་དང་རྗེས་སུ་མཐུན་པ་རྣམས་འཇུག་པ་ཀུན་གྱི་སྙིང་དུ་སྡུག་པ་མ་ཡིན་ནམ་དེ་ཡིན་ཞེས་
182

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
པའོ །འགལ་བ་ཅན།མཚན་མོར་བྱེད་པ་དྲི་མ་དང༌། །ལྡན་ཡང་འགྲོ་བ་དགའ་བ་བསྐྱེད། །གཉིས་
སྐྱེས་དབང་པོ་སྐྱོན་ལྡན་ཡང་། །གཞན་དག་རྗེས་སུ་འཛིན་པར་ནུས། ཞེས་པ་སྟེ། མཚན་མོར་བྱེད་
པའི་ཟླ་བ་འདི་དྲི་མ་དང་ལྡན་ཡང་འགྲོ་བ་རྣམས་དགའ་བ་བསྐྱེད་པར་བྱེད་དེ། གཉིས་སྐྱེས་བྲམ་ཟེ་
མིག་སོགས་དབང་པོ་ལ་སྐྱོན་དང་ལྡན་ཡང་རིག་པ་དོན་གཉེར་གཞན་རྗེས་སུ་འཛིན་པར་ནུས་སོ །
མི་འོས་པ།སྦྲང་རྩི་འཐུང་པའི་མགྲིན་སྙན་ལས། །བྱུང་བ་བུང་བའི་སྒྲ་དག་ཀྱང༌།།རྣ་བར་
རྩུབ་པ་ཉིད་འགྱུར་བ། །འདོད་ལྡན་རྣམས་ཀྱིས་སྡིག་འདི་འདྲ། །ཞེས་པ་སྟེ།སྦྲང་རྩི་འཐུང་བ་བུང་
བའི་གླུ་དག་ཀྱང་རྣ་བ་རྩུབ་པར་འགྱུར་བ་འདོད་ལྡན་རྣམས་ཀྱིས་སྡིག་འདི་འདྲ་ཞེས་སྙན་པའི་གླུ་རྣ་
བ་ལ་རྩུབ་པས་དེ་སྐད་། །འོས་པ། ཆུ་སྐྱེས་འདབ་མའི་མལ་སྟན་འདིས། །བདག་གི་ལུས་འདི་
གདུང་བར་བྱེད། །བསྲེག་པའི་བདག་ཉིད་སྲེག་ཟ་དང༌། །འདྲ་བས་རིག་པ་མ་ཡིན་ནམ། །ཞེས་པ་སྟེ།
ཆུ་སྐྱེས་འདབ་མའི་མལ་སྟན་འདིས་བདག་གི་ལུས་འདི་གདུང་བ་བྱེད་དེ།སྲེག་པའི་བདག་ཉིད་སྲེག་
ཟ་མེ་འབར་བ་དང་ཁ་དོག་འདྲ་བས་རིག་པ་མ་ཡིན་ནམ་དེ་ཡིན་ནོ། །འོས་དང་མི་འོས།བསིལ་ཟེར་
ཅན་གྱིས་ཉམས་བྱེད་མོད། །དཔྱིད་ཀྱིས་བདག་ནི་ཅི་ལ་གདུང༌། །དྲི་མ་ཅན་གྱིས་སྤྱོད་པའི་ལས། །
དག་པས་མི་འོས་པ་མིན་ནམ། །ཞེས་པ་སྟེ བསིལ་ཟེར་ཅན་གྱིས་ཉམས་པར་བྱེད་པ་བདེན་མོད།
དཔྱིད་ཉི་མ་དྲི་མ་མེད་པས་ནི་བདག་ཅི་ལ་གདུང་ངོ༌། །དྲི་མ་ཅན་ཟླ་བས་སྤྱོད་པའི་ལས་དག་པ་ཉི་
མས་མི་འོས་པ་མིན་ནམ་ཞེས་པའོ །མི་འོས་ཤིང་འོས་པ། ཀུ་མུད་ལྡན་ཡང་སྲེག་བྱེད་ན། །པདྨའི་
འབྱུང་གནས་ཅིས་མི་བྱེད། །ཟླ་བས་བཟུང་རྣམས་རྩུབ་པ་ན། །ཉི་མས་བཟུང་ན་འཇམ་མི་འགྱུར། །
ཞེས་པ་སྟེ་ཀུ་མུད་ཅན་ཟླ་བས་སྲེག་པར་བྱེད་ན་པདྨའི་འབྱུང་གནས་ཉི་མས་ཅིའི་ཕྱིར་མི་བྱེད་ཟླ་བས་
བཟུང་བ་རྣམས་རྩུབ་ན་ཉི་མས་བཟུང་བ་རྣམས་འཇམ་པར་མི་འགྱུར་།།
བརྒྱད་པ་ལྡོག་པ་ཅན་ལ་གཉིས་ལས་མཚན་ཉིད་ནི། སྒྲ་འཇུག་པའམ་རྟོགས་པ་ཡིས། །
དངོས་པོ་གཉིས་ནི་མཚུངས་གྱུར་པ། །དེ་ཡི་དབྱེ་བ་བརྗོད་པ་གང༌། །དེ་ནི་བཟློག་པ་ཅན་ཞེས་
བརྗོད །ཞེས་པ་།སྒྲ་འཇུག་པའམ་དོན་ཤུགས་ལ་རྟོགས་པ་གང་ཡིན་ཡང་རུང་དངོས་པོའི་གཉིས་
མཚུངས་པར་བྱས་ན་སླར་དེའི་དབྱེ་བ་བརྗོད་པའོ། །དཔེར་བརྗོད་ལས་གཅིག་ལྡོག །བརྟན་དང་ཆེ་
183

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བའི་བདག་ཉིད་དང༌། །ལཱ་བ་ཎྱ་སོགས་ཡོན་ཏན་གྱིས །ཁྱོད་དང་རྒྱ་མཚོ་མཚུངས་ཐ་དད། །ཁྱོད་
ལུས་འདི་འདྲ་ཉིད་ཀྱིས་། །ཞེས་པ་སྟེ། ནམ་ཡང་མི་འགྱུར་ཞིང་བརྟན་ལ་རྒྱ་ཆེ་བ་དང༌། ལཱ་བ་ཎྱ་
ཞེས་པ་ཟབ་པ་དང་མཛེས་པ་ལ་འཇུག་པས་ཁྱོད་དང་རྒྱ་མཚོ་མཚུངས་ལ། ཐ་དད་ནི་ཁྱོད་ལུས་སྐྱེས་
བུ་ཆེན་པོ་འདི་འདྲ་ཉིད་ཀྱིས་སོ །དེའི་དོན་བཤད། གཅིག་ལ་གནས་པའི་ཆོས་ཀྱི་འདིར། །གཉིས་
ཀ་ལ་གནས་ཐ་དད་དག །རྟོགས་པའི་ཡུལ་དུ་གྱུར་པའི་ཕྱིར། །འདི་ནི་གཅིག་གི་ལྡོག་པ་ཅན། །ཞེས་པ་
སྟེ།དངོས་པོ་གཅིག་ལ་གནས་པའི་ཆོས་སྨོས་པས་གཅིག་ལྡོག་གོ།།གཉིས་ལྡོག།ཆུ་ཡི་ཕུང་དག་དང་
ཁྱོད། །མཚམས་ལས་མི་འདའ་ཟབ་པ་སྟེ། །འདི་ནི་མིག་སྨན་དང་མཚུངས་ལ། །ཁྱོད་ནི་གསེར་གྱི་འོད་
ཅན་ནོ། །ཞེས་པ་སྟེ།ཆུ་ཡི་ཕུང་པོ་རྒྱ་མཚོ་དག་དང་རྒྱལ་པོ་ཁྱོད་ནི་མཚམས་ལས་མི་འདའ་ཞིང་ཟབ་པ་
མཚུངས་ལ།རྒྱ་མཚོ་འདི་ནི་མིག་སྨན་དང་མཚུངས་ལ་ཁྱོད་ནི་གསེར་གྱི་འོད་ཅན་།།
དེའི་དོན་བཤད། གང་ཕྱིར་འདི་ནི་གཉིས་ཀ་ཡི། །འབྱེད་བྱེད་ཡོན་ཏན་ནག་པོ་དང་། །
སེར་པོ་དག་ནི་ཐ་དད་བསྟན། །འདི་ནི་གཉིས་ཀའི་ལྡོག་པ་ཅན། །ཞེས་པ་སྟེ། གཉིས་ཀའི་འབྱེད
བྱེད་ནག་པོ་དང་སེར་པོར་བསྟན་པས་དེ་སྐད་། །སྦྱར་ལྡོག །ཁྱོད་དང་རྒྱ་མཚོ་དུརྦ་།མ་ཧཱ་སཏྭ་
ཏེ་ཛཿབཅས། །འདི་ཡིས་ཁྱོད་ནི་ཐ་དད་དེ། །དེ་ནི་ཆུ་བདག་ཁྱོད་མཁས་། །ཞེས་པ་སྟེ། རྒྱལ་པོ་
ཁྱོད་དང་རྒྱ་མཚོ་གཉིས་དུརྦ་།ཆུ་ངན་པ་དང་ལྡོག་དཀའ་བ་ལ་འཇུག་པས་རྒྱ་མཚོ་ལྔ་ཆུ། རྒྱལ་པོ་
ལ་ལྡོག་དཀའ་བ་མཧཱ་སཏྭ་སེམས་ཅན་ཆེན་པོ་དང་སྙིང་སྟོབས་ཆེན་པོ་འཇུག་པས་རྒྱ་མཚོ་ལ་སེམས་
ཅན། རྒྱལ་པོ་ལ་སྙིང་སྟོབས། ཏེ་ཛཿམེ་དང་གཟི་བརྗིད་ལྔ་འཇུག་པས་རྒྱ་མཚོ་ལ་རྟ་གདོང་གི་མེ།
རྒྱལ་པོ་ལ་གཟི་བརྗིད་དེ་ནི་ཆུ་དག་ཁྱོད་ནི་མཁས་པ་མིའི་བདག་པོའོ །དེའི་དོན་བཤད། འདི་ནི་
སྦྱར་བའི་ཚུལ་ལྡན་ཕྱིར། །སྦྱར་བ་ཅན་ཞེས་བཟུང་བར་མཛོད། །ཞེས་པ་སྟེ སྒྲ་སྦྱར་བའི་ཚུལ་
གསུམ་དང་ལྡན་པས་དེ་སྐད་དོ། །འགོག་པ་ཅན་དང་གཏན་ཚིགས་ཅན། །གཉིས་པོ་དེ་ཡང་བསྟན་
པར་བྱ། །ཞེས་པ་སྟེ། ལྡོག་པ་ཅན་དང་གཏན་ཚིགས་ཅན་གཉིས་ཡོད་ཅེས་པའི་དོན་ཡིན།ལྡོག་པ་
ཅན་གྱི་དཔེར་བརྗོད། ལུགས་དང་ལྡན་ཞིང་བརྟན་པ་དང་། །རིན་ཅེན་འབྱུང་གནས་ཡིན་མོད་ཀྱང་། །
དྲི་མ་ལྡན་པ་ཆུ་སྲིན་གནས། །ཁྱོད་ཀྱི་འགྲན་ཟླར་འགྱུར་མ་ཡིན། །ཞེས་པ་སྟེ། ལུགས་དང་ལྡན་ཞིང་
184

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ།
བརྟན་ལ་རིན་པོ་ཆེའི་འབྱུང་གནས་ཡིན་མོད་ཀྱང་དྲི་མ་ལྡན་པ་ཆུ་སྲིན་གྱི་གནས་རྒྱ་མཚོ་ཁྱོད་ཀྱི་
འགྲན་ཟླར་གྱུར་པ་མ་ཡིན་ནོ། །གཏན་ཚིགས་ཅན། རི་གླིང་རྒྱ་མཚོ་བཅས་པ་ཡི །ས་གཞི་མཐའ་
དག་འཛིན་མོད་ཀྱང༌། །ལག་འགྲོ་རྣམས་ཀྱི་རྗེར་གྱུར་ཕྱིར། །ལྷག་མ་ཅན་འདི་ཁྱོད་ལས་དམན། །
ཞེས་པ་སྟེ། རི་རབ་གླིང་བཞི་རྒྱ་མཚོ་དང་བཅས་པའི་ས་གཞི་མཐའ་དག་འཛིན་མོད་ཀྱང༌། ལག་
འགྲོ་སྟེ་དུད་འགྲོའི་རྗེར་གྱུར་པའི་ཕྱིར། ལྷག་མ་ཅན།ཀླུ་མཐའ་ཡས་རྒྱལ་པོ་ཁྱོད་ལས་དམན་ནོ །
སྒྲ་དག་འཇུག་པ་མཚུངས་པ་ཡི། །ལྡོག་པ་ཅན་ནི་འདི་འདྲ་སྟེ། །རྟོགས་པར་གྱུར་པ་མཚུངས་པ་ཡང༌། །
ཡོད་པ་དེ་ནི་རྗེས་སུ་སྒྲུབ། །ཅེས་པ་སྟེ།སྒྲ་མཚུངས་པའི་ལྡོག་པ་ཅན་བསྟན་ཟིན་ནས་དོན་ཤུགས་ལ་
མཚུངས་པའི་ལྡོག་པ་ཅན་སྟོན་ཞེས་པའི་དོན་ཡིན། དཔེ་དཔེ་ཅན་དབྱེ་བ་ཅན། ཁྱོད་ཀྱི་གདོང་དང་
པདྨ་སྟེ། །འདི་གཉིས་ཀྱི་ནི་ཁྱད་པར་ཡང༌། །པདྨ་ཆུ་ལས་སྐྱེས་པ་དང༌། །ཁྱོད་གདོང་ཁྱོད་ལ་བརྟེན་
པའོ། །ཞེས་པ་སྟེ། ཁྱོད་ཀྱི་གདོང་དང་པདྨའི་ཁྱད་པར་པདྨ་ཆུ་ལས་སྐྱེས་ལ་ཁྱོད་གདོང་ཁྱོད་ལ་
བརྟེན་པའོ། །དཔེ་ཅན་ལྷག་པའི་ལྡོག་པ་ཅན། རི་དྭགས་མིག་ལ་སྨིན་སྒེག་དང༌། །མྱོས་པའི་དམར་
བས་རེག་པ་མེད། །ཁྱོད་ཀྱི་མིག་ནི་གཉིས་པོ་འདི། །ཡོན་ཏན་དེ་དག་ཉིད་ཀྱིས་བརྒྱན། །ཞེས་པ་སྟེ།
རི་དྭགས་ཀྱི་མིག་ལ་སྨིན་མས་སྒེག་པ་དང་མྱོས་པའི་དམར་བས་རེག་པ་མེད་ལ་ཁྱོད་ཀྱི་མིག་ནི་ཡོན་
ཏན་གཉིས་པོས་མཛེས་སོ།།སྔ་མར་དབྱེ་བ་ཙམ་ཞིག་བསྟན།།འདིར་ནི་ལྷག་པ་ཉིད་བསྟན་ཏོ། །
སླར་ཡང་མཚུངས་པའི་ལྡོག་པ་ཅན། །གཞན་དག་རབ་ཏུ་བསྟན་པར་བྱ། །ཞེས་པ་སྟེ། སྔ་
མར་དཔེ་དཔེ་ཅན་དབྱེ་བ་ཙམ་ཞིག་དང་ཕྱི་མར་དཔེ་ཅན་ལྷག་པའི་ལྡོག་ཅན་བསྟན་ལ་སླར་ཡང་
མཚུངས་པའི་ལྡོག་པ་ཅན་སྟོན་ཞེས་པའི་དོན་ཡིན། མཚུངས་ཆོས་འབྱེད་ཆོས་གཉིས་ཀ་སྒྲས་ཟིན་
པའི་ལྡོག་པ་ཅན། ཁྱོད་ཀྱི་གདོང་དང་པདྨ་དཀར། །རྒྱས་ཤིང་དྲི་བཟང་ལྡན་པ་སྟེ། །པདྨ་ལ་བུང་
བ་འཁོར །ཁྱོད་ཀྱི་གདོང་ལ་མིག་རབ་གཡོ། །ཞེས་པ་སྟེ། ཁྱོད་ཀྱི་གདོང་དང་པདྨ་དཀར་པོ་གཉིས་
ཀ་རྒྱས་ཤིང་དྲི་བཟང་པོ་དང་ལྡན་ལ་པདྨ་ལ་བུང་བ་འཁོར་ཞིང་ཁྱོད་ཀྱི་གདོང་ལ་མིག་རབ་ཏུ་གཡོ
འབྱེད་བྱེད་ཅན། ཟླ་བ་འདི་ནི་མཁའ་ཡི་རྒྱན། །ངང་པ་འདི་ནི་ཆུ་ཡི་རྒྱན། །མཁའ་འདི་རྒྱུ་སྐར་ཕྲེང་
བ་ཅན། །ཆུ་འདི་ཀུ་མུད་རྒྱས་པ་ཅན། །ཞེས་པ་སྟེ། ཟླ་བ་འདི་ནི་མཁའི་རྒྱན་ཡིན་ལ་ངང་པ་འདི་ནི་
185

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
ཆུའི་རྒྱན་ཡིན་ནོ། །མཁའ་འདི་རྒྱུ་སྐར་གྱི་ཕྲེང་བ་ཅན་ཆུ་འདི་ཀུ་མུད་རྒྱས་པ་ཅན་ནོ། །དེའི་དོན་
བཤད། འདིར་ནི་ཟླ་བ་ངང་པ་དག །དཀར་བ་ཉིད་སོགས་རྟོགས་པ་དང༌། །མཁའ་དང་ཆུ་ནི་དག་
པར་ཡང༌། །རྟོགས་པར་མཚུངས་པའི་དབྱེ་བ་བྱས། །ཞེས་པ་སྟེ། ཆོས་དང་འབྱེད་བྱེད་གཉིས་ཀ་
བསྟན་པས་དེ་སྐད་། །སྔ་མ་ལ་ནི་སྒྲ་ལྡན་མཚུངས། གཉིས་ཀ་ལ་ཡང་ཐ་དད་དབྱེ། །བུང་བ་མིག་
ལ་སོགས་པ་མཚུངས །དེ་ཕྱིར་མཚུངས་པའི་ལྡོག་པ་ཅན། །ཞེས་པ་སྟེ་གོ་སླའོ། །རིགས་མཐུན།
རིན་ཆེན་སྣང་བས་མི་འཕྲོག་ཅིང་། །ཉི་མའི་འོད་ཀྱིས་མི་ལྡོག་པ། །ལང་ཚོ་ལས་བྱུང་ན་ཆུང་གིས། །
མུན་པས་ལྟ་བ་འགོག་པར་བྱེད། །ཅེས་པ་སྟེ། རིན་ཅེན་སྣང་བས་ཀྱང་མི་འཕྲོག་ཉི་མའི་འོད་ཀྱིས་
ཀྱང་མི་ལྡོག་པའི། ལང་ཚོ་ལས་བྱུང་བའི་ན་ཆུང་གི་མུན་པས་གཟུགས་ལ་ལྟ་བ་འགོག་པའི་ཕྱིར་དེ་
ད་པཽའི་རིགས་ལས་མན་
སྐད་དོ། །དེའི་དོན་བཤད། མུན་པའི་རིགས་ལས་མུན་པ་འདི། །ལྟ་བ་འགོག་པ་ཉིད་ཀྱིས་མཚུངས། །
གཞན་དག་གི་ནི་ཐ་དད་བསྟན། །འདི་ནི་རིགས་མཐུན་ལྡོག་པ་ཅན། །ཞེས་པ་སྟེ། ལྟ་བ་འགོག་པ་
མཚུངས་ཀྱང་གཞན་དག་གིས་དེ་སྐད་དོ། །
དགུ་པ་སྲིད་པ་ཅན་གྱི་རྒྱན་ལ་གཉིས་ལས་མཚན་ཉིད་ནི། རབ་ཏུ་གྲགས་པའི་རྒྱུ་ལྡོག་
ནས། །གང་ཞིག་གཞན་ཅུང་ཟད་དམ། །གང་དུ་རང་གི་ངོ་བོ་ཉིད། །སྟོན་པ་དེ་ནི་སྲིད་པ་ཅན། །
ཞེས་པ་སྟེ། འཇིག་རྟེན་ལ་རབ་ཏུ་གྲགས་པའི་ལྡོག་ནས་རྒྱུ་གཞན་ཅུང་ཟད་སྟོན་པའོ །དུས་ལ་
སྦྱར་བ། མ་འཐུངས་མྱོས་པའི་ཀ་ཏམྦྷ། །མ་ཕྱིས་དྲི་མ་མེད་པའི་མཁའ། །དྲུངས་པར་མ་བྱས་དྭངས་
པའི་ཆུ། །འགྲོ་བའི་ཡིད་ནི་འཕྲོག་པར་བྱེད། །ཅེས་པ་སྟེ། མ་འཐུངས་པ་ལ་མྱོས་པའི་བྱ་ཐིང་རིལ།
མ་ཕྱིས་པར་དྭངས་པའི་ནམ་མཁའ།དྲུངས་པར་མ་བྱས་དྭངས་པའི་ཆུ་འདི་གསུམ་གྱིས་འགྲོ་བའི་
ཡིད་འཕྲོག་པར་བྱེད་། །ལང་ཚོ་ལ་སྦྱར་བ། སྨན་མ་བསྐུས་པར་དཀར་མིན་མིག །མནན་པ་མིན་
པར་སྨིན་མ་དམའ། །ཚོས་མ་བསྐུས་པར་དམར་བ་འདི། །མཛེས་མ་ཁྱོད་ཀྱི་མཆུ་འདིའོ། །ཞེས་པ་སྟེ
སྨན་མ་བསྐུས་པར་དཀར་པ་མིན་པའི་མིག །མནན་པ་མིན་པ་དམའ་བའི་སྨིན་མ།ཚོན་མ་བསྐུས་
པར་དམར་བ་ཁྱོད་ཀྱི་མཆུ་འདིའོ །དེའི་དོན་བཤད། གང་ཕྱིར་མ་འཐུངས་ལ་སོགས་སྐྱེས། །མྱོས་
པ་ཉིད་སོགས་གཞན་ཅན། །རྒྱུ་མེད་དག་ཀྱང་བརྗོད་འདོད་པ། །དེ་ལ་འདིར་ནི་འགལ་བ་མེད། །
186

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
ཅེས་པ་སྟེ། གང་ཕྱིར་མ་འཐུངས་པ་སོགས་ཀྱི་མྱོས་པ་ལ་སོགས་ཏེ་གཞན་ཅུང་ཟད་སྟོན་པའོ། །ངོ་
བོ་ཙམ་སྟོན་པ། བགོས་པ་མེད་པ་ཁ་དྲི་ཞིམ། །བཅོས་པ་མེད་པར་ལུས་པོ་མཛེས། །རྒྱུ་མེད་དག་ཏུ་
ཟླ་བ་དགྲ།རྒྱུ་མཚན་མེད་པར་འདོད་པ་གྲོགས། །ཞེས་པ་སྟེ།དྲི་ཞིམ་པོས་བགོས་པ་མེད་ཀྱང་ཁ་
ཞིམ་པ།བཅོས་པ་མེད་པར་ལུས་པོ་མཛེས་ཤིང༌།འཁོན་པའི་རྒྱུ་མེད་པར་ཟླ་བ་དང་དགྲ།རྒྱུ་མཚན་
མེད་པར་འདོད་པ་དང་འགྲོགས་པའོ །དེའི་དོན་བཤད། དགོས་པ་མེད་སོགས་ཚིག་འདིར་ནི་
དངོས་སུ་རབ་ལྡོག་ཕྱིར དྲི་ཞིམ་ཉིད་སོགས་འབྲས་བུ་བརྗོད། །དེ་ཕྱིར་དེ་ནི་སྲིད་པ་ཅན། །ཞེས་པ་
སྟེ་རྒྱུ་ལྡོག་ནས་འབྲས་བུ་སྟོན་པའི་ཕྱིར་དེ་སྐད་དོ། །
བཅུ་པ་བསྡུས་བརྗོད་ཀྱི་རྒྱན་ལ་གཉིས་ལས་མཚན་ཉིད་ནི། དངོས་པོ་འགའ་ལ་བསམས་
བྱས་ནས། །དེ་དང་མཚུངས་པའི་དངོས་པོ་གཞན། །བསྡུས་པའི་ཚུལ་གྱིས་བརྗོད་བྱེད་པ། །དེ་ནི་
བསྡུས་པ་བརྗོད་པར་འདོད། །ཅེས་པ་སྟེ། དངོས་པོ་འགའ་ཞིག་ལ་བསམས་ནས་དེ་དང་མཚུངས་པ་
དངོས་སམ་གཞན་སྡུད་པ་བསྡུས་བརྗོད་ཀྱི་མཚན་ཉིད།དཔེར་བརྗོད་ལས་སྤྱིའི་བསྡུས་བརྗོད།བུང་
བ་ཇི་ལྟར་འདོད་པ་བཞིན། །པདྨ་རྒྱས་ལ་སྦྲང་རྩི་འཐུངས། །དྲི་ཞིམ་རྒྱས་པ་མ་ཡིན་ཡང༌། །མེ་ཏོག་
ཁ་མ་བྱེ་སྦྱོར་ལྟོས། །ཞེས་པ་སྟེ བུང་བ་ཇི་ལྟར་འདོད་པ་བཞིན་དུ་པདྨ་རྒྱས་པ་སྦྲང་རྩི་འཐུང་ལ།
དེར་མ་ཟད་དྲི་ཞིམ་མ་རྒྱས་པའི་མེ་ཏོག་ཆུང་ངུ་ལ་ཡང་ཁ་སྦྱོར་རོ། །དེའི་དོན་བཤད། ཆགས་ལྡན་
བུད་མེད་དར་མ་ལ། །དགའ་བའི་རྩེ་དགས་བཅིངས་པ་དག །བུ་མོ་འགའ་ཞིག་དག་ལ་ཡང༌། །
འདོད་པ་འཕེལ་བ་སྟོན་པར་བྱེད །ཅེས་པ་སྟེ། ཆགས་ལྡན་བུད་མེད་དར་མ་ལ་རྩེ་དགས་བཅིངས་
པར་མ་ཟད་བུ་མོ་འགའ་ཞིག་ལ་ཡང་འདོད་པ་འཕེལ་བ་སྟོན་། །ཁྱད་པར་ཅན་ཙམ་ཐ་དད་ཅིང༌། །
ཁྱད་པར་རྣམས་པ་མཚུངས་པའང་ཡོད། །ཁྱད་པར་ཐ་དད་ཐ་དད་མིན། །འདི་ནི་གཞན་པ་དག་ཀྱང་
ཡོད།།ཅེས་པ་སྟེ།ཁྱད་པར་ཅན་ཙམ་ཐ་དད་ཅིང་ཁྱད་པར་རྣམ་པ་མཚུངས་པ་ཡང་ཡོད་ལ་ཁྱད་ཆོས་
ཐ་དད་དང་ཐ་དད་མིན་པ་གཉིས་དང་གཞན་པ་སྔོན་མེད་བསྡུས་བརྗོད་རྣམས་ཡོད་ཅེས་པའི་དོན་
ཡིན།ཁྱད་གཞི་ཐ་དད་ཁྱད་ཆོས་གཅིག་པ།རྩ་བརྟན་འབྲས་བུའི་ཁུར་གྱིས་ནི། །སློང་རྣམས་རྟག་ཏུ་
རྒྱས་པར་བྱེད། །གྲིབ་མ་སྣུམ་པའི་ལྗོན་པ་ཆེ། །འདི་ནི་བདག་གིས་ཡང་དག་ཐོབ། །ཅེས་པ་སྟེ།རྩ་
187

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བ་རབ་ཏུ་བརྟན་ལ་ལོ་མའི་ཁུར་གྱིས་དུད་པ་སློང་བ་རྣམས་ལ་རྟག་ཏུ་ཕན་པར་བྱེད་པའི་ཤིང་འདི་
བདག་གི་སྐལ་བས་སྙེད་ཅེས་པའོ །
ཐ་དད་ཐ་དད་མིན་པ། ཡལ་གའི་ཁྱོན་ནི་མི་ཆུང་ཞིང༌། །མེ་ཏོག་འབྲས་བུ་ཕུན་སུམ་
ཚོགས། །དམ་པའི་གྲིབ་བསིལ་བརྟན་ལྡན་པའི། །ཤིང་འདི་བདག་གི་སྐལ་བས་རྙེད། །ཅེས་པ་སྟེ
ཡལ་གའི་ཁྱོན་ནི་མི་ཆུང་ཞིང་མེ་ཏོག་འབྲས་བུ་ཕུན་སུམ་ཚོགས་ལ། དམ་པའི་གྲིབ་བསིལ་དང་ལྡན་
པའི་ཤིང་འདི་བདག་གི་སྐལ་བས་རྙེད་ཅེས་པའོ །གཉིས་ཀ་ལ་ཡང་སྐྱེས་བུ་འགའ །ལྗོན་པ་ཉིད་
ཀྱིས་ཉེ་བར་བསྔགས །ཆོས་རྣམས་ཐམས་ཅད་སྔ་མ་ལ། །ཐུན་མོང་གཞན་ལ་རྣམ་པ་གཉིས། །
ཞེས་པ་སྟེ་གོ་སླའོ །དངོས་མེད་བསྡུས་བརྗོད།སྦྲུལ་ངན་འགྲོགས་པ་དང་བྲལ་ཞིང་། །རང་བཞིན་
གྱིས་ནི་མངར་བའི་ནང༌། །ཀྱེ་མ་ཆུ་ཡི་གཏེར་འདི་ནི། །དུས་ཀྱིས་ཡོངས་སུ་བསྐམ་པར་འགྱུར། །
ཞེས་པ་སྟེ སྦྲུལ་ངན་གྱི་གྲོགས་དང་བྲལ་ཞིང་རང་བཞིན་གྱིས་མངར་བའི་ཆུ་གཏེར་འདི་དུས་ཀྱི
ཡོངས་སུ་བསྐམ་པར་འགྱུར་། །དེའི་དོན་བཤད། རྒྱ་མཚོ་ལ་ནི་དེ་མཚུངས་། སྐྱེས་བུའི་ལྡོག་པ་
གསལ་བྱེད་བཞིན། །སྔ་མའི་ཆོས་ནི་བཟློག་པའི་ཕྱིར། །འདི་ནི་སྔོན་མེད་བསྡུས་པ་བརྗོད། །ཅེས་པ་སྟེ།
སྔ་མའི་ཆོས་ལྡོག་པའི་ཕྱིར་དེ་སྐད་།།
བཅུ་གཅིག་པ་ཕུལ་བྱུང་གི་རྒྱན་ལ་གསུམ་ལས་མཚན་ཉིད་ནི། ཁྱད་པར་གྱིས་ནི་བརྗོད་
འདོད་གང་། །འཇིག་རྟེན་མཚམས་ལས་བརྒལ་གྱུར་པ། །ཕུལ་དུ་བྱུང་བར་བརྗོད་པ་འདི། །རྒྱན་གྱི་
དམ་པ་ཡིན་ཏེ་དཔེར། །ཞེས་པ་སྟེ་ཁྱད་པར་གྱི་བརྗོད་འདོད་འཛིན་གྱི་མཚམས་ལས་བརྒལ་ཅིང༌།
འུད་ཆེན་པོས་བརྗོད་པ་ཕུལ་བྱུང་གི་མཚན་ཉིད།དཔེར་བརྗོད་ལས་ཁྱད་འཕགས། མལླི་ཀ་ཡི་ཕྲེང་
ཚོགས་ཅན། །ལུས་ཀུན་ཁྱབ་པའི་ཙན་དན་གཤེར། །དཀར་བའི་གོས་ཅན་སྔོན་འགྲོ་མ། །ཟླ་བའི་
འོད་ཀྱིས་མཚོན་མ་ཡིན། །ཞེས་པ་སྟེ། མལླི་ཀའི་ཕྲེང་ཚོགས་ཅན་ལུས་ཀུན་ཁྱབ་པའི་ཙན་དན་གྱི་
གཤེར་བ་རས་དུ་ཀཱུ་ལ་དཀར་པོའི་གོས་ཅན་མཛའ་བོའི་སྔོན་དུ་འགྲོ་བ་འདི་ལ་ཟླ་བའི་འོད་ཀྱིས་
ཀྱང་མཚོན་པ་མ་ཡིན་ནོ།།ཟླ་བའི་འོད་ནི་ལྷག་པ་ཉིད། །ཁྱད་འཕགས་ལྡན་བརྗོད་དེ་བཞིན་དུ། །ཐེ་
ཚོམ་ཕུལ་བྱུང་ལ་སོགས་ཀྱང༌། །གསལ་ཕྱིར་ཅུང་ཟད་བསྟན་པར་བྱ །ཞེས་པ་སྟེ། ཁྱད་འཕགས་
188

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
ཕུལ་བྱུང་བསྟན་པ་ཐེ་ཚོམ་ཕུལ་བྱུང་སོགས་སྟོན་ཞེས་པའི་དོན་ཡིན།ཐེ་ཚོམ་ཕུལ་བྱུང༌། དགའ་མ་
ཁྱོད་ཀྱི་ནུ་མ་དང་། །དཔྱི་ཡི་བར་ན་སྐེད་པ་ནི། །ཡོད་དམ་མེད་ཅེས་བདག་གི་ནི། །ཐེ་ཚོམ་ད་དུང་
བཟློག་མ་གྱུར། །ཅེས་པ་སྟེ། དགའ་མ་ཁྱོད་ཀྱི་ནུ་མ་དང་དཔྱིའི་བར་དུ་སྐེད་པ་ཡོད་དམ་མེད་ཅེས་
བདག་གི་ཐེ་ཚོམ་ད་དུང་ལྡོག་པར་མ་གྱུར་ཏོ། །ངེས་པ་ཕུལ་བྱུང༌། ནི་ཏམྦི་ནི་ཁྱོད་ལ་ནི། །སྐེད་པ་
ཡོད་ཅེས་ངེས་པར་ནུས། །འོ་མ་འཛིན་པའི་ཁུར་གནས་པ། །རྣམ་པ་གཞན་དུ་སྲིད་མ་ཡིན། །ཞེས་པ་སྟེ།
ནི་ཏམྦི་ནི་ཞེས་པ་རྨད་རྒྱས་མ་སྟེ་ཁྱོད་ལ་སྐེད་པ་ཡོད་དམ་མེད་ཅེས་ངེས་པར་ནུས་ཏེ་འོ་མ་འཛིན་
པའི་ཁུར་གནས་པ་གཞན་དུ་མི་སྲིད་པའི་ཕྱིར་རོ།།
གྲགས་པ་ཕུལ་བྱུང༌།ཁྱོད་ཀྱི་གྲགས་པའི་ཕུང་པོ་ནི། །དཔག་ནུས་མིན་ཡང་འདིར་ཤོང་བ། །
ས་སྐྱོང་སྲིད་པ་གསུམ་གྱི་ནི། །ཁོངས་དག་ཨེ་མ་ཤིན་ཏུ་ཡངས །ཞེས་པ་སྟེ། ཁྱོད་ཀྱི་གྲགས་པའི་
ཕུང་པོ་ས་འདིར་ཤོང་བ་སྲིད་པ་གསུམ་གྱི་ཁོངས་དག་ཤིན་ཏུ་ངོ་མཚར་རོ །མཇུག་བསྡུ་བ་ནི། རྒྱན་
ནི་གཞན་པ་དག་ལས་ཀྱང་། །ངག་གི་དབང་པོས་མཆོད་གྱུར་པ།།ཕུལ་བྱུང་ཞེས་ནི་བརྗོད་པ་འདི།།
གཅིག་པུ་ཉིད་ནི་ཚིག་ཏུ་བརྗོད། །ཅེས་པ་སྟེ། ཕུལ་བྱུང་ཞེས་པ་ནི་རྒྱན་ཐམས་ཅད་ཀྱི་མཆོག་ཡིན་
ཞེས་པའི་དོན་ཡིན
བཅུ་གཉིས་པ་རབ་རྟོག་གི་རྒྱན་ལ་གསུམ་ལས་མཚན་ཉིད་ནི། སེམས་ལྡན་དག་གི་ཅིག་
ཤོས་ཀྱི། །རྣམ་པ་གཞན་དུ་གནས་པའི་ཚུལ། །གང་དུ་རྣམ་གཞན་རབ་རྟོག་པ། །འདི་ནི་རབ་རྟོག་ཏུ་
རིགས་དཔེར། །ཞེས་པ་སྟེ། སེམས་ལྡན་སེམས་མེད་གང་ཡིན་ཡང་རུང་དངོས་པོའི་གནས་ཚུལ་
ལས་སྒྲོ་བཏགས་ཏེ། བརྗོད་པ་རབ་བཏགས་ཀྱི་མཚན་ཉིད། སེམས་ལྡན་རབ་རྟོག །ཉིན་གུང་ཉི་
མས་གདུངས་པ་ཡི། །གླང་པོ་དག་ནི་མཚོར་འཇུག་པ། །ཉི་མའི་ཕྱོགས་གྱུར་པདྨ་རྣམས །གཞོམ་
པར་འདོད་པ་ཡིན་ནམ་སྙམ། །ཞེས་པ་སྟེ། ཉིན་གུང་མས་གདུངས་པའི་གླང་ཆེ་མཚོར་འཇུག་
པ་ལ་འཁོན་གླན་ཞེས་སྒྲོ་བཏགས་པའོ། །དེའི་དོན་བཤད། ཁྲུས་དང་གཏུང་དང་པད་རྩ་དག །
བཟའ་ཕྱིར་ལག་ལྡན་ཆུར་འཇུག་པ། །དེ་ནི་འཁོན་ལན་གླན་ཕྱིར་ཞེས། །སྙན་ངག་མཁན་གྱིས་རབ་
བཏགས་བརྗོད། །ཅེས་པ་སྟེ། ཁྲུས་དང་བཏུང་བ་དང་པད་རྩའི་ཆེད་དུ་ལག་ལྡན་ཆུར་འཇུག་པ་ལ་
189

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
འཁོན་གླན་ཞེས་སྒྲོ་བཏགས་པའོ །སེམས་མེད་རབ་རྟོག །འདི་ནི་བདག་གི་རིང་བ་དག །འགོག་
བྱེད་རྣ་བའི་རྒྱན་ཞེས་ཏེ།།ཁྱོད་ཀྱི་མིག་གིས་རྣ་བ་ཡི། །ཨུཏྤལ་དག་ལ་འགོངས་པ་འདྲ།།ཞེས་པ་སྟེ།
འདི་ནི་བདག་གི་རིང་བ་དག་འགོག་བྱེད་རྣ་བའི་རྒྱན་ལ་ཕྲག་དོག་གི་མིག་ཟུར་རིང་པོར་སྤྲོས་པའོ །
དེའི་དོན་བཤད།མིག་ཟུར་ཆར་ནི་ལྷུང་གྱུར་པ། །མིག་གི་འོད་ཀྱི་ཨུཏྤལ་ལ། །རེག་པ་མིན་ཡང་སྙན་
ངག་མཁན། །དེ་ལྟར་རབ་ཏུ་བཏགས་ཏེ་བརྗོད། །ཅེས་པ་སྟེ། མིག་གི་འོད་ཀྱིས་ཨུཏྤལ་ལ་རེག་པ་
མིན་ཡང་དེ་ལྟར་རབ་ཏུ་བཏགས་པའོ། །མུན་པ་ལུས་ལ་འཇུག་པ་བཞིན། །མཁའ་ནི་མིག་སྨན་ཆར་
འབེབས་བཞིན།།ཞེས་འདི་ཡང་རབ་རྟོག་གི་མཚན་ཉིད་ལྡན་པ་ཤིན་ཏུ་མང༌།ཞེས་པ་སྟེ་གོ་སླའོ།།
གསུམ་པ་ལོག་རྟོག་དགག་པ་ལ། །འདི་ནི་བཞིན་གྱི་སྒྲ་ཡིས་འགའ། །དཔེ་ཉིད་དུ་ནི་
འཁྲུལ་པ་བསྐྱེད། །ཏིང་ངེའི་མཐའ་ཡིས་དཔེ་མ་ཡིན། །ཞེས་པ་ཡིད་ཆེས་གསུང་འདས་ནས། །ཞེས་
པ་། བཞིན་གྱི་སྒྲས་དཔེར་འཁྲུལ་ཡང༌། དཔེ་ཡིན་ན་དེ་ཕན་གྱི་རྐྱེན་སྟེར་དགོས་པ་ལ་འདིར་ལམ་
པ་སྟེ་ཝ་ཀི་སྟེ་ཞེས་འབྱུང་བས་སོ། །གཞན་ཡང་། དཔེ་དང་དཔེ་བྱ་ཉིད་དག་ནི། །མཚུངས་པའི་ཆོས་
ལ་ལྟོས་པས་ན།།འཇུག་པ་དང་ནི་མུན་པ་ལ། །ཆོས་འདི་མངོན་པར་གྱུར་ཏམ་ཅི། །ཞེས་པ་སྟེ།དཔེ་
དང་དཔེ་བྱར་མཚུངས་ཆོས་ལ་བལྟོས་པས་ན་མུན་པ་དང་འཇུག་པ་ལ་དེ་མེད་པས་སོ། །ཡང༌།གལ་
ཏེ་འཇུག་པ་ཉིད་འདོད་ན། །འབྱུག་ཅེས་བྱ་བ་གཞན་པ་ཅི། །དེ་ཉིད་ཆོས་དང་ཆོས་ཅན་ཡང༌། །ཞེས་
།ལ་ཏེ་འཇུག་པ་ཉིད་པ་མ་མྱོས་འཆད་མ་ཡིན །ཞེས་པ་སྟེ། གལ་ཏེ་འཇུག་པ་ཉིད་འདོད་ན་འཇུག་ཅེས་བྱ་བ་གཞན་
མེད་དོ། །དེ་ཉིད་ཆོས་དང་ཆོས་ཅན་ཡང་སེམས་མ་མྱོས་པ་དག་འཆད་པ་མ་ཡིན་ནོ།།ཡང་།གལ་
བྱེད་པ་དཔེ་ཡིན་ན། བྱ་ཚིག་ལ་འདི་དབང་བྲལ་འགྱུར། །རང་གི་བྱ་སྒྲུབ་མི་ནུས་པ། །གཞན་གྱི
བལྟོས་བྱར་མི་འགྱུར་རོ།།ཞེས་པ་སྟེ།གལ་ཏེ་བྱེད་པ་དཔེ་ཡིན་ན་བྱེད་ཚིག་དབང་བྲལ་དུ་གྱུར་པས་
གཞན་གྱི་ལྟོས་བྱར་མི་འགྱུར་རོ། །ཡང་། གང་གི་འཇུག་པ་འདི་དང་ནི། །མུན་པ་མཚུངས་ཞེས་སྨྲ་ན་
ཡང༌། ལུས་ལ་ཞེས་པ་མ་འདྲེས་ཏེ། །དེ་ཡང་ཡོན་ཏན་མཚུངས་པ་བལྟ། །ཞེས་པ་སྟེ།གང་གི་འཇུག་
པ་འདི་དང་མུན་པ་མཚུངས་ཞེས་སྨྲ་ན་ཡང་ལུས་ལ་ཞེས་པའི་ཚིག་མ་འབྲེལ་ཏེ་དེ་ཡང་ཡོན་ཏན་
མཚུངས་པ་ལྟ་ཅི་སྨོས་སོ །ཡང་། དཔེར་ན་ཁྱོད་གདོང་ཟླ་བ་བཞིན། །ཞེས་པས་མཛེས་པ་རྟོགས་
190

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
འགྱུར་ཏེ།།དེ་བཞིན་འཇུག་པ་འདི་ལ་། །འཇུག་པ་ལས་གཞན་རྟོགས་མ་ཡིན།།ཞེས་པ་སྟེ།ཁྱོད་
གདོང་ཟླ་བ་བཞིན་ཞེས་པས་མཛེས་པ་རྟོགས་ན་ཡང་འཇུག་པ་ལ་ཆོས་གཞན་རྟོག་རྒྱུ་མེད་དོ། །ཡང་།
དེ་ཕྱིར་འཇུག་པ་འདི་དང་ནི། །མུན་པ་བྱེད་པ་ལུས་ཀྱང་ལས །ཉེ་བར་སྦྱར་དོན་སྐྱེས་བུ་ཡིས། །དེ་
ལྟར་རབ་བརྟགས་ཞེས་འདོད་བྱ །ཞེས་པ་སྟེ་མུན་པས་ལུས་མ་མཐོང་བ་ལས་འཇུག་རྒྱུ་གཞན་མེད་
ནའང་དེ་ལྟར་སྒྲོ་བཏགས་ནས་བརྗོད་པའོ །མཉམ་དང་དོགས་དང་དཔེ་དང་འདྲ། །མིན་ནམ་ཞེས་
པ་ལ་སོགས་པའི །ཡིས་རབ་བརྟགས་གསལ་བར་བྱེད། །བཞིན་གྱི་སྒྲ་ཡང་དེ་དང་འདྲ །ཞེས་
པ་སྟེ་གོ་སླའོ།།རྒྱུ་དང་ཕྲ་མོ་ཆ་དང་ནི།།ཚིག་རྣམས་དག་གི་རྒྱན་གྱི་མཆོག།ཞེས་པ་སྟེ་སླའོ།།
བཅུ་གསུམ་པ་རྒྱུའི་རྒྱན་ལ་གསུམ་ལས་མཚན་ཉིད་ནི རྒྱུ་ནི་བྱེད་པོ་ཤེས་བྱེད་དེ། །དེ་
དག་རྣམ་པ་དུ་མ་དཔེར། །ཞེས་པ་སྟེ ས་བོན་ལས་མྱུ་གུ་འབྱུང་བ་བྱེད་པོའི་རྒྱུ། །དུ་བ་ལས་མེར་
ཤེས་པ་ཤེས་བྱེད་ཀྱི་རྒྱུའོ །སྐྱེད་བྱེད་ཀྱི་རྒྱུ། མ་ལ་ཡ་ཡི་རླུང་གིས་ནི། །ཙན་དན་ལྗོན་པ་གསར་པ་
ཡི། །ཡལ་འདབ་སྐྱོད་པར་བྱེད་པ་འདི། །ཀུན་གྱི་དགའ་བ་སྐྱེད་པར་བྱེད། ཞེས་པ་སྟེ། མ་ལ་ཡའི་
རླུང་གིས་ཙན་དན་གྱི་ཡལ་འདབ་སྐྱོད་པར་བྱེད་པ་འདི་ཀུན་གྱི་དགའ་བ་སྐྱེད་པར་བྱེད་ཅེས་པའོ། །
དེའི་དོན་བཤད། དགའ་བ་སྐྱེད་པ་འོས་པ་ཡི། །རང་བཞིན་ཉེ་བར་སྦྱར་བ་འདིར། །རྒྱན་ཉིད་དུ་ནི་
རབ་བསྟན་ཏེ། །ལྡོག་པ་དག་ཀྱང་དེ་དང་མཚུངས། །ཞེས་པ་སྟེ། ཙན་དན་གྱི་ཡལ་འདབ་དང་
འགྲོགས་པའི་རླུང་གིས་དགའ་བ་སྐྱེད་པས་དེ་སྐད་དོ། །ཉམས་བྱེད་ཀྱི་རྒྱུ། མ་ལ་ཡ་ཡི་ཆུ་རྒྱུན་ལ། །
རེག་ཅིང་ཙན་དན་ནགས་བསྐྱོད་པ། །རླུང་དེ་མགྲོན་པོ་རྣམས་དག་ནི། །ཉམས་པར་བྱེད་ཕྱིར་ཉེ་
བར་གནས། །ཞེས་པ་སྟེ། མ་ལ་ཡའི་ཆུ་རྒྱུན་ལ་རེག་ཅིང་ཙན་དན་གྱི་ནགས་བསྐྱོད་པར་བྱེད་པའི་
རླུང་འདི་མགྲོན་པའི་བུད་མེད་དང་བྲལ་བ་རྣམས་ཉམས་པར་བྱེད་ཅེས་པའོ། །དེའི་དོན་བཤད། དེ་
ལྟར་འབྱུང་བའི་རླུང་གིས་ནི། །འབྲལ་བའི་རིམས་ལས་བྱུང་གྱུར་པ། །ཡིད་འོང་ལ་སྲིད་སྐྱེ་བོ་ལ། །
ཉམས་པ་སྒྲུབ་པར་བྱེད་པ་ནུས །ཞེས་པ་སྟེ། རླུང་གིས་ཆགས་ལྡན་ལ་ཉམས་པ་བསྐྱེད་པར་བྱེད་
པའི་ཕྱིར་དེ་སྐད་དོ། །དོན་བཤད་ཅིང་མཚམས་སྦྱར་བ་ནི།འགྲུབ་པར་བྱེད་དང་རྣམ་འགྱུར་ལ།།དེ་
ཉིད་ལ་ལྟོས་རྒྱུ་ཉིད་། །འཐོབ་པའི་ལས་ལ་ཕལ་ཆེར་ནི།།བྱ་བ་ལས་ལྟོས་རྒྱུ་ཉིད་དོ། །འགྲུབ་པར་
191

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བྱེད་པའི་རྒྱུ་དག་ནི། །བསྟན་ཏེ་ལྷག་མ་གཉིས་པོ་ཡི། །དཔེར་བརྗོད་གཉིས་ནི་བཀོད་བྱས་ནས། །
ཤེས་པར་བྱེད་པ་བསྟན་པར་བྱ། །ཞེས་པ་སྟེ། འགྲུབ་བྱེད་དང་རྣམ་འགྱུར་ལ་དེ་ཉིད་ལ་བལྟོས་པའི་
རྒྱུ་དང་འཐོབ་བྱེད་ལ་བྱ་བ་ལ་ལྟོས་པའོ །སྒྲུབ་བྱེད་ཀྱི་རྒྱུ་བསྟན་ནས་ཤེས་བྱེད་ཀྱི་རྒྱུ་སྟོན་ཞེས་པའི་
དོན་ཡིན། རྣམ་འགྱུར ལོ་འདབ་གསར་འཁྲུངས་ནགས་ཚལ་དང༌། །འདབ་བརྒྱ་རབ་ཏུ་རྒྱས་པའི་
རྫིང༌། །ཟླ་བ་རྒྱས་པ་འདོད་པ་ཡིས། །མགྲོན་པོ་བལྟ་བའི་དུག་ཏུ་བྱས །ཞེས་པ་སྟེ། ལོ་འདབ་
གསར་དུ་འཁྲུངས་པའི་ནགས་ཚལ་དང་། འདབ་བརྒྱ་རབ་ཏུ་རྒྱས་པའི་རྫིང༌ཟླ་བ་རྒྱས་པ་རྣམས་
ཀྱང༌།མགྲོན་པོ་བྱེས་སུ་འཁྱམས་པ་རྣམས་ལ་ལྟ་བའི་དུག་ཏུ་བྱས་སོ།།ཐོབ་བྱེད།ཁེངས་པ་གོམས་
པར་བྱའོ་ཞེས། །གྲོགས་མོ་མཛའ་བའི་གནས་བཀོད་ལ། །བུ་མོ་སྨིན་འཁྱོག་མིག་གཡོན་གྱིས། །
མཆུ་ནི་གཡོ་ཞིང་ལྟ་བར་བྱེད། །ཅེས་པ་སྟེ། ཁེངས་པ་གོམས་པར་བྱའོ་ཞེས་གྲོགས་མོ་མཇའ་བའི་
གནས་སུ་བཀོད་པ་ལ།བུད་མེད་ཁྲོ་བས་སྨིན་མ་འཁྱོག་ཅིང་མིག་ཡོན་པོར་ལྟ་བར་བྱེད་དོ། །ཕྱིའི་
དུས་ཤེས་བྱེད།ཉི་མ་ནུབ་གྱུར་ཟླ་བ་མཛེས། །འདབ་ཆགས་རྣམས་ནི་གནས་སུ་སོང༌། །ཞེས་པ་འདི་
ཡང་དུས་ཀྱི་སྐབས །གོ་བར་བྱེད་པ་ལེགས་པ་ཉིད། །ཞེས་པ་སྟེ། ཉི་མ་ནུབ་ཅིང་ཟླ་བ་མཛེས་པ་
དང་འདབ་ཆགས་རྣམས་རང་གནས་སུ་སོང་བ་མཚན་མོའི་དུས་ཤེས་བྱེད་།།ནང་གི་དུས་ཤེས་བྱེད།
གྲོགས་མོ་འདོད་པས་གཟིར་བའི་ཡིད། །ཟླ་བའི་འོད་ཀྱིས་མི་བཟློག་ཅིང༌། །ཙན་དན་ཆུ་ཡིས་མི་
བཟོད་པ། །ལུས་ཀྱི་དྲོད་ཀྱིས་གདུང་བ་འཛིན། །ཞེས་པ་སྟེ།གྲོགས་མོ་འདོད་པས་གཟིར་བའི་ཡིད་
ཟླ་བའི་འོད་ཀྱིས་མི་བཟློག་ཅིང་ཙན་དན་ཆུ་ཡིན་ཡང་མི་གཟོད་པར་ལུས་ཀྱི་དྲོད་ཀྱིས་གདུང་བ་
འཛིན་ཞེས་ཡིད་དུ་འོང་བ་ནང་ཤེས་བྱེད་དོ། །ཞེས་པའི་སྦྱོར་བ་རྣམས་ལ་ནི། །ཡིད་འོང་ཤེས་བྱེད་རྒྱུ་
དག་མཚོན། །དངོས་མེད་རྒྱུ་ནི་ཡིད་འཕྲོག་པ། །འགའ་ཞིག་རབ་ཏུ་བསྟན་པར་བྱ། །ཞེས་པ་སྟེ་ཤེས་
བྱེད་ཀྱི་བསྟན་ནས་དངོས་མེད་ཀྱི་རྒྱུ་སྟོན་ཞེས་པའི་དོན་ཡིན། སྔ་ན་མེད་པའི་རྒྱུ། རིག་པ་རྣམས་
ནི་མ་གོམས་དང༌། །བློ་ལྡན་རྣམས་དང་མ་འགྲོགས་དང༌། །དབང་པོ་རྣམས་ནི་མ་བསྡམས་པས །
མི་རྣམས་རབ་ཏུ་གདུང་བར་འགྱུར། །ཞེས་པ་སྟེ།ཤེས་བྱ་རིག་གནས་ལ་མ་གོམས་ཤིང་བློ་ལྡན་
མཁས་པ་རྣམས་དང་མ་འགྲོགས་ལ་དབང་པོའི་སྒོ་ནས་མ་བསྡམས་པས་ཡིད་རྣམས་རབ་ཏུ་གདུང་
192

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
བར་འགྱུར་རོ།།
ཞིག་ནས་མེད་པའི་རྒྱུ།འདོད་པའི་གཏམ་གྱིས་མྱོས་པར་སོང༌།།ལང་ཚོ་ཡི་ནི་རིམས་དག་
ཉམས། །རྨོངས་པ་ཟད་ཅིང་སྲེད་པ་འཕོས། །བསོད་ནམས་གནས་ལ་ཡིད་དགའ་བྱས། །ཞེས་པ་སྟེ།
འདོད་པའི་གཏམ་གྱིས་མྱོས་པ་གཞན་དུ་སོང་ལ་ལང་ཚོའི་རིམ་པ་དག་ཀྱང་ཉམས་རྨོངས་པ་ཟད་
ཅིང་སྲེད་པ་འཕོས་པས་བསོད་ནམས་ཀྱིས་གནས་ལ་ཡིད་དགའ་བར་བྱས་། །ཕན་ཚུན་མེད་པའི་རྒྱུ།
ནགས་ཚལ་འདི་དག་ཁྱིམ་མ་ཡིན། །ཆུ་ཀླུང་འདི་དག་བུད་མེད་མིན། །རི་དྭགས་འདི་དག་བུ་ཚ་མིན། །
དེ་ཕྱིར་བདག་ནི་ཡིད་དགའ་འོ། །ཞེས་པ་སྟེ། ནགས་ཚལ་འདི་དག་ཁྱིམ་མ་ཡིན་ཞིང་ཆུ་རླུང་འདི་
དག་བུད་མེད་མིན་ལ་རི་དྭགས་འདི་དག་ཀྱང་བུ་ཚ་མིན་པས་བདག་ནི་ཤིན་ཏུ་ཡིད་དགའོ། །སྤང་
ནས་མེད་པའི་ཆ།
ནས་མེད་པའི་རྒྱུ། ཤིན་ཏུ་མ་བརྟགས་སྤྱོད་པ་ནི། །འཕགས་པ་རྣམས་ལ་ཡོད་པ་ཡིན། །དེ་ཕྱིར་དེ་
དག་རྣམས་ཀྱི་ནི། །ཕུན་ཚོགས་ཐམས་ཅད་རྟག་ཏུ་འཕེལ། །ཞེས་པ་སྟེ། ཤིན་ཏུ་མ་བརྟགས་པར་
དགར་སྤྱོད་པ་ནི་འཕགས་པ་རྣམས་ལ་ནམ་ཡང་ཡོད་པ་མ་ཡིན་ཏེ་རྒྱུ་མཚན་དེའི་ཕྱིར་དེ་དག་རྣམས་
ཀྱི་ཕུན་ཚོགས་ཐམས་ཅད་རྟག་ཏུ་འཕེལ་ལོ། །རྒྱུ་མེད་པས་འབྲས་བུ་སྐྱེད་པ། སྐྱེད་ཚལ་ས་ཧཱ་ཀ་ར་
རྣམས། །སྙེ་མ་མ་འཁྲུངས་པ་མིན་ན། །མགྲོན་པོ་རྣམས་ཀྱི་བུད་མེད་ནི། །ཏིལ་བཅས་ཁྱོར་ཆུ་སྦྱིན་
བྱར་འགྱུར །ཞེས་པ་སྟེ། སྐྱེད་ཚལ་ས་ཧཱ་ཀ་ར་རྣམས་ལ་སྙེ་མ་འཁྲུངས་ན་མགྲོན་པའི་བྱེས་སུ་
འཁྱམས་པའི་བུད་མེད་རྣམས་ལ་ཏིལ་དང་བཅས་པའི་ཁྱོར་ཆུ་སྦྱིན་བྱར་འགྱུར་རོ། །དོན་བཤད་པ་ནི།
ཡོད་དང་མེད་པའི་རང་བཞིན་གྱིས། །འབྲས་བུ་སྐྱེད་པ་དག་ལ་འདིར། །སྔར་མེད་ལ་སོགས་རང་
བཞིན་གྱི། །དངོས་པོ་ཡི་ནི་རྒྱུ་ཉིད་དོ། །ཞེས་པ་སྟེ། ཡོད་པ་སྒྲུབ་པ་དང་མེད་པ་དགག་པའི་རང་
བཞིན་གྱི་འབྲས་བུ་བྱེད་པ་དག་ལ་སྐབས་འདིར་དངོས་པོའི་རྒྱུར་བཞག་པའོ།།
མཚར་བའི་རྒྱུ།རིང་འབྲས་དེ་དང་ལྷན་ཅིག་སྐྱེས། །དེ་བཞིན་འབྲས་མ་ཐག་སྐྱེས་དང༌། །
རིགས་མིན་རིགས་པར་བྱེད་ཅེས་པ། །མཚར་བའི་རྒྱུ་རྣམས་གྲངས་མེད་དོ། །འདི་རྣམས་སྦྱོར་བུའི་
ལམ་རྣམས་ལ། །བརྟགས་པའི་འཇུག་པ་ལ་བརྟན་པ། །ཤིན་ཏུ་མཛེས་པ་དག་མཐོང་སྟེ། །དེ་ཡི་
དཔེར་བརྗོད་ཇི་ལྟར་ན། །ཞེས་པ་སྟེ། གཞན་གོ་སླ་ལ་དངོས་མིན་ཡང་རྟག་པའི་འཇུག་པ་ལ་
193

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
བརྟེན་པ་ཤིན་ཏུ་མཛེས་པ་དག་མཐོང་ངོ་ཞེས་པའོ། །རིང་འབྲས། ལུས་ཅན་ཁྱོད་མིག་ཟུར་ཞེས་པ། །
རྒྱལ་བྱེད་ལུས་མེད་དག་གི་མཚོན། །གང་དེ་གཞན་ལ་རང་འཕངས་པ། །དེ་ཡིས་དབང་གི་ཡིད་ཀྱང་
བཅོམ །ཞེས་པ་སྟེ ལུས་ཅན་ཀུན་ལས་རྒྱལ་བར་བྱེད་པ་ལུས་མེད་ཀྱི་མཚོན་གཞན་ལའང་
འཕངས་པས་བདག་གི་ཡིད་ཀྱང་བཅོམ་མོ། །རྒྱུ་འབྲས་ལྷན་ཅིག་པ། སྐྱེས་བུ་ལུས་སྐྱེད་ཀྱིས་མྱོས་
པའི །རྣམ་འཕྲུལ་སྣ་ཚོགས་ལྷན་ཅིག་ཉིད། །བུད་མེད་རྣམས་ལ་བུ་མོ་ནི། །ཡོངས་སུ་ནུབ་པའི་ན་
ཚོད་སྐྱེས །ཞེས་པ་སྟེ། སྐྱེ་བུ་ལུས་སྐྱེད་ཀྱིས་མྱོས་པའི་རྣམ་འགྱུར་སྣ་ཚོགས་དང་ལྷན་ཅིག་བུད་མེད་
རྣམས་ལ་བུ་མོའི་གནས་སྐབས་ནུབ་པ་མཉམ་དུ་བྱས་སོ །ལས་འབྲས་བུ་སྔ་བ། སྔར་ཉིད་རི་
དྭགས་མིག་ཅན་གྱི། །ཆགས་པའི་རྒྱ་མཚོ་རྒྱས་པར་གྱུར །ཕྱིས་ནས་འོད་ཟེར་རབ་འཕྲོ་བའི། །ཟླ་
བ་ཡི་ནི་དཀྱིལ་འཁོར་ཤར། །ཞེས་པ་སྟེ།སྔར་ཉིད་རིི་དྭགས་མིག་ཅན་གྱི་ཆགས་པའི་རྒྱ་མཚོ་རྒྱས་
པར་གྱུར་ལ་ཕྱི་ནས་འོད་ཟེར་རབ་ཏུ་འཕྲོ་བས་ཟླ་བའི་དཀྱིལ་འཁོར་ཤར་རོ། །རིགས་མིན།ལྷ་
གཅིག་ཁྱོད་ཀྱི་ཞབས་གཉིས་སམ། །དམར་བའི་ཉི་གཞོན་ལ་རེག་པས། །རྒྱལ་པོ་རྣམས་ཀྱི་ལག་
པ་ཡི། །པདྨ་ཟུམ་པར་བྱེད་པ་ཅི། །ཞེས་པ་སྟེ། ལྷ་གཅིག་ཁྱོད་ཀྱི་ཞབས་སེན་དམར་བའི་ཉི་གཞོན་
ལ་རེག་པས་རྒྱན་ཕྲན་རྣམས་ཀྱི་ལག་པའི་པདྨ་ཟུམ་པ་ཅི་ཞེས་མི་རིགས་པའོ །རིགས་པ། ཁྱོད་ཀྱི
ཞབས་སེན་ཟླ་བ་ཡི། །འོད་ཟེར་ཀུན་ད་དྲི་མེད་རྣམས། །ས་སྐྱོང་རྣམས་ཀྱི་ལག་པ་། །པདྨ་ཟུམ་
པར་བྱེད་ལ་དབང༌། །ཞེས་པ་སྟེ། ཁྱོད་ཀྱི་ཞབས་སེན་འོད་ཟེར་ཀུནྡ་དྲི་མ་མེད་པ་ས་སྐྱོང་རྣམས་ཀྱི་
ལག་པའི་པདྨ་ཟུམ་པ་ལ་དབང་ངོ༌། །མཇུག་བསྡུ་བ།ཞེས་པ་རྒྱུ་ཡི་རྣམ་རྟོག་རྣམས། ལུགས་འདི་ནི་
འདྲ་དག་ཏུ་བསྟན། །ཞེས་པ་སྟེ་གོ་སླའོ། །
བཅུ་གཅིག་པ་ཕྲ་མོའི་རྒྱན་ལ་གཉིས་ལས་མཚན་ཉིད་ནི།ཟུར་དང་རྣམ་པས་མཚོན་པའི་
དོན།ཕྲ་ཕྱིར་ཕྲ་མོ་ཞེས་པར་བརྗོད། །ཅེས་པ་སྟེ།ལུས་ཀྱི་བརྡའི་ཟུར་དང་ཕྱི་རོལ་གྱི་རྣམ་པ་ཕྲ་མོའི་
དོན་མཚོན་པ་ཕྲ་མོའི་མཚན་ཉིད། དཔེར་བརྗོད་ལ་གཉིས་ལས་ཟུར་གྱི་ཕྲ་མོ། ནམ་ཞིག་འུ་ཅག་
འགྲོགས་འགྱུར་ཞེས། །ཚོགས་སུ་བརྗོད་པར་མ་བཟོད་པའི། །མཛའ་བོ་རིག་ན་བུད་མེད་ཀྱིས། །རྩེ་
དགའི་པདྨ་ཟུམ་པར་བྱས །ཞེས་པ་སྟེ། ནམ་ཞིག་འུ་ཅག་འགྲོགས་པར་འགྱུར་ཞེས་མང་པོ་ཚོགས་
194

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ།
པའི་དབུས་སུ་བརྗོད་པར་མ་བཟོད་ནས་རྩེ་དགའི་པདྨ་ཟུམ་པ་བྱེད་པའོ །དེའི་དོན་བཤད། ལུས་
སྐྱེས་དག་གིས་གཟིར་བ་ཡི། །མཛའ་དབུགས་དབྱུང་འདོད་པ་ཡིས། །པདྨ་ཟུམ་པར་བྱས་པ་ལས། །
འདིར་ནི་མཚན་མོ་འགྲོགས་པར་བསྟན། །ཞེས་པ་སྟེ། མཛའ་བོ་དབུགས་དབྱུང་བར་འདོད་པས་
པདྨ་ཟུམ་པར་བྱས་པ་ལས་མཚན་མོ་འགྲོགས་པར་བསྟན་ཏོ། །རྣམ་པ་ཕྲ་མོ།གླུ་ཡི་མདུན་སར་ཁྱོད་
ལ་མིག །གཏད་པ་དེ་གདོང་ཆུ་སྐྱེས་ལ། །དམར་ཞིང་གསལ་བ་རྒྱས་པ་ཡི། །མཛེས་པ་ཅི་ཡང་བྱུང་
བར་གྱུར། །ཅེས་པ་སྟེ། གླུ་ཡི་མདུན་སར་ཁྱོད་ལ་མིག་གཏད་པས་བུད་མེད་དེའི་གདོང་ལ་དམར་
ཞིང་ཆགས་པ་གསལ་བས་མཛེས་པ་ཅི་ཡང་འབྱུང་བར་འགྱུར་། །དེའི་དོན་བཤད། འདིར་ཡང་
རང་བཞིན་མ་བརྗོད་པར། །དགའ་བའི་དགའ་སྟོན་འདོད་པ་དག །ངེས་པར་གནས་པ་ཉིད་གྱུར་པ། །
ཕྲ་ཉིད་ལས་བརྒལ་མ་ཡིན། །ཞེས་པ་སྟེ།རང་བཞིན་དངོས་སུ་མ་བརྗོད་པར་རྣམ་པ་ཕྲ་མོས་དོན་
མཚོན་པའོ། །
བཅོ་ལྔ་པ་ཆའི་རྒྱན་ལ་གཉིས་ལས་མཚན་ཉིད་ནི། ཆ་ནི་ཆ་ཡི་དངོས་པོ་ཡི། །རང་བཞིན་
ངེས་པར་གསལ་བ་སྒྲིབ། །དཔེར་བརྗོད་ཉིད་ཀྱིས་འདི་ཡི་ནི། །རང་བཞིན་ངེས་པར་གསལ་བར་བྱ། །
ཞེས་པ་སྟེ། བསྙད་ཀ་བྱ་བའི་ཡུལ་གྱི་དངོས་པོའི་རང་བཞིན་ཟོལ་གཞན་གྱིས་བསྒྲིབས་པའོ །
དཔེར་བརྗོད་ལས་འོས་པ།རྒྱལ་པོའི་བུ་མོ་ལ་ཆགས་བདག །སྤུ་ལོང་རྒྱས་པ་སྲུང་བ་པོས། །རིག་
པར་གྱུར་ལ་ཀྱེ་མ་ཚལ །བསིལ་བའི་རླུང་ལྡན་ཡིན་པར་ཤེས། །ཞེས་པ་། རྒྱལ་པོའི་བུ་མོ་ལ་
བདག་ཆགས་པའི་རྣམ་འགྱུར་སྲུང་བ་པོས་རིག་པར་གྱུར་པ་ལ་གྲང་བའི་སྤུ་ལོང་གི་ཟོལ་གྱིས་
བསྒྲིབས་པའོ །མི་འོས་པ།།ཇི་ལྟར་བུ་མོ་མཐོང་ཉིད་ན། །བདག་ལ་དགའ་བའི་མཆི་མ་བྱུང༌། །རླུང་
གིས་གཙུབ་པའི་མེ་ཏོག་གིས །རྡུལ་གྱིས་བདག་མིག་སུན་ཕྱུང་། །ཞེས་པ་སྟེ། ཇི་ལྟར་བུ་མོ་
མཐོང་བ་ལ་བརྟེན་དགའ་བའི་མཆི་མ་བྱུང་ལ་མེ་ཏོག་རྡུལ་གྱིས་སུན་བྱུང་ཞེས་དགའ་བའི་མཆི་མ
མི་འོས་པའོ །
མཚམས་སྦྱར་བ་ནི། ཞེས་པ་ལ་སོགས་སྐབས་སུ་ནི། །རྒྱན་འདི་ཤིན་ཏུ་མཛེས་པ་ཡིན། །
ཁ་ཅིག་ཆ་ལ་སྨད་པའམ། །བསྟོད་པར་བྱས་ལ་ཆ་ཞེས་བརྗོད། །ཅེས་པ་སྟེ འོས་པ་དང་མི་འོས་
195

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
པའི་ཆ་གཉིས་བསྟན་ནས་བསྟོད་སྨད་གཉིས་སྟོན་ཞེས་པའི་དོན་ཡིན། བསྟོད་པའི་ཆ། གང་ཡིད་
གཡུལ་གྱི་དགའ་སྟོན་ལ། །འདོད་པའི་དགའ་སྟོན་ལས་ཀྱང་ཆགས །གཟི་ལྡན་ལང་ཚོ་ཡོན་ཏན་
ཅན། །རྒྱལ་འདི་ཁྱོད་ཀྱི་བདག་པོར་འོས། །ཞེས་པ་སྟེ། ཡིད་གཡུལ་གྱི་དགའ་སྟོན་ལ་འདོད་པའི་
དགའ་སྟོན་ལས་ཀྱང་ཆེས་ཆེར་ཆགས་ལ། གཟི་ལྡན་ལང་ཚོ་དང་ལྡན་པའི་རྒྱལ་འདི་ཁྱོད་ཀྱི་བདག
པོར་འོས་སོ། །དེའི་དོན་བཤད།བརྩོན་འགྲུས་ཁྱད་འཕགས་བསྟོད་པ་འདིར། །སྨད་པ་ཉིད་དེ་
ལོངས་སྤྱོད་ལ། །སྒྲུབ་དུ་སྤྱོད་འདོད་བུ་མོ་ཡི། །བསམ་པ་དག་གིས་བཟློག་པར་ནུས། །ཞེས་པ་སྟེ།
བརྩོན་འགྲུས་ཁྱད་འཕགས་ལ་བསྟོད་པས་བུ་མོའི་བསམ་པ་ལྡོག་པའོ །སྨད་པའི་ཆ། གནོད་པ་
རབ་གཞིལ་ཉིད་ཀྱི་ཕྱིར། །གང་གིས་སྙན་པར་སྨྲ་བ་བསླབ། །སྐྱེ་བོ་འདི་ནི་བརྩེ་མེད་གཡོ། །གྲོགས་
མོ་དེ་ཡིས་བདག་ལ་ཅི། །ཞེས་པ་སྟེ། གནོད་པ་རབ་ཏུ་ཞི་བའི་ཕྱིར་ཚིག་སྙན་པ་སྨྲ་བ་བསླབ་ཀྱིས།
གཞན་དུ་སྐྱེ་བོ་འདི་ནི་བརྩེ་མེད་གཡོ་རྒྱུའི་རང་བཞིན་ཅན་ནོ། །དེའི་དོན་བཤད། སྐྱེ་བོ་གྲོགས་མོས་
རབ་བསྟན་ཁེངས། །ཆགས་ཕྱིར་བྱེད་པར་མ་ནུས་ནས། །སྐྱོན་ལྟར་སྣང་བའི་ཡོན་ཏན་གང་། །སྙན་
པར་སྨྲ་བ་ཉིད་ཀྱང་བསྟན། །ཞེས་པ་སྟེ། སྐྱེ་བོ་གྲོགས་མོས་རབ་ཏུ་བརྟན་པའི་ཁེངས་པ་ཆགས་པའི་
ཕྱིར་བུད་མེད་པ་མ་ནུས་ཞེས་སྐྱོན་ལྟར་སྣང་བའི་ཡོན་ཏན་བརྗོད་པའོ། །
བཅུ་དྲུག་པ་རིམ་པ་ཅན་གྱི་རྒྱན་ལ་གཉིས་ལས་མཚན་ཉིད་ནི། དངོས་པོ་རབ་ཏུ་བསྟན་པ་
རྣམས། །རིམ་པ་བཞིན་དུ་རྗེས་སྟོན་པ། །གྲངས་དང་རིམ་པ་བཞིན་ཞེས་པ། །གྲངས་བཞིན་ཞེས་པ་
རབ་ཏུ་བརྗོད། །ཅེས་པ་སྟེ། དངོས་པོ་རྣམས་རིམ་པ་བཞིན་དུ་རྗེས་སུ་སྟོན་པའོ། །དཔེར་བརྗོད།
ཁྲུས་ལ་ཆུར་ནི་རབ་ཞུགས་མ །ཁྱོད་ཀྱི་འཛུམ་མིག་གདོང་མཛེས་ནི། །ཀུ་མུད་ཨུཏྤལ་པདྨ་ཡིས། །
བརྐུས་པར་ངེས་སོ་གཟུགས་ཅན་མ། །ཞེས་པ་སྟེ། ཁྲུས་ལ་ཆུར་རབ་ཏུ་ཞུགས་མ་ཁྱོད་ཀྱི་ལུས་དང་།
མིག་དང་གདོང་མཛེས་པ་གསུམ་ཀུ་མུད་ཨུཏྤལ་པདྨ་གསུམ་གྱིས་བརྐུས་པར་ངེས་སོ །
བཅུ་བདུན་པ་དགའ་བའི་རྒྱན་ལ་གཉིས་ལས་རྒྱན་གསུམ་གྱི་མཚན་ཉིད་ཐུན་མོང་དུ་
བསྟན་པ་ནི། དགའ་བ་མཆོག་ཏུ་དགའ་བ་བརྗོད། །ཉམས་ལྡན་ཡིད་འོང་ཉམས་དང་ལྡན། །གཟི་
བརྗིད་ང་རྒྱལ་སྐྱེས་པ་སྟེ། །དེ་གསུམ་ཁྱད་འཕགས་དག་དང་ལྡན། །ཞེས་པ་སྟེ། དགའ་བའི་མཚན་
196

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
ཉིད་མཆོག་ཏུ་དགའ་བ་བླ་ན་མེད་པ་ང་ཉམས་ལྡན་ཉམས་བརྒྱད་གང་རུང་དང་འབྲེལ་བ།ཚིག་ལ་
བརྟེན་ནས་རྗོད་པ་པོ་ང་རྒྱལ་ཅན་དུ་རྟོགས་པ་གཟི་བརྗིད་ཀྱི་མཚན་ཉིད་། །དངོས་ཐོབ་ཀྱི་དགའ་བ།
གོ་བིནྡ་ཁྱོད་ཁྱིམ་འོང་བ། །དིང་བདག་དགའ་བ་སྐྱེས་པ་གང༌། །དགའ་བ་འདི་ནི་སླར་ཡང་ཁྱོད། །
དུས་ཀྱིས་འོངས་ན་འབྱུང་བར་འགྱུར། །ཞེས་པ་སྟེ། གོ་བིནྡ་ཁྱབ་འཇུག་ཁྱོད་ཀྱི་ཁྱིམ་དུ་འོངས་པའི་
དགའ་བ་གང་ཡིན་པ་ནི་སླར་ཡང་ཁྱོད་རང་འོང་ན་འབྱུང་ངོ་། །དེའི་དོན་བཤད།དེ་འདྲའི་དགའ་བ
བི་དུར་རས །གཞན་ལས་མིན་ཞེས་རིགས་པར་སྨྲ། །དེ་ལ་གུས་པ་ཙམ་གྱིས་། །རབ་བསྟེན་
འཕྲོག་བྱེད་ཤིན་ཏུ་དགེས། །ཞེས་པ་། རྒྱལ་པོ་བི་དུ་རས་ཁྱབ་འཇུག་མངོན་སུམ་དུ་མཐོང་བའི་
དགའ་བ་དངོས་ཐོབ་པའོ། །གཟུགས་བརྙན་གྱི་དགའ་བ། ཟླ་བ་ཉི་མ་རླུང་ས་མཁའ །སྦྱིན་སྲེག་
བྱེད་དང་མེ་དང་ཆུ། །ཞེས་པའི་གཟུགས་རྣམ་རབ་འདས་ནས། །ལྷ་ཁྱོད་ལྟ་བར་ངེད་ཀྱིས་ཅི། །ཞེས་
པ་། ཟླ་བ་ཉི་མ་རླུང་ས་མཁའ་སྦྱིན་སྲེག་བྱེད་དང་མེ་དང་ཆུ་སོགས་སྤྲུལ་པའི་གཟུགས་བརྒྱད་
འདས་ནས་ལྷ་ཁྱོད་མངོན་སུམ་ལྟ་བར་མི་ནུས་སོ་ཞེས་པའོ། །དེའི་དོན་བཤད། མངོན་སུམ་བྱས་
པའི་ལྷ་ལ་། །རྒྱལ་པོ་དགའ་བའི་གོ་ཆ་ཡིས། །དགའ་བ་རབ་ཏུ་གསལ་བྱས་གང༌། །དེ་ཡང་དགའ་
བར་རྗེས་རྟོགས་བྱ། །ཞེས་པ་སྟེ། སྤྲུལ་པའི་གཟུགས་བརྒྱད་ལས་ཐོབ་པའི་དགའ་བའོ །ཉམས་
ལྡན་ལ་བརྒྱད་ལས་སྒེག་པའི་ཉམས ཤི་བ་ཞེས་པ་ཕ་རོལ་ཏུ། །གང་དང་འགྲོགས་ཕྱིར་བདག་འཆི་
འདོད།།ཨ་བིནྟ་དེ་བདག་གི་ནི། །སྐྱེ་འདི་ཉིད་ལ་ཇི་ལྟར་ཐོབ། །ཅེས་པ་སྟེ།ཤི་བ་ཞེས་པ་འཇིག་
རྟེན་ཕ་རོལ་ཏུ་སོང་བ་ཡིན་ལ། གང་དང་འགྲོགས་ཕྱིར་བདག་འཆི་བ་འདོད་ཨ་བིནྡ་ཞེས་བྱ་བའི་
བུད་མེད་འདི་བདག་གི་སྐྱེ་བ་འདི་ལ་ཇི་ལྟར་ཐོབ་བོ། །དེའི་དོན་བཤད། དགའ་བ་ཉིད་ནི་སྔར་
བསྟན་ཏེ། །དགའ་བ་སྒེག་པ་ཉིད་འགྱུར་འདི། །གཟུགས་མང་དག་དང་ལྡན་པས་ན། །འདི་ནི་
ཉམས་དང་ལྡན་པའི་ཚིག །ཅེས་པ་སྟེ། དགའ་བ་དངོས་ནི་སྔར་བསྟན་ལ་འདིར་སྒེག་པའི་ཉམས
དང་ལྡན་པའི་ཕྱིར་དེ་སྐད་།།
དྲག་ཤུལ་གྱི་ཉམས།གང་གི་ནག་བདག་མདུན་ནས། །སྐྲ་ནས་བཟུང་སྟེ་གྲངས་གྱུར་པ། །
བརྟན་དཀའ་སྡིག་ཅན་ཐོབ་པ་འདི། །སྐད་ཅིག་འཚོ་བར་འགྱུར་རམ་ཅི། །ཞེས་པ་སྟེ། བརྟན་དཀའ་
197

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གང་གིས་འཇིགས་སྡེའི་ནག་ཞེས་པ་སྐྲ་ནས་བཟུང་སྟེ་གྲངས་པར་གྱུར་པ་ལ་འཇིག་སྡེ་ཁྲོས་པའི་
ལག་ཏུ་ཐོབ་པ་འདི་སྐད་ཅིག་ཙམ་ཡང་མཚོ་བར་འགྱུར་རམ་སྟེ་མི་འགྱུར་། །དེའི་དོན་བཤད།
ཞེས་པ་འ
ཞེས་པ་འཇིགས་སྡེ་དགྲ་དག་ལ། །ལྟ་བའི་ཁྲོ་བ་མཆོག་གི་མཐར། །འཇིགས་པ་དྲག་པོའི་བདག་
ཉིད་འགྱུར། །འདི་ནི་རོ་དང་ལྡན་པའི་ཚིག །ཅེས་པ་སྟེ། འཇིགས་སྡེ་བརྟན་དཀའ་ལ་ཁྲོས་པ་དྲག་
པོའི་ཚིག་བརྗོད་པའོ། །དཔའ་བའི་ཉམས།མཚོར་བཅས་ས་ལས་མ་རྒྱལ་ཞིང༌། །རྣམ་མང་མཆོད་
སྦྱིན་མ་བྱས་ལ། །སློང་ལ་ནོར་རྣམས་མ་སྦྱིན་པར། །ས་སྐྱོང་དུ་བདག་ཅི་ལྟར་འགྱུར །ཞེས་པ་སྟེ།
མཚོར་བཅས་ས་ལས་མ་རྒྱལ་ཞིང་རྣམ་པ་མང་པོའི་མཆོད་སྦྱིན་ཡང་མ་བྱས་ལ་སློང་བ་རྣམས་ལ་ནོར
ཡང་མ་སྦྱིན་པར་ས་སྐྱོང་དུ་བདག་ཅི་ལྟར་འགྱུར་ཞེས་པའོ །དེའི་དོན་བཤད།ཅེས་པ་སྤྲོ་བ་ཁྱད་
འཕགས་བདག །དཔའ་བའི་ཉམས་ཀྱི་བདག་ཉིད་གནས། །ཉམས་ལྡན་ཉིད་དུ་ནུས་པ་ལ །ཚིག་
འདི་དག་ནི་དབང་བ་ཡིན།།ཞེས་པ་སྟེ་གོ་སླའོ། །
སྙིང་རྗེ ལུས་འཇམ་གང་ལ་པདྨ་ཡི། །མལ་སྟན་དག་ཀྱང་རྩུབ་བྱེད་པ། །ལྷ་མོ་དེ་ནི་རོ་
ཁང་དང༌། །སྲེག་ཟ་ལྡན་པ་ཇི་ལྟར་ཉལ །ཞེས་པ་སྟེ། ལུས་འཇམ་ཞིང་མཉེན་པ་གང་ལ་པདྨའི་
འདབ་མ་དག་ཀྱང་རྩུབ་པར་བྱེད་འགྱུར་པའི་ལྷ་མོ་དེ་ནི་རོ་ཁང་དུ་སྲེག་ཟ་མེ་འབར་བ་དང་ལྷན་ཅིག་
ཇི་ལྟར་ཉལ་ཞེས་པའོ །དོན་བཤད་ཅིང་མཚམས་སྦྱར་བ།ཞེས་པ་སྙིང་རྗེ་རྒྱས་པ་ཡི། །རྒྱན་ཉིད་དུ་
ནི་རབ་ཏུ་བཤད། །དེ་བཞིན་གཞན་ཡང་དམ་པ་དང༌། །བཞད་གད་རྨད་བྱུང་འཇིགས་རུང་དང༌། །
ཞེས་པ་སྟེ་གོ་སླའོ། །རྔམ་པ་སྟེ་མི་སྡུག་པ། རྒྱུ་མས་བརྒྱན་པའི་སྲིན་པོ་རྣམས། །མགོ་མེད་རོ་དང་
ལྷན་ཅིག་ཏུ། །ལག་པ་སྦྱར་བས་ཁྱོད་དགྲའི་ཁྲག །འཐུང་ཞིང་འཐུང་ཞིང་གར་བྱེད་དོ། །ཞེས་པ་སྟེ།
རྒྱུ་མས་བརྒྱན་པའི་སྲིན་པོ་རྣམས་མགོ་མེད་པའི་དང་ལྷན་ཅིག་ཏུ་ལག་པ་སྦྱར་བས་ཁྱོད་དགྲའི་
ཁྲག་འཐུངས་ཤིང་འཐུང་ཞིང་གར་བྱེད་དོ།།བཞད་གད།གྲོགས་མོ་མེ་ཏོག་མ་རྙིངས་མ།།ཁྱོད་ཀྱི་ནུ་
མའི་ངོས་ལ་ནི། །སེན་རྗེས་གསར་པ་ཆགས་པ་འདི། །སྟོད་གཡོགས་ཀྱིས་ནི་སྒྲིབ་པར་མཛོད། །
ཅེས་པ་སྟེ གྲོགས་མོ་མེ་ཏོག་མ་རྙིངས་མ་ཁྱོད་ཀྱི་ནུ་མའི་ངོས་ལ་གཞན་གྱིས་སེན་རྗེས་གསར་པ་
ཆགས་པ་འདི་སྟོད་གཡོགས་ཀྱིས་སྒྲིབ་པར་མཛོད་ཅིག་ཅེས་པའོ། །
198

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
རྨད་བྱུང༌། དགའ་ཚལ་ལྗོན་པ་འདི་རྣམས་ཀྱིས། །འདབ་མ་གསར་པ་གོས་བཟང་དང༌། །
མེ་ཏོག་དོ་ཤལ་ལ་སོགས་རྒྱན།།ཡལ་འདབ་ཁང་པར་གྱུར་པ་མཚར། །ཞེས་པ་སྟེ།དགའ་ཚལ་ལྗོན་
པ་འདི་རྣམས་ཀྱི་འདབ་མ་གསར་པ་འདི་རྣམས་གོས་བཟང་པོ་དང་མེ་ཏོག་ཤལ་ལ་སོགས་པ་རྒྱན་
ཡལ་འདབ་ཁང་པར་གྱུར་པ་འདི་མཚར་རོ་ཞེས་པའོ །འཇིགས་རུང༌།རྩེ་མོ་དག་ལ་མི་གནས་པ། །
བརྒྱ་བྱིན་གྱིས་ནི་རྡོ་རྗེ་གང༌། །འདི་ནི་དྲན་ན་ལྷ་མིན་གྱི། །བུད་མེད་མངལ་ནི་ལྷུང་བར་བྱེད། །ཅེས་
པ་སྟེ། རྩེ་མོ་ལ་མེ་རབ་ཏུ་འབར་བ་གནས་པའི་བརྒྱ་བྱིན་གྱི་རྡོ་རྗེ་གང་དྲན་པ་ཙམ་གྱིས་ལྷ་མིན་གྱི་
བུད་མེད་རྣམས་མངལ་ནས་ལྷུང་བར་བྱེད་དོ། །དོན་བསྡུ་བ།སྙན་པ་གྲོང་པ་ཉིད་མིན་སྐྱེས། །བརྗོད་
བྱ་ཡི་ནི་ཉམས་དག་བསྟན། །འདིར་ནི་ཉམས་བརྒྱད་དབང་བྱས་ཏེ། །ཚིག་རྣམས་ཉམས་དང་ལྡན་
པར་བཤད། །ཅེས་པ་སྟེ། ལེའུ་དང་པོའི་སྙན་པ་བརྗོད་བྱའི་ཉམས་གཙོ་བོར་སྟོན་ལ་འདིར་ནི་
ཉམས་བརྒྱད་ཀྱི་དབང་དུ་བྱས་པའོ། །
བཅུ་དགུ་པ་གཟི་བརྗིད་ཀྱི་དཔེར་བརྗོད། བདག་ནི་གནོད་པ་བྱེད་པོ་ཞེས། །ཁྱོད་ཀྱི་སྙིང་
ལ་འཇིགས་མ་བྱེད། །བདག་ནི་རལ་གྲི་ཕྱིར་ཕྱོགས་རྣམས། །ནམ་ཡང་གཞོམ་པར་འདོད་མ་ཡིན། །
ཞེས་པ་སྟེ། བདག་ནི་གནོད་པ་བྱེད་པ་པོ་ཞེས་འཇིགས་མི་དགོས་ཏེ་རལ་གྲི་ཕྱིར་ཕྱོགས་པ་རྣམས་
ནམ་ཡང་གཞོམ་པར་འདོད་པ་མ་ཡིན་ནོ། །དེའི་དོན་བཤད།ཅེས་པ་སྐྱེས་བུ་དྲེགས་ལྡན་འགས །
གཡུལ་དུ་གཞན་ནི་བཀག་བྱས་ནས། །གཏོང་བ་དེ་ལྟ་བུ་ལ་སོགས། །གཟི་བརྗིད་ལྡན་པར་ཤེས་
པར་བྱ།།ཞེས་པ་སྟེ།སྐྱེས་བུ་དྲེགས་ལྡན་འགས་གཡུལ་དུ་གཞན་བཀག་ནས་གཏོང་བ་ལྟ་བུའོ།།
ཉི་ཤུ་པ་རྣམ་གྲངས་བརྗོད་པའི་རྒྱན་ལ་གཉིས་ལས་མཚན་ཉིད་ནི། འདོད་དོན་དངོས་སུ་
མ་བརྗོད་པར། །དེ་ཉིད་འགྲུབ་པར་བྱ་བའི་ཕྱིར། །རྣམ་པ་གཞན་དག་བརྗོད་པ་གང༌། །དེ་ནི་རྣམ་
གྲངས་བརྗོད་པར་འདོད། །ཅེས་པ་། འདོད་པའི་དོན་དངོས་སུ་མ་བརྗོད་པར་དེ་ཉིད་འགྲུབ་པའི་
ཆེད་དུ་རྣམ་པ་གཞན་བརྗོད་པའོ །དཔེར་བརྗོད། ས་ཧ་ཀཱ་རའི་སྙེ་མ་རྣམས། །གཞན་གྱིས་གསོས་
འདིས་ཟ་བར་བྱེད།།དེ་ནི་བདག་གིས་བཟློག་པར་བགྱི། །ཁྱེད་གཉིས་དལ་གྱིས་འདུག་པར་མཛོད། །
ཅེས་པ་སྟེ། ས་ཧ་ཀཱ་རའི་སྙེ་མ་རྣམས་གཞན་བྱ་རོག་གིས་གསོས་པའི་ཁུ་བྱུག་འདིས་ཟ་བར་བྱེད་དོ། །
199

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
དེ་ནི་བདག་གིས་བཟློག་པར་བགྱི་ན་ཁྱེད་གཉིས་དལ་གྱིས་འདུག་པར་མཛོད་ཅིག་ཅེས་པའོ། །དོན་
བཤད། གྲོགས་མོ་སྐྱེས་ཕྲན་འཕྲད་བྱས་ནས། །དེ་དག་འདུས་པར་དགའ་བ་ཡི། །དགའ་སྟོན་
བསྒྲུབ་ཏུ་བཞུགས་འདོད་པས། །འགའ་ཞིག་དེ་ལས་སོང་བར་གྱུར།།ཅེས་པ་སྟེ་གོ་སླའོ།།
ཉེར་གཅིག་པ་ཀུན་ཕན་གྱི་རྒྱན་ལ་གཉིས་ལས་མཚན་ཉིད་ནི། བྱ་བ་འགའ་ཞིག་རྩོམ་
པ་ལ། །སྐལ་བ་ཡི་ནི་སྟོབས་ལས་ཀྱང༌། །དེ་ཡི་སྒྲུབ་བྱེད་ཕུན་ཚོགས་གང༌། །དེ་ནི་ཀུན་ཏུ་ཕན་པར་
བརྗོད། །ཅེས་པ་སྟེ། བྱ་བ་འགའ་ཞིག་རྩོམ་པ་ལ་སྒྲུབ་བྱེད་ནུས་པ་ཅན་འབད་མེད་དུ་བྱུང་བ་ཀུན་
ཕན་གྱི་མཚན་ཉིད། དཔེར་བརྗོད།ཁེངས་པ་གཞོམ་ཕྱིར་དེ་ཡི་ནི། །རྐང་པ་དག་ལ་ཕྱག་འཚལ་བ། །
བདག་ལ་ཕན་ཕྱིར་སྐལ་བ་ཡི། །འབྲུག་གི་སྒྲ་ནི་གྲགས་པར་གྱུར། །ཅེས་པ་། ཁེངས་པ་གཞོམ་
ཕྱིར་བུད་མེད་དེའི་རྐང་པ་ལ་ཕྱག་འཚལ་བ་ལ་བསོད་ནམས་ཀྱི་སྐལ་བས་འབྲུག་གི་སྒྲ་གྲགས་པར་
གྱུར་།།
ཉེར་གཉིས་པ་རྒྱ་ཆེ་བའི་རྒྱན་ལ་གཉིས་ལས་མཚན་ཉིད་ནི། བསམ་པ་འམ་ནི་འབྱོར་
པ་ཡི། །ཆེན་པོ་ཉིད་ནི་བླ་མེད་གང་། །དེ་ནི་རྒྱ་ཆེ་ཞེས་པ་ཡི། །རྒྱན་དུ་མཁས་པ་རྣམས་ཀྱིས་བརྗོད། །
ཅེས་པ་། བསམ་པའམ་འབྱོར་པ་གང་ཡིན་ཡང་རུང་རྒྱ་ཆེ་བ་བླ་ན་མེད་པ་རྒྱ་ཆེ་བའི་མཚན་ཉིད།
བསམ་པ་རྒྱ་ཆེའི་དཔེར་བརྗོད།ར་བ་ཎི་ཡི་མགོ་གཅོད་པའི།།བྱ་བའི་ཁུར་ཡང་བཟོད་པ་གང༌། །ར་
གྱུའི་བུ་དེས་བླ་མ་ཡི། །བཀའ་ལས་འདའ་བར་ནུས་མ་གྱུར། །ཅེས་པ་། སྲིན་པོ་རྒྱལ་པོ་ར་བ་ཎའི་
མགོ་གཅོད་པའི་བྱ་བའི་ཁུར་ཆེན་པོ་བཟོད་པ་ར་གྱུའི་བུ་དེ་རང་གི་ཡབ་ཀྱི་བཀའ་ལས་འདའ་བར་མི་
ནུས་སོ །འབྱོར་པ་རྒྱ་ཆེ། རིན་ཆེན་བརྩིགས་པ་ལྷ་འཕོས་པའི། །གཟུགས་བརྙན་བརྒྱ་ཡིས་བསྐོར་
གྱུར་པ། །ལང་ཀའི་དབང་ཕྱུག་དེ་ཁོ་ན། །ཨཉྫ་ྗན་བུས་དཀའ་བས་ཤེས །ཞེས་པ་སྟེ། རང་གི་
གཟུགས་བརྙན་རིན་པོ་ཆེའི་རྩིག་པ་ལ་འཕོས་པ་བརྒྱས་བསྐོར་བའི་ལང་གའི་དབང་ཕྱུག་དེ་ཨ་ནའི་
བུ་སྤྲེའུ་ཧ་ནུ་མནྠས་དཀའ་བས་ཤེས་ཀྱི་གཞན་མ་ཡིན་། །དེའི་དོན་བཤད། སྔ་མར་བསམ་པའི་
བདག་ཉིད་ཆེ། །འདིར་ནི་མངོན་པར་འབྱོར་བ་བརླིངས། །རྒྱ་ཆེ་གཉིས་འདི་དག་ཀྱང༌། །རབ་ཏུ་
གསལ་བར་མཚོན་པ་ཡིན །ཞེས་པ་སྟེ སྔ་མར་བསམ་པ་རྒྱ་ཆེ་བ་དང་ཕྱི་མར་འབྱོར་པ་རྒྱ་ཆེ་
200

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
བསྟན་ཅེས་པའི་དོན་ཡིན།
ཉེར་གསུམ་པ་བསྙོན་དོར་གྱི་རྒྱན་ལ་གསུམ་ལས་མཚན་ཉིད་ནི། བསྙོན་དོར་དག་ནི་
བསྙོན་བྱས་ནས། །དོན་གཞན་ཅུང་ཟད་སྟོན་པ་སྟེ། །ཞེས་པ་སྟེ།དོན་གང་ལ་བསྙོན་ནས་དེ་མ་ཡིན་
པའི་དོན་གཞན་ཅུང་ཟད་སྟོན་པའོ །ཆོས་ལ་བསྙོན་པ། འདོད་པ་དག་གི་མདའ་ལྔ་པ་མ་ཡིན་སྒྲོ་
ལྡན་སྟོང་ཕྲག་ཡོད། །ཅེས་པ་། འདོད་པ་དག་གི་མདའ་ལྔ་ཁོ་ན་མ་ཡིན་སྒྲོ་ལྡན་སྟོང་ཕྲག་ཡོད་
དོ་ཞེས་པའོ། །ཡུལ་ལ་བསྙོན་པ།ཙན་དན་ཟླ་འོད་དལ་བུ་ཡི། །ལྷོ་ཕྱོགས་དྲི་ཡི་བཞོན་པ་འདི། །མེ་
ཡི་རང་བཞིན་སྤྲོ་བ་སྟེ། །གཞན་གྱི་དོར་ནི་བསིལ་ཞེས་གྲགས། །ཞེས་པ་སྟེ། ཙན་དན་དང་ཟླ་འོད་
དང་དལ་བུར་རྒྱུ་བ་ལྷོ་ཕྱོགས་དྲིའི་བཞོན་པ་རྣམས་མེ་ཡི་རང་བཞིན་སྤྲོ་བ་སྟེ་གཞན་གྱི་དོར་ནི་
བསིལ་ཞེས་གྲགས་སོ །དེའི་དོན་བཤད། འདོད་ལྡན་གྱིས་ནི་གཞན་ལ་དེ། །བསིལ་བར་ཁས་
བླངས་བདག་ཉིད་ལ། །ཚ་བ་ཉིད་དུ་རབ་བསྟན་ཕྱིར། །འདི་ནི་ཡུལ་ལ་བསྙོན་པ་། །ཞེས་པ་སྟེ
འདོད་ལྡན་གྱིས་གཞན་ལ་བསིལ་བ་ཁས་བླངས་ནས་རང་ཉིད་ལ་ཚ་བ་སྟེར་བའི་ཕྱིར་དེ་སྐད་དོ།།
རང་བཞིན་བསྙོན་དོར། བདུད་རྩི་ཟག་པའི་འོད་ཟེར་ཅན། །ཟླ་བ་ཞེས་པར་བདག་ཅག་
འདོད། །དོན་གྱི་བདག་ཉིད་འདི་ནི་གཞན། །དུག་ཟག་ཟེར་དང་ལྡན་པ་ཉིད།།ཅེས་པ་སྟེ།བདུད་རྩི་
ཟག་པའི་འོད་ཟེར་ཅན་ཟླ་བ་ཞེས་བདག་ཅག་འདོད་ཀྱང་དོན་གྱི་འདི་ནི་དུག་ཟག་ཟེར་དང་ལྡན་
པའོ །དེའི་དོན་བཤད།ཅེས་པ་ཟླ་བའི་ཟླ་བ་ཉིད། །བཟློགས་ནས་དོན་གཞན་བདག་འདོད་ན། །
འདོད་པ་གཟིར་བས་བརྗོད་པའི་ཕྱིར། །འདི་ནི་རང་བཞིན་བསྙོན་དོར་རོ། །ཞེས་པ་སྟེ། ཟླ་བའི་བྱ
བ་བཟློག་ནས་དོན་གཞན་སྟོན་པའི་ཕྱིར་དེ་སྐད་དོ། །མཇུག་བསྡུ་བ། དཔེ་ཡི་བསྙོན་དོར་སྔར་
ཉིད་དུ། །དཔེར་བརྗོད་རྣམས་ལ་རབ་བསྟན་ཏེ། །འདི་ཡིས་བསྙོན་དོར་དབྱེ་བ་རྣམས། །མཚོན་བྱ
དག་ལ་རྒྱ་ཆེར་མཚོན། །ཞེས་པ་སྟེ། དཔེ་ཡི་བསྙོན་དོར་སྔར་དཔེར་བརྗོད་རྣམས་སུ་བསྟན་ལ་འདི་
ཡིས་བསྙོན་དོར་གྱི་ལྷག་མ་རྣམས་སྟོན་ཞེས་པའི་དོན་ཡིན།
་མ་རྣམས་སྟན་ཞེས་པའ་
ཉེར་བཞི་པ་སྦྱར་བའི་རྒྱན་ལ་གཉིས་ལས་མཚན་ཉིད་ནི།སྦྱར་བ་གཟུགས་གཅིག་ལྡན་
པའི་ཚིག །དུ་མའི་དོན་ཅན་ཉིད་དུ་འདོད། །དེ་ཚིག་ཐ་དད་མིན་པ་དང༌། །ཐ་དད་ཚིག་འདྲ་རྣམ་པ་
201

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གཉིས། །ཞེས་པ་སྟེ། སྦྱར་ཆོས་དང་དོན་གང་ཡིན་ཡང་རུང་གཟུགས་གཅིག་གི་དོན་དུ་མ་མཚོན་
པའོ། །དཔེར་བརྗོད་ལས་ཐ་དད་མིན་པ།ཨུ་ད་ཡ་ན་མཛེས་པ་ཅན། །དཀྱིལ་འཁོར་ལ་ཆགས་རྒྱལ་
པོ་འདི། །མྲྀ་དུ་ཀ་རཿའཇིག་རྟེན་གྱིས། །ཡིད་ནི་རབ་ཏུ་འཕྲོག་པར་བྱེད། །ཅེས་པ་སྟེ། ཨུ་ད་ཡ་ན་
འཆར་བ་དང་དར་བ་ལ་འཇུག་པས་ཟླ་བ་ལ་འཆར་བ།རྒྱལ་པོ་ལ་དར་བ།དཀྱིལ་འཁོར་ཞེས་པ་ཟླ་
བ་དང་རྒྱལ་པོ་གཉིས་ལ་འཇུག་པས་ཟླ་བ་ལ་གང་བ། རྒྱལ་པོ་ལ་སྙིང་པོ་ལེན་། མྲྀ་དུ་ཀ་
རཿ༔འཇམ་པའི་འོད་དང་ཁྲལ་ལ་འཇུག་པས་ཟླ་བ་ལ་འོད་རྒྱལ་པོ་ལ་ཁྲལ་དེ་ལྟ་བུའི་འཇིག་རྟེན་གྱི་
ཡིད་འཕྲོག་པར་བྱེད་དོ། །ཐ་དད་ཚིག་འདྲ་ལ་གཉིས་ལས་འགྱུར་གཅིག་ལ། རྒྱལ་རིགས་ལམ་ལ་
མི་གནས་པར། །རྒྱལ་པོ་སྐྱོན་གྱི་འབྱུང་གནས་དང༌། །བསྡོངས་ནས་སྐྱོན་མང་དག་གིས་བདག །
དགའ་མེད་འདི་ལྟར་ཅིས་མ་མནར། །ཞེས་པ་སྟེ། རྒྱལ་རིགས་ལམ་ལ་མི་གནས་པ་རྒྱལ་པོ་སྐྱོན་གྱི་
འབྱུང་གནས་དང་བསྡོངས་ནས་སྐྱོན་མང་པོས་བདག་ཇི་ལྟར་མ་མནར་གནར་། །ཡང་འགྱུར་
གཅིག་ལ།རྒྱུ་སྐར་ལམ་ལ་རབ་གནས་པ། །མཚན་མོར་བྱེད་པ་དང་བསྡོངས་ནས། །སྲོད་ལ་ཡིས་
ནི་བདག་འདི་ལྟར། །དགའ་བ་མེད་པར་ཅིས་མ་མནར། ཞེས་པ་སྟེ། རྒྱུ་སྐར་ལམ་ལ་རབ་ཏུ་གནས་
པ་མཚན་མོར་བྱེད་པ་ཟླ་བ་དང་བསྡོངས་པ་ནས་སྲོད་ལ་དགའ་བ་མེད་པ་ཅིས་མ་མནར་ཞེས་པའོ། །
དཔེ་དང་གཟུགས་ཅན་འགོག་པ་དང༌།།ལྡོག་པ་ཅན་སོགས་སྤྱོད་ཡུལ་ཅན།།སྦྱར་བ་གོང་
དུ་བསྟན་ཟིན་ཏེ། །གཞན་མ་འགའ་ཞིག་བསྟན་པར་བྱ། །འགའ་ཞིག་བྱ་བ་ཐ་དད་མིན། །གཞན་པ་
བྱ་བ་འགལ་མིན་ཡོད། །འགལ་བའི་ལས་ཅན་དག་ཀྱང་གཞན། །སྦྱར་བ་ངེས་པ་ཅན་ཡང་ཡོད། །
ངེས་པ་འགོག་པའི་གཟུགས་བརྗོད་དང༌། །འགལ་མེད་འགལ་བ་ཅན་འདས་ཏེ། །དེ་དག་རྣམས་ཀྱི་
རང་བཞིན་ཡང༌། །དཔེར་བརྗོད་དག་ལ་གསལ་བར་འགྱུར །ཞེས་པ་སྟེ་གོ་སླའོ །བྱ་བ་ཐ་དད་
མིན་པ། འཁྱོག་ཅིང་ཡིད་འོང་རང་བཞིན་ཅན། །ཆགས་པ་གསལ་བར་སྟོན་བྱེད་མ། །མཛེས་མས་
བསྐུལ་བའི་མིག་དང་ནི། །ཕོ་ཉ་མོས་ཀྱང་མཛའ་བོ་འགུགས། །ཞེས་པ་སྟེ། འཁྱོག་ཅིང་ཡིད་དུ་འོང་
ལ་ཆགས་པ་གསལ་བར་སྟོན་པ་མཛེས་མས་བསྐུལ་བའི་མིག་དང་དེས་བསྐུལ་བའི་ཕོ་ཉ་མོས་ཀྱང་
མཛའ་བོ་འགུགས་སོ། །
202

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
བྱ་བ་འགལ་མིན། ཡིད་འོང་ཆགས་པ་འཕེལ་བར་བྱེད། །འཇམ་ཞིང་མྱོས་པའི་གདངས་
སྙན་ཅན། །ཁུ་བྱུག་སྒྲ་ནི་ཐོས་གྱུར་ཏེ། །དཀར་མིན་མིག་ཅན་དག་ལ་འཁྱུད།།ཅེས་པ་སྟེ།ཡིད་འོང་
ཆགས་པ་འཕེལ་བར་བྱེད་ལ།འཇམ་ཞིང་མྱོས་པའི་གདངས་སྙན་ཅན་ཁུ་བྱུག་གི་སྒྲ་ཐོས་ནས་དཀར་
མིན་མིག་ཅན་དག་ལ་ཁྱུད་ཅེས་ཐོས་བྱ་དང་འཁྱུད་བྱ་མི་འགལ་བའོ། །འགལ་བ་ཅན། ཆུ་མ་དང་
སྦྱར་འཕེལ་བ་ཡི། །དམར་བ་རབ་ཏུ་སྟོན་བྱེད་ཅིང༌། །ཚ་ཟེར་ཅན་ནི་ནུབ་གྱུར་ཏེ། །ལུས་སྐྱེས་དག་
ནི་རྣམ་པར་རྒྱས། །ཞེས་པ་སྟེ།ཆུ་མ་ཞེས་ནུབ་ཕྱོགས་དང་བུད་མེད་ཀྱི་མཚན་མ་ལ་འཇུག་པས་ནུབ་
ལ་ཐུན་མཚམས་ཀྱི་དམར་བ། མཚན་མ་ལ་འདོད་པ་འཕེལ་བ་སྟོན་པའི་ཕྱིར་དེ་ལྟ་བུའི་ཚ་ཟེར་ཅན་
ནི་ནུབ་ལུས་སྐྱེས་རྒྱས་པོ་ཞེས་ནུབ་པ་དང་རྒྱས་པ་འགལ་བའོ། །སྦྱར་བ་ཅན། རལ་གྲི་ཉིད་ལ་ནི་
སྟྲི་།གཞུ་ཉིད་ལ་ནི་འཁྱོག་པོ་ཉིད། །མི་བདག་འདི་ཡིད་མཱརྒ་ཎ། །མདའ་རྣམས་ཉིད་ལ་གནས་པ་
ཡིན། །ཞེས་པ་སྟེ།ནི་སྟྲི་ཤ་རལ་གྲི་དང་ཁྲོ་བ་ལ་འཇུག་པ་ལས་འདིར་རལ་གྲི། འཁྱོག་པ་གཞུ་དང
གཡོ་ཅན་ལ་འཇུག་པས་འདིར་གཞུ། མརྒ་ཎ་མདའ་དང་སློང་བ་ལ་འཇུག་པས་འདིར་མདའ་ཞེས་
ངེས་པ་བཟུང་བས་དེ་སྐད་།།
ངེས་པ་འགོག་པ། ཁྱོད་ཀྱི་བསྲུངས་ལ་ཚེར་མ་ནི། །པདྨའི་ཡུ་བ་ཉིད་ལ་མཐོང་། །འོན་
ཀྱང་ཆགས་ཅན་འཁྲིག་པ་ལ། །འཁྱུད་པར་གྱུར་པ་རྣམས་ལའང་མཐོང༌། །ཞེས་པ་སྟེ ཀཎྜ་ཀ་ཞེས་
པ་ཚེར་མ་དང་སེམས་ཅན་མ་རུངས་པ་ལ་འཇུག་པས་རྒྱལ་པོ་ཁྱོད་ཀྱིས་བསྲུངས་ལ་སེམས་ཅན་མ་
རུངས་པ་མེད་པས་པདྨའི་ཡུ་བ་ཉིད་ལ་མཐོང་ངོ༌། །འོན་ཀྱང་དེ་གཅིག་པུར་མ་ངེས་ཏེ་ཆགས་ཅན་
འཁྲིག་པ་རྣམས་ལ་བ་སྤུ་ཡང་མཐོང་ངོ༌། །འགལ་མེད། ས་འཛིན་ཀ་ཎ་ཀ་ལང་ཞིང༌། །གཟི་བརྗིད་
ལྡན་པ་ངེས་པར་དར། །མཁས་པ་སྐྱེ་རྒུའི་བདག་འབྱུང་སྟེ། །རྗེ་བོ་ནུས་པ་འཛིན་ཀྱང་སྟེ །ཞེས་པ་སྟེ
ཁྱད་གཞི་རི་དང་རྒྱལ་པོ་ལ་ཁྱད་ཆོས་ཀ་ཎ་ཀ་རི་གཞོལ་དང་འཁོར་མང་བ། ཁྱད་གཞི་གཟི་བརྗིད་
དང་ལྡན་པ་ཉི་མ་དང་རྒྱལ་། །ཁྱད་ཆོས་འཆར་བ་དང་དར་བ། ཁྱད་གཞི་སྐྱེ་རྒུའི་བདག་པོ་ཚངས་
པ་དང་རྒྱལ་པོ། ཁྱད་ཆོས་མཁས་ཤིང་རིག་པའི་བདག་པོ། ཁྱད་གཞི་རྗེ་བོ་སྨིན་གྲུབ་ཀྱི་བུ་དང་
རྒྱལ་པོ། ཁྱད་ཆོས་མདུང་ཐུང་དང་ནུས་པ་འཛིན་པའོ། །འགལ་བ་ཅན།ཉམས་མེད་ཡིན་ཡང་ཆོས་
203

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
སྤྱོད་མིན། །རྒྱལ་པོ་ཡིན་ཡང་ཟད་མི་ཤེས། །བདེ་བྱེད་ཡིན་ཡང་ལག་འགྲོ་མེད། །ལྷ་ཉིད་ཡིན་ཡང་
རྣམ་སད་མིན། །ཞེས་པ་སྟེ། རྒྱལ་པོ་དང་ཁྱབ་འཇུག་གཉིས་ཀ་ཉམས་མེད་ཡིན་ཡང་ཁྱབ་འཇུག་
ཆོས་སྤྱོད་པ་མ་ཡིན། ཟླ་བ་དང་མི་བདག་གཉིས་པོ་རྒྱལ་པོ་ཡིན་ཡང་རྒྱལ་པོ་མར་ངོར་མི་མཛད།
དབང་ཕྱུག་དང་རྒྱལ་པོ་གཉིས་ཀ་བདེ་བྱེད་ཡིན་ཡང་རྒྱལ་པོ་ལ་སྦྲུལ་རྒྱན་མེད། ལྷ་དང་རྒྱལ་པོ་
གཉིས་ཀ་ལྷ་ཡིན་ཡང་རྒྱལ་པོ་རྣམ་པ་ཀུན་ཏུ་གཉིད་སད་པ་མ་ཡིན་ཞེས་འགལ་བའོ། །
ཉེར་ལྔ་པ་ཁྱད་པར་བརྗོད་པའི་རྒྱན་ལ་གསུམ་ལས་མཚན་ཉིད་ནི། ཁྱད་པར་རབ་ཏུ་
བརྟན་པའི་ཕྱིར། །ཡོན་ཏན་རིགས་དང་བྱ་བ་སོགས། །གང་དུ་མ་ཚང་ཉིད་བསྟན་པ། །དེ་ནི་ཁྱད་
པར་བརྗོད་པར་འདོད། །ཅེས་པ་སྟེ། ཡོན་ཏན་རིགས་དང་བྱ་བ་སོགས་གང་དུ་མ་ཚང་བ་བརྗོད་
པས་ཚང་བ་ལས་ཀྱང་ཁྱད་པར་འཕགས་པ་སྟོན་པའོ །དཔེར་བརྗོད་ལས་ཡོན་ཏན་མ་ཚང་བའི་
ཁྱད་པར། མེ་ཏོག་གཞུ་ཅན་དག་གི་མཚོན། །རྩུབ་པ་མ་ཡིན་རྣོ་བའང་མིན། །དེ་ལྟ་ན་ཡང་འདི་
ཡིས་ནི། །ས་གསུམ་དག་ལས་རྒྱལ་བར་གྱུར། །མེ་ཏོག་གཞུ་ཅན་གྱི་མཚོན་རྩུབ་པ་དང་བ་མ་ཡིན་
ཡང་ས་གསུམ་དག་ལས་རྒྱལ་བར་གྱུར་ཏོ། །རིགས་ཀྱི་ཁྱད་པར། འདི་དག་ལྷ་ཡི་བུ་མོ་མིན། །དྲི་
ཟའི་རིགས་ལས་བྱུང་བའང་མིན། །དེ་ལྟ་མོད་ཀྱི་ཚངས་པའི་ཡང༌། །དཀའ་ཐུབ་གཞོམ་པར་སྒྲུབ
པར་ནུས །ཞེས་པ་སྟེ། མཛེས་ཤིང་ཡིད་དུ་འོང་བ་འདི་དག་ལྷའི་བུ་མོ་མིན་ཞིང༌། དྲི་ཟའི་རིགས་
ལས་བྱུང་བ་མ་ཡིན་མོད་ཀྱི་དེ་ལྟ་བ་ཡང་ཚངས་པའི་བཀའ་ཐུབ་གཞོམ་པར་ནུས་སོ །བྱ་བ་མ་ཚང་བ།
ཁྲོ་གཉེར་དག་ནི་མ་བསྡུས་ཤིང༌། །སོ་ཡི་གཡོག་ཀྱང་མ་བསྐྱོད་ཀྱང༌། །མིག་ཀྱང་དམར་པོར་མ་གྱུར་
པར། །དགྲ་བོའི་རིགས་རྣམས་ཉམས་པར་བྱས། །ཞེས་པ་སྟེ།ཁྲོ་གཉེར་དག་ནི་མ་བསྡུས་ཤིང་སོའི་
གཡོགས་མཆུ་ཡང་མ་བསྐྱོད་ལ། མིག་ཀྱང་དམར་པོར་མ་གྱུར་པ་དགྲའི་རིགས་ཉམས་པར་བྱས་སོ །
རྫས་མ་ཚང་བ། ཤིང་རྟ་མེད་ཅིང་གླང་པོའང་མེད། །རྟ་མེད་རྐང་ཐང་མེད་པ་གང་། །ཟུར་མིག་ཉིད་
ཀྱིས་བུད་མེད་རྣམས། །འགྲོ་བ་གསུམ་པོ་དག་ལས་རྒྱལ། །ཞེས་པ་སྟེ། ཤིང་རྟ་དང་གླང་པོ་ཆེ་དང་
རྟ་དང་རྐང་ཐང་སྟེ་ཡན་ལག་བཞིའི་དཔུང་མེད་པར་ཡང་། ཟུར་མིག་ཉིད་ཀྱིས་བུད་མེད་རྣམས་འགྲོ
བ་གསུམ་ལས་རྒྱལ་ཞེས་པའོ །རྒྱུ་མ་ཚང་བའི་ཁྱད་པར།ཤིང་རྟ་འཁོར་ལོ་གཅིག་པ་དང༌། །ཁ་ལོ་
204

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
པ་ཉམས་རྟ་མི་མཉམ། །དེ་ལྟ་ན་ཡང་གཟི་བརྗིད་ཅན། །ཉི་མས་འགྲོ་བ་གསུམ་པ་མནན། །ཞེས་པ་སྟེ།
ཤིང་རྟ་འཁོར་ལོ་གཅིག་ལས་མེད་པ་དང་ཁ་ལོ་པ་གླ་མཉམ་པ་དང་རྟ་མི་མཉམ་པ་བདུན་ལས་མེད་
ཀྱང་ཉི་མས་འགྲོ་བ་གསུམ་པོ་མནན་ཞེས་པའོ། །བཤད་ཅིང་མཇུག་བསྡུ་བ། གཟི་བྱིན་ཅན་ཞེས་
ཁྱད་པར་ལས། །འདི་ནི་རྒྱུ་ཡི་ཁྱད་པར་བརྗོད། །རིམ་པ་འདི་ཡིས་གཞན་གྱིས་ནི། །དབྱེ་བ་རྣམས་
ཀྱང་བརྟག་པར་བྱ། །ཞེས་པ་སྟེ། གཟི་བྱིན་ཅན་ཞེས་རྒྱུ་མཚན་མཚོན་པ་དང་དེས་རིམ་པ་གཞན་
རྣམས་ཀྱང་མཚོན་ཞེས་པའོ །ཉེར་དྲུག་པ་མཚུངས་སྦྱོར་གྱི་རྒྱན་ལ་གཉིས་ལས་མཚན་ཉིད་ནི།
བརྗོད་འདོད་ཡོན་ཏན་ཁྱད་འཕགས་དང༌། །མཚུངས་པར་བྱས་ནས་འགའ་ཞིག་ནི། །བསྟོད་སྨད་
དོན་དུ་སྒྲུབ་པ་གང་། །དེ་ནི་མཚུངས་པར་སྦྱོར་བ་བཤད། །ཅེས་པ་སྟེ། བརྗོད་འདོད་ཀྱི་ཡོན་ཏན་
ཁྱད་འཕགས་བསྟོད་སྨད་ཀྱི་དོན་དུ་བསྒྲུབ་པའོ །དཔེར་བརྗོད་ལས་བསྟོད་པའི་མཚུངས་སྦྱོར།
གཤིན་རྗེ་ལུས་ངན་ཆུ་ལྷ་དང༌། །མིག་སྟོང་པ་དང་ཁྱོད་ཉིད་ཀྱང་། །འཇིག་རྟེན་སྐྱོང་བ་ཞེས་པ་སྨྲ། །
ཡུལ་གཞན་མེད་པར་རྣམ་པར་འཛིན། ཞེས་པ་སྟེ། གཤིན་རྗེ་དང་ལུས་ངན་དང་ཆུ་ལྷ་དང་མིག་སྟོང་
པ་དང་ཁྱོད་ཉིད་དེ་འཇིག་རྟེན་སྐྱོང་བ་ཞེས་པའི་སྨྲ་ཡུལ་གཞན་མེད་པར་རྣམ་པར་འཛིན་ནོ །རྨད་
པའི་མཚུངས་སྦྱོར། རི་དྭགས་མིག་དང་འགྲོགས་པ་དང༌། །གློག་གི་རྩེ་དགའ་དག་དང་ནི། །སྤྲིན་
གྱིས་རྩོམ་པའང་རང་བཞིན་གྱིས། །སྐད་ཅིག་གཉིས་པར་མི་གནས་སོ། །ཞེས་པ་སྟེ།རི་དྭགས་མིག་
དང་འགྲོགས་པའི་བདེ་བ་དང་གློག་གི་རྩེ་དགའ་གཡོ་བ་དང་སྤྲིན་གྱི་ལུས་བཀོད་རྩོམ་པ་འང་སྐད་
ཅིག་གཉིས་པར་མི་གནས་སོ་ཞེས་པའོ། །
ཉེར་བདུན་པ་འགལ་བའི་རྒྱན་ལ་གསུམ་ལས་མཚན་ཉིད་ནི། འགལ་ཟླ་སྒྲུབ་བྱེད་
སླད་དུ་ནི། །གང་ཡང་དངོས་པོ་འགལ་བ་རྣམས། །ཡང་དག་འགྲོགས་པར་རབ་བརྟན་པ། །དེ་ནི་
འགལ་བར་བཤད་དེ་དཔེར། །ཞེས་པ་སྟེ། འགལ་ཟླ་སྒྲུབ་བྱེད་ཀྱི་སླད་དུ་གང་དུ་དངོས་པོ་འགལ་བ་
རྣམས་ཡང་དག་པར་བསྟན་པའོ །གཞི་ཐ་དད་པའི་བྱ་བ་འགལ་བ། ངང་པའི་རྒྱལ་པོ་རྣམས་དག་ནི། །
མྱོས་པའི་གདངས་སྙན་ཅ་ཅོ་འཕེལ །རྨ་བྱ་རྣམས་ཀྱི་སྒྲ་དག་ནི། །ཡིད་འོང་ཉིད་དང་བྲལ་བས་
ཉམས །ཞེས་པ་སྟེ སྟོན་དུས་ངང་པའི་རྒྱལ་པོ་རྣམས་ནི་མྱོས་པའི་གདངས་སྙན་ཅ་ཅོ་འཕེལ་ལ།
205

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
རྨ་བྱ་རྣམས་ནི་ཡིད་འོང་ཆར་སྤྲིན་དང་བྲལ་བས་ཉམས་སོ་ཞེས་ངང་པ་དང་རྨ་བྱ་ཐ་དད་པའོ། །གཞི་
གཅིག་གི་བྱ་བ་འགལ་བ། དབྱར་སྐྱེས་ཆུ་འཛིན་དག་གིས་ནི། །ནམ་མཁའ་ཡུལ་ངན་ལྟ་བུར་སྤྱོད། །
ཆགས་པ་ཡིས་ཀྱང་འགྲོ་བ་ཡི།།ཡིད་ནི་ཀུན་ཏུ་ཆགས་པར་གྱུར། །ཅེས་པ་སྟེ།དབྱར་སྐྱེས་ཆུ་འཛིན་
གྱི་ཕྲེང་བས་ནམ་མཁའ་ཡུལ་ངན་ལྟ་བུར་སྤྱོད་ལ་དེས་ཀྱང་ཡིད་ཀུན་ཏུ་ཆགས་པར་འགྱུར་།རྫས་
འགལ་བ། སྐེད་པ་ཕྲ་ཞིང་རོ་སྨད་སྦོམ། །མཆུ་དམར་མིག་ནི་དཀར་བ་མིན།།ལྟེ་བ་དམའ་ཞིང་ནུ་མ་
མཐོ། །བུད་མེད་ལུས་ཀྱིས་སུ་མ་བཅོམ། །ཞེས་པ་སྟེ། སྐེད་པ་ཕྲ་ཞིང་རོ་སྨད་སྦོམ་ལ་མཆུ་དམར་
མིག་ནག་པ་ལྟེ་བ་དམའ་ཞིང་ནུ་མ་རབ་ཏུ་མཐོ་བའི་བུད་མེད་ཀྱི་ལུས་ཀྱིས་སུ་མ་བཅོམ་མོ །རྫས་
དང་ལས་འགལ་བ། པད་རྩའི་ལག་པ་ཆུ་ཤིང་བརླ། །པདྨའི་གདོང་དང་ཨུཏྤལ་མིག །ཁྱོད་ཀྱི་
གཟུགས་ཀྱིས་བདག་ཅག་རྣམས། །གདུང་ནུས་མིན་ནམ་ལུས་ཅན་མ། །ཞེས་པ་སྟེ། འཇམ་མཉེན་
པད་རྩའི་ལག་པ་མཁྲང་འདུལ་ཆུ་ཤིང་བརླ་དཀར་མཛེས་པདྨའི་གདོང་ནག་སྣུམ་ཨུཏྤལ་གྱི་མིག་ལྡན་
ཁྱོད་ཀྱི་ཁྱོད་ཀྱིས་གདུང་ནུས་མིན་ནམ་ཞེས་པའོ། །གཞི་དང་ལས་འགལ་བ། སྐྱེད་ཚལ་རླུང་གིས་
རབ་སྐྱོད་པ། །ཙུ་ཏ་ཙམ་པ་ཀ་ཡི་རྡུལ། །རེག་པ་མིན་ཡང་མགྲོན་པོ་ཡི། །མིག་ནས་མཆི་མ་ཟགས་
པར་བྱེད། །ཅེས་པ་སྟེ། སྐྱེད་ཚལ་རླུང་གིས་བསྐྱོད་པའི་ཙུ་ཏ་ཙམ་པ་ཀའི་རྡུལ་གྱིས་རེག་པ་མིན་ཡང་
མགྲོན་པོ་བུད་མེད་དང་བྲལ་བ་རྣམས་ཀྱི་མིག་ནས་མཆི་མ་ཟག་པར་བྱེད་།།
སྦྱར་བའི་འགལ་བ་གཉིས་ལས་འགྱུར་ཞིག་ལ།སྙན་པ་སྒྲོག་མ་ཁྱོད་ཀྱི་མིག།ནག་དཀར་
རྗེས་སུ་དམར་བ་ཡང་། །རྣ་བ་དག་ལ་བརྟེན་པ་ནི། །སུ་ཡི་ཡིད་བརྟན་ཉིད་དུ་གྱུར། །ཅེས་པ་སྟེ། སྙན་
སྒྲོག་མ་ཞེས་བོས་ནས་ཁྱོད་ཀྱི་མིག་འབྲས་ནག་པ་དང་དེའི་མཐའ་དཀར་བ་དང་རྗེས་སུ་དམར་བ་
ཅན་འདི་རྣ་བའི་བར་ནས་བརྟེན་པ་སུ་ཡི་ཡིད་བརྟན་ཉིད་དུ་འགྱུར་ཞེས་པའོ །ཡང་འགྱུར་གཅིག་ལ།
ནག་མོ་སྙན་སྒྲོག་ཁྱོད་ཀྱི་མིག །སྲིད་སྒྲུབ་ལ་ཆགས་ལྟ་བྱེད་ཀྱང་། །རྣ་ཅན་དག་ལ་བརྟེན་པ་ནི། །སུ་
ཡི་ཡིད་བརྟན་ཉིད་དུ་འགྱུར། །ཞེས་པ་སྟེ། ནག་མོ་སྙན་སྒྲོག་མ་ཁྱོད་ཀྱི་མིག་རང་གི་བདག་པོ་སྲིད་
སྒྲུབ་ལ་ལྟ་བ་བྱེད་ཀྱང་དེའི་དགྲ་ཟླ་རྣ་ཅན་དག་ལ་བརྟེན་པ་བྱེད་པ་ནི་སུ་ཡི་ཡིད་བརྟན་ཉིད་དུ་འགྱུར་
ཞེས་པའོ །གསུམ་པ་མཇུག་བསྡུ་བ། དེ་ལྟར་རྒྱན་གྱི་རྣམ་པ་ནི། །དུ་མ་ཉིད་དུ་རབ་རྟོགས་བྱ། །
206

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
ཞེས་པ་སྟེ་གོ་སླའོ།།
ཉེར་བརྒྱད་པ་སྐབས་མིན་གྱི་རྒྱན་ལ་གཉིས་ལས་མཚན་ཉིད་ནི།སྐབས་མིན་འདོད་པ་
བསྟོད་པ་ནི། །སྐབས་སུ་མ་བབས་བསྟོད་པ་ཡིན། །ཞེས་པ་སྟེ།སྐབས་སུ་མ་བབས་བཞིན་དུ་འདོད་
པའི་ཀུན་སློང་གིས་བསྟོད་པ་སྐབས་མིན་གྱི་མཚན་ཉིད། དཔེར་བརྗོད། གཞན་མི་བརྟེན་པའི་རི་
དྭགས་རྣམས། །འབད་མེད་སྐེད་པར་སླད་བའི་ནོར། །ཆུ་དང་རྩྭ་ཡིས་མྱུག་སོགས་ཀྱིས །ནགས་
རྣམས་སུ་ནི་བདེ་བར་འཚོ །ཞེས་པ་སྟེ། གཞན་གྱི་དྲིན་མི་བརྟེན་པའི་རི་དྭགས་རྣམས་འབད་མེད་
དུ་སྐེད་པ་སླ་བ་ཆུ་དང་རྩྭའི་མྱུ་གུ་སོགས་ཀྱི་ནགས་རྣམས་སུ་ནི་བདེ་བར་འཚོ། དོན་བཤད། རྒྱལ་
པོའི་རྗེས་འབྲངས་ཉོན་མོངས་པ། །སྐྱོ་བའི་ཡིད་དང་ལྡན་པ་ཡིས། །སྐབས་སུ་མ་བབས་ཉིད་དུ་
འདིར། །རི་དྭགས་སྐྱོང་ཚུལ་འདི་དག་བསྔགས། །ཞེས་པ་སྟེ། རྒྱལ་པོའི་རྗེས་འབྲངས་ཁྲལ་སོགས་
ཀྱི་ཉོན་མོངས་པས་སྐྱོ་བས་རི་དྭགས་ལ་བསྟོད་པའོ །
ཉེར་དགུ་པ་ཟོལ་བསྟོད་ཀྱི་རྒྱན་ལ་གསུམ་ལས་མཚན་ཉིད་ནི། གལ་ཏེ་སྨད་པ་བཞིན་
བསྟོད་ནས། །སྐྱོན་ལྟར་སྣང་བའི་ཡོན་ཏན་ཉིད། །གང་དུ་ཉེ་བར་ཐོབ་གྱུར་པ། །འདི་ནི་ཟོལ་གྱིས་
བསྟོད་པར་བཤད། །ཅེས་པ་སྟེ། གལ་ཏེ་འཕྲལ་དུ་སྨད་པ་ལྟར་སྣང་བས་ཡོན་ཏན་བརྗོད་པའོ་། །
དཔེར་བརྗོད་ལས།མཐུ་ཕུན་ཚོགས།རཱ་མ་དཀའ་ཐུབ་པ་ཡིས་ཀྱང༌།།འབྱུང་པོ་འཛིན་མ་འདི་ལས་
རྒྱལ། །དེ་ཉིད་རྒྱལ་པོ་ཁྱོད་ཀྱིས་ཀྱང༌། །འདི་ལ་ཁྱོད་ནི་རྒྱགས་མ་མཛད། །ཅེས་པ་སྟེ། རཱ་མ་ཎ་
དཀའ་ཐུབ་ལ་གནས་པས་ཀྱང་ས་གཞིའི་ཁྱོན་ལས་རྒྱལ་ན་ཡན་ལག་བཞིའི་དཔུང་ཅན་རྒྱལ་པོ་ཁྱོད་
ཀྱི་ཐོབ་པ་ལ་རྒྱགས་མ་མཛད་ཅིག་ཅེས་པའོ། །དཔའ་བ་ཕུན་ཚོགས སྔོན་གྱི་སྐྱེས་བུ་ལས་བཅད་
ནས།།དཔལ་འདི་ཁྱོད་ཀྱི་ཡོངས་སུ་སྤྱོད།།རྒྱལ་པོ་བུ་རམ་ཤིང་པའི་རྒྱུད།།ཁྱོད་ཀྱིས་འདི་ནི་རིགས་
སམ་། །ཞེས་པ་སྟེ། སྔོན་གྱི་སྐྱེས་བུ་ཁྱབ་འཇུག་གིས་རང་དབང་ལས་བཅད་ནས་ས་གཞིའི་དཔལ་
འདི་རྒྱལ་པོ་ཁྱོད་ཀྱིས་བཟུང་ངོ་རྒྱལ་པོ་བུ་རམ་ཤིང་པའི་གདུང་ཁྱོད་ཀྱིས་རིགས་སེམས་ཅི ཡོན་
ཏན་ཟོལ་བསྟོད། ཁྱོད་ཀྱི་བཙུན་མོ་ས་གཞི་ནི། །ལག་འགྲོའི་ལོངས་སྤྱོད་དག་ལ་ཆགས། །ཅི་སླད་
ཁྱོད་ཀྱི་ང་རྒྱལ་ནི། །མཆོག་གི་མཐའ་རུ་འཛེགས་པར་འགྱུར།།ཞེས་པ་སྟེ།ཁྱོད་ཀྱི་བཙུན་མོ་དང་ས་
207

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གཞི་ནི་ལག་འགྲོའི་ལོངས་སྤྱོད་དག་ལ་ཆགས་སོ་ཞེས། བཙུན་མོ་སྐྱེ་བོ་ངན་པ་དང་དེ་གཞི་ཀླུའི
ལུས་ལ་གནས་པས་ཅིའི་ཕྱིར་མཆོག་གི་ང་རྒྱལ་མི་རིགས་སོ་ཞེས་པའོ །མཇུག་བསྡུ་བ། དེ་ལྟར་ཉེ་
བར་མཚོན་པ་ལས། །སྦྱར་བ་ཅན་དང་གཞན་དག་གི །ཟོལ་གྱིས་བསྟོད་པའི་རྣམ་པ་རྣམས། །རབ་
ཏུ་རྒྱ་ཆེ་ཐ་དད་བྲལ། །ཞེས་པ་སྟེ་གོ་སླའོ །
སུམ་ཅུ་པ་ངེས་བསྟན་གྱི་རྒྱན་ལ་གཉིས་ལས་མཚན་ཉིད་ནི། གལ་ཏེ་དོན་གཞན་
འཇུག་པ་ཡི། །དེ་དང་མཚུངས་པའི་འབྲས་བུ་དགའ། །མཆོག་གམ་མཆོག་མིན་སྟོན་བྱེད་པ། །དེ་ནི་
ངེས་པར་བསྟན་པ་ཡིན །ཞེས་པ་སྟེ། གལ་ཏེ་བརྗོད་བྱའི་དོན་འགའ་ཞིག་དེ་དང་མཚུངས་པའི
དངོས་པོ་གཞན་གྱིས་གསལ་བ་སྟོན་པའོ། །དཔེར་བརྗོད་ལས་མཆོག་གི་ངེས་བསྟན།ཉི་མ་འཆར་
བ་ཉིད་ཀྱིས་ནི། །པདྨ་རྣམས་ལ་དཔལ་སྟེར་བྱེད། །ཕུན་ཚོགས་རྣམས་ཀྱི་འབྲས་བུ་དག །གྲོགས་པོ་
རྗེས་འཛིན་བསྟན་པའི་ཕྱིར །ཞེས་པ་སྟེ ·མས་པདྨ་རྣམས་ལ་དཔལ་སྟེར་བར་བྱེད་པ་ནི་སྐྱེ་བོ
དམ་པས་གྲོགས་པོ་རྗེས་སུ་འཛིན་པར་བསྟན་། །མཆོག་མིན།ཟླ་བའི་ཟེར་གྱིས་རེག་པ་ན།།མུན་
པའི་ཕྲེང་བ་ནུབ་པར་གྱུར། །འཕྲལ་ལ་རྒྱལ་པོ་དང་འགལ་རྣམས། །ངན་པའི་མཐར་གྱུར་གསལ་
བར་བྱེད། །ཅེས་པ་སྟེ། ཟླ་བའི་ཕྲེང་བ་ཤར་ན་མུན་པ་ནུབ་པས་འཕྲལ་ལ་རྒྱལ་པོ་དང་འགལ་བ་
རྣམས་ལྷུང་བ་མཚོན་པའོ །
སོ་གཅིག་པ་ལྷན་ཅིག་བརྗོད་པའི་རྒྱན་ལ་གཉིས་ལས་མཚན་ཉིད་ནི། ཡོན་ཏན་ལས་
རྣམས་ལྷན་ཅིག་གིས། །དངོས་པོ་བརྗོད་པ་ལྷན་ཅིག་བརྗོད། །དོན་རྣམས་བསྣོལ་བ་གང་ཡིན་པ། །
ཡོངས་བརྗེས་ཡིན་ཏེ་དེ་དག་དཔེར། །ཞེས་པ་སྟེ་ཡོན་ཏན་དང་རྫས་རྣམས་ལྷན་ཅིག་བརྗོད་པ་
ལྷན་ཅིག་བརྗོད་པའི་མཚན་ཉིད།དོན་རྣམས་ཕན་ཚུན་བསྣོལ་བ་ཡོངས་བརྗེས་ཀྱི་མཚན་ཉིད་དོ། །
དཔེར་བརྗོད་ལས་ཡོན་ཏན་ལྷན་ཅིག་བརྗོད་པ། ད་ནི་མཚན་མོ་འདི་དག་རྣམས། །བདག་གི་
དབུགས་དང་ལྷན་ཅིག་རིང༌། །ཟླ་བའི་རྒྱན་ལྡན་མ་རྣམས་ཀྱང་།།བདག་ལུས་ཉིད་དང་ལྷན་ཅིག་སྐྱ།།
ཞེས་པ་བྲལ་བས་ཉེན་པ་ལ་དབུགས་དང་ལྷན་ཅིག་མཚན་མོ་རིང་བ་དང་ལུས་དང་ལྷན་ཅིག་ཟླ་
བ་སྐྱ་ཞེས་ཡོན་ཏན་མཚོན་པའོ། །ལས་ལྷན་ཅིག །མགྲོན་པོའི་རྣམས་ཀྱི་རྨོངས་པ་དང༌། །ལྷན་ཅིག་
208

སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ
ཙཱུ་ཏའི་དོག་པ་རྒྱས། །དེ་དག་མཆི་མ་དང་མཉམ་དུ། །མ་ལ་ཡ་ཡི་རླུང་དག་འབབ། །ཅེས་པ་སྟེ།
མགྲོན་པོ་རྣམས་བྲལ་བས་ཉེན་པས་རྨོངས་པ་དང་ལྷན་ཅིག་ཙུ་ཏའི་དོག་པ་རྒྱས་ལ། ཆགས་ལྡན་དེ་
དག་གི་མཆི་མ་དང་མཉམ་དུ་མ་ལ་ཡའི་རླུང་དག་ཀྱང་འབབ་བོ། །དངོས་པོ་ལྷན་ཅིག་བརྗོད་པ།ཁུ་
བྱུག་སྒྲོག་པའི་སྐལ་བཟང་དང༌། །ནགས་ཀྱི་རླུང་གི་དྲི་བཟང་དང༌། །དཔྱིད་ཉིན་སྐྱེ་བོའི་ཀུན་དགའ་
རྣམས། །ལྷན་ཅིག་དག་ཏུ་འཕེལ་བར་གྱུར། །ཅེས་པ་སྟེ། ཁུ་བྱུག་སྐད་སྙན་པར་སྒྲོག་པའི་སྐལ་
བཟང་དང་། ནགས་ཀྱི་རླུང་བཟང་བོར་འཐུལ་བ་དང༌། དཔྱིད་ཉིན་སྐྱེ་བོའི་ཀུན་དགའ་རྣམས་
ལྷན་ཅིག་ཏུ་འཕེལ་ཞེས་པའོ །དེ་ལྟར་ལྷན་ཅིག་བརྗོད་པ་ཡི་དཔེར་བརྗོད་འགའ་ཞིག་འདིར་བྱས་ཏེ།
ཡོངས་སུ་བརྗེས་པའི་རང་བཞིན་དང༌། །ངེས་པར་བསྟན་པ་ཅུང་ཟད་བྱ། །ཞེས་པ་སྟེ། ལྷན་ཅིག་
བརྗོད་པའི་རྒྱན་བསྟན་ནས་ཡོངས་བརྗེས་སྟོན་ཞེས་པའི་དོན་ཡིན།
སོ་གཉིས་པ་ཡོངས་བརྗེས་ལ་གཉིས་ལས་མཚན་ཉིད་གོང་དུ་སོང༌། དཔེར་བརྗོད། ས་
སྤྱོད་རྣམས་ལ་མཚོན་བསྣུན་པ། །སྟེར་བྱེད་ཁྱོད་ཀྱི་ལག་པ་ཡིས། །དེ་དག་གྲགས་པ་ཀུ་མུད་དཀར། །
ཡུན་རིང་དག་ཏུ་བསྒྲུབ་པ་འཕྲོགས །ཞེས་པ་སྟེ། ས་སྤྱོད་རྣམས་ལ་མཚོན་སྟེར་བྱེད་ཁྱོད་ཀྱི་ལག
པས་དེ་དག་རྣམས་ཀྱི་ཡོན་ཏན་དང་གྲགས་པ་འཕྲོགས་སོ་ཞེས་བསྣོལ་བའོ །
སོ་གསུམ་པ་ཤིས་བརྗོད་ཀྱི་རྒྱན་ལ་གཉིས་ལས་མཚན་ཉིད་ནི། མངོན་པར་འདོད་པའི་
དངོས་པོ་ལ། །སྨོན་པ་ཤིས་བརྗོད་ཅེས་བྱ་དཔེར། །ཞེས་པ་སྟེ། མངོན་པར་འདོད་པའི་དོན་ལ་སྨོན་
པའི་ཚིག་གིས་སྦྱོར་བའོ། །དཔེར་བརྗོད། ངག་ཡིད་སྤྱོད་ཡུལ་མ་ཡིན་པའི། །སྣང་བ་དམ་པས་ཁྱོད
ལ་བསྲུངས། །ཞེས་པ་སྟེ། ངག་ཡིད་ཀྱི་སྤྱོད་ཡུལ་མ་ཡིན་པའི་སྣང་བ་དམ་པས་ཁྱོད་ལ་སྲུངས་ཤིག་
ཅེས་པའོ །
དོགས་སེལ་ནི། རྗེས་འགྲོ་མེད་དང་ཐེ་ཚོམ་ཅན། །ངག་ནི་དཔེ་རྣམས་ཉིད་ལ་བསྟན། །
དཔེ་ཡི་གཟུགས་ཅན་དག་ཀྱང་འདིར། །གཟུགས་ཅན་རྣམས་ལ་ངེས་པར་བསྒྲགས །རབ་རྟོག་ཆ་
ཤས་འདི་ཡང་ནི། །རབ་རྟོག་དག་གི་དབྱེ་བ་ཉིད།།ཞེས་པ་སྟེ། ཁ་ཅིག་འདིར་རྗེས་འགྲོ་མེད་པ་དང་
ཐེ་ཚོམ་ཅན་སོགས་མ་འདུས་སོ་ཞེ་ན་ཐུན་མོང་མ་ཡིན་པའི་དཔེ་དང་ཐེ་ཚོམ་གྱི་དཔེར་བསྟན་ཟིན་ལ།
209

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
དཔེའི་གཟུགས་ཅན་དང་རབ་རྟོག་རྣམས་ཀྱང་སྔར་བསྟན་ཟིན་།།
སོ་བཞི་པ་རབ་སྤེལ་གྱི་རྒྱན་ལ་གསུམ་ལས་མཚན་ཉིད་ནི། ཐ་དད་རྒྱན་རྣམས་བསྲེས་
པ་ནི། །སྤེལ་མ་དག་ཏུ་བརྗོད་པ་སྟེ། །ཡན་ལག་ཡན་ལག་ཅན་དངོས་ཀྱི། །སྐབས་དང་ཐམས་ཅད་
སྟོབས་མཚུངས་ཉིད། །ཅེས་པ་ལུགས་གཉིས་སྤེལ་མ་ཡི། །རྒྱན་དག་ལ་ནི་མཚོན་པར་བྱ། །ཞེས་པ་སྟེ།
ཐ་དད་པའི་རྒྱན་རྣམས་བསྲེས་པ་སྤེལ་མའི་མཚན་ཉིད།དབྱེ་ན་བསྒྲུབ་བྱ་སྒྲུབ་བྱེད་འགྲེལ་མཚུངས་
དང་སྟོབས་མཚུངས་རབ་སྤེལ་བ་གཉིས་ཡོད་ཅེས་པའི་དོན་ཡིན། དཔེར་བརྗོད། མཛེས་མ་ཁྱོད་ཀྱི་
བཞིན་གྱི་དཔལ། །པདྨ་དག་གིས་འགོག་པར་བྱེད། །མཛོད་དང་ཡུ་བ་ཕུན་ཚོགས་པ། །འདི་ལ་བྱ་
དཀའ་ཅི་ཞིག་ཡོད། །ཅེས་པ་སྟེ། མཛེས་མ་ཁྱོད་ཀྱི་བཞིན་གྱི་དཔལ་པདྨ་དག་གིས་འགོག་པར་བྱེད་
ཅེས་དཔེ་ཅན་བསྒྲུབ་བྱ་དང་སྒྲུབ་བྱེད་ཀོ་ཥའི་སྒྲ་པདྨའི་སྙིང་པོ་དང་བང་མཛོད་ལ་འཇུག །དཎྜ
པདྨའི་ཡུ་བ་དང་ཡན་ལག་བཞིའི་དཔུང་ལ་འཇུག་པས་པདྨ་ཡུ་བ་དང་བཅས་པའམ་མཛོད་དཔུང་
དང་བཅས་པ་ཞེས་སྒྲ་སྦྱར་ཏེ་ཕུན་སུམ་ཚོགས་པའི་དངོས་པོ་འདི་ལ་བྱ་དཀའ་ཅི་ཞིག་ཡོད་ཅེས་དོན་
གཞན་བཀོད་པའི་རྒྱན་རྣམས་སྤེལ་བའོ། །
སྒྲུབ་བྱེད་སྤྱིའི་རྣམ་བཞག །རང་བཞིན་བརྗོད་དང་འཁྱོག་བརྗོད་ཅེས། །ངག་གི་རང་
བཞིན་ཐ་དད་གཉིས། །འཁྱོག་པོར་བརྗོད་པ་ཐམས་ཅད་ལ། །ཕལ་ཆེར་སྦྱར་བས་དཔལ་རྒྱས་བྱེད། །།
ཅེས་པ་སྟེ། རང་བཞིན་བརྗོད་དང་འཁྱོག་བརྗོད་གཉིས་སུ་གནས་པ་ལས་འཁྱོག་པོར་བརྗོད་པ་
ཐམས་ཅད་ལ་ཕལ་ཆེར་སྦྱར་བས་ཚིག་གི་དཔལ་རྒྱས་པར་བྱེད་། །
སོ་ལྔ་པ་དགོངས་པ་ཅན་གྱི་རྒྱན་ལ་གཉིས་ལས་མདོར་བསྟན་པ་ནི། སྙན་ངག་མཁན་
སེམས་དགོངས་པ་སྟེ། །སྙན་ངག་གྲུབ་པར་གང་གནས་པ།།རབ་སྦྱོར་ཡུལ་གྱི་ཡོན་ཏན་ཅན། །དེ་ནི་
དགོངས་པ་ཅན་ཞེས་བརྗོད། །ཅེས་པ་སྟེ། སྙན་ངག་མཁན་གྱི་བསམ་པའམ་དགོངས་པ་ཐོག་མ་
ནས་མཐར་མ་ཕྱིན་གྱི་བར་རྒྱུན་ཆགས་པའོ །གཉིས་པ་རྒྱས་བཤད་ནི དངོས་པོ་ཡིས་ནི་ཚིག་
རྣམས་ཀུན། །ཕན་ཚུན་ཕན་པར་བྱེད་པ་ཉིད། །དོན་དང་བྲལ་བའི་ཁྱད་པར་རྣམས །མ་བྱས་
གནས་སུ་བསྔགས་པ་དང་། །བརྗོད་རིམ་སྟོབས་ལས་དངོས་པོ་ནི། །ཟབ་དག་ཀྱང་གསལ་བ་སྟེ། །
210

སྙན་ངག་མེ་ལོང་ལས་ལེའུ་གཉིས་པའི་དོན་བཤད་།
དེ་ཀུན་དགོངས་པའི་དབང་གྱུར་ཕྱིར། །དེ་དག་དགོངས་པ་ཅན་ཞེས་རིག །དངོས་པོའི་ཚིག་རྣམས་
ཕན་ཚུན་དུ་ཕན་པ་བྱེད་པ་དང་དོན་དང་བྲལ་བས་ཁྱད་པར་རྣམས་མ་བྱས་པ་དང༌། སྐབས་སུ་
བབས་པ་ལ་བསྔགས་ཤིང་བརྗོད་རིམ་སྟོབས་སམཤུགས་ལས་དངོས་པོ་སྟེ་དོན་ཟབ་གསལ་བ་
ཁྱད་ཆོས་གཞི་དང་ལྡན་པ་དགོངས་པ་ཅན་དུ་རིགས་པར་བྱའོ། །
ཟློས་གར་གྱི་མཚན་ཉིད་རྒྱན་དུ་བསྟན་པ་ནི། གང་ཡང་མཚམས་སྦྱོར་ཡན་ལག་དང༌། །
འཇུག་པའི་ཡན་ལག་མཚན་ཉིད་སོགས། །ལུང་བཞིན་དག་ཏུ་བརྗོད་འདི་ཡང༌། །རྒྱན་ཉིད་དུ་
བདག་ཅག་འདོད། །ཅེས་པ་སྟེ། མཚམས་སྦྱོར་དང་ཡན་ལག་སོགས་ཟློས་གར་དུ་བཤད་པ་རྣམས་
ཀྱང་འདིར་སྙན་ངག་གི་རྒྱན་དུ་འདོད་ཅེས་པའོ། །
མཇུག་བསྡུ་བ རྒྱ་ཆེ་མཐའ་ཡས་རབ་བསྡུས་ཚད་དུ་གྱུར་པ་ཡི། །རྒྱན་རྣམས་དག་གི་
ལམ་འདི་ཉིད་ནི་རྣམ་པར་ཕྱེད། །བརྗོད་པའི་ཡུལ་ལས་འདས་པ་ཡོངས་སུ་གནས་པ་ཡི། །ཁྱད་པར་
རྣམས་ནི་གོམས་པ་རྣམས་ཀྱིས་དབྱེ་བར་ནུས། །སྙན་ངག་མེ་ལོང་ལས་ལེའུ་གཉིས་པའོ །ཞེས་པ་སྟེ།
རྒྱ་ཆེ་མཐའ་ཡས་པའི་སྙན་ངག་ལས་དོན་རྒྱན་སོ་ལྔ་འདི་དག་གིས་རྣམ་པར་དབྱེ་ལ། དེ་ལས་གཞན་
དུ་བརྗོད་པའི་ཡུལ་ལས་འདས་པ་རྣམས་ཀྱང་ལམ་འདིར་གོམས་ཤིང་འདྲིས་པ་དག་གིས་དབྱེ་བར་
ནུས་སོ། །སྙན་ངག་མེ་ལོང་ལས་ལེའུ་གཉིས་པའི་དོན་བཤད་ཟིན་ཏོ །།
མ་དཔེ་༼ཐུ༢༥༽དང་༼ནང་ཁ༽ཞེས་འཁོས་པའི་དཔེ་རྙིང་ནང་བཞུགས་པའི་སྙན་དཔེ་འདིའི་དབུ་ནས་རང་བཞིན་བརྗོད་
པའི་རྒྱན་དང་མཛད་བྱང་ཆད་འདུག་པས།སླར་འཚོལ་དགོས།སྙན་ངག་མེ་ལོང་ལས་ལེའུ་གཉིས་པའི་དོན་བཤད་པ་ཞེས་པ་འདི་ཡང་
མཇུག་གི་འགྲོས་དང་བསྟུན་བསྡུ་སྒྲིག་པས་བཏགས་པ་ཡིན།
211

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
༄༅། །སྙན་ངག་ཀུན་ལས་བཏུས་པ་བཞུགས།
རཏྣ་ཀིརྟི།
མཛེས་སྐུའི་ཆུ་འཛིན་ལྟ་བས་མི་ངོམས་ཤིང༌། །གསུང་གི་འབྲུག་སྒྲ་རྣ་བའི་དགའ་སྟོན་
འགྱེད། །ཐུགས་ཀྱི་ཆར་རྒྱུན་དཔག་ཡས་འགྲོ་བའི་དཔལ། །དབྱངས་ཅན་དཔལ་མོའི་ཞབས་ཟུང་
གཙུག་གི་བརྒྱན། །སྙན་ངག་ཀུན་ལས་བཏུས་པ་ཞེས་བྱ་བ་ལ། དང་པོ་བསྡོམས་ནི། གྲོང་ཁྱེར་རྒྱ་
མཚོ་རི་དང་དུས། །ཉི་ཟླ་འཆར་བའི་བསྔགས་པ་དང༌། །སྐྱེད་ཚལ་ཆུ་ཡི་རོལ་རྩེད་དང༌། །ཆང་འཐུང་
དགའ་བའི་དགའ་སྟོན་དང༌། །སླུ་བ་དང་ནི་བག་མ་དང༌། །གཞོན་ནུ་སྐྱེ་དང་འཕེལ་བ་དང༌། །གྲོས་
དང་ཕོ་ཉ་བསྒྲོད་པ་དང༌། །གཡུལ་དང་འདྲེན་པ་དར་བ་དང༌། །བརྒྱན་པར་གྱུར་ཅིང་མདོར་བསྡུས་
ཡིན། །ཞེས་མེ་ལོང་ལས་གསུངས་པ་ལྟར དང་པོ་གྲོང་ནི། རིན་ཆེན་ཕ་གུ་མཛེས་པའི་འཁོར་ཡུག་
སྐོར། །ཡངས་པའི་ས་ཕྱོགས་ནོར་བུའི་གྲོང་གི་གང༌། །སྨན་ལྗོངས་ལྗོན་ཤིང་མེ་ཏོག་བརྒོད་པའི་
བརྒྱན།།འདོད་པའི་པིར་གྱི་རི་མོ་རྫོགས་པ་བཞིན། །གནས་དེར་འཁོད་པའི་སྐྱེ་རྒུ་ཆོས་ལྡན་ཞིང༌། །
ཕུན་ཚོགས་སྐལ་བ་ཅན་དུ་རབ་ཐོས་སྟེ། །ཡིད་འཕྲོག་ནོར་དང་རིན་ཆེན་སྣ་ཚོགས་པ། །ཡུལ་གཞན་
དོར་ནས་ཕྱོགས་དེར་བསྙེགས་པ་བཞིན། །བདེ་ཞིང་འབྱོར་དང་གྲགས་པའི་དཔལ་ཐོབ་ཤོག །
བསོད་ནམས་ཆུ་གཏེར་བསགས་པའི་སྐྱེ་བོ་རྣམས། །ཕན་ཚུན་བསྒྲོས་སྟེ་ལྷན་གཅིག་སྐྱེས་པ་བཞིན། །
་ལི་པར་པའི་དྲི་གསུངས་ལྡན་པའི་ཚལ། །དྲི་བཞོན་དལ་བུས་བསྐྱེད་པའི་ཆུ་སྐྱེས་རྣམས །ཟེ་འབྲུ་
གཡོ་བའི་འོད་འཕྲེང་ངོམ་པ་འདི། །བུང་བའི་ན་ཆུང་འགྲོན་དུ་གཉེར་བ་བཞིན། །སྦུ་བའི་ཕྲེང་བས་
ལུས་ཀུན་བརྒྱན་པ་ཅན། །སྔོ་སངས་ཆུ་ཀླུང་མཛེས་མ་རྒྱུ་བའི་ཚེ། །ལྷུང་ལྷུང་སྙན་པའི་གླུ་དབྱངས་
212

སྙན་ངག་ཀུན་ལས་བཏུས་པ་བཞུགས།
ལེན་པ་ནི།།ཡུན་རིང་ལམ་ཀྱི་དུབ་པའི་ངལ་བསོ་བཞིན།།
ཡང་ན། སེར་པོས་ཁོར་ཡུག་ཡོངས་སྐོར་ཁང་བཟངས་འབུམ་ཕྲག་འཁྲིགས་པའི་དབུས་ན་
ནོར་འཛིན་དབང་པོའི་ཕོ་བྲང་གང༌། །བ་དན་དཀར་པོ་འཕུར་ལྡིང་གཡོ་བས་ཕྱོགས་ཀུན་སྤྲིན་དཀར་
དུམ་འཁྲུགས་ལྟར་མཛེས་རིན་ཆེན་ཁང་བཟངས་སུམ་བརྒྱ་པ། །གསེར་སྦྱངས་བཙོ་མའི་བ་གམ་
འོད་ཟེར་ཟླ་ཕྱེད་ནོར་བུ་རྔ་ཡབ་ཕུར་ལྡན་མུ་ཏིག་དམར་པོའི་དྲ་ཕྱེད་འཆང༌། །གསེར་གྱི་དྲིལ་བུ་ཀུན་
དགར་ཁྲོལ་ཞིང་དཔག་ཡས་ཁྲིམས་ཀྱི་རྔ་བསྒྲས་ཡིད་འཕྲོག་རི་དྭགས་མིག་ཅན་གླུ་དབྱངས་ཅན། །
ཐུབ་པ་གཉིས་སྐྱེས་མཐའ་དག་ཀྱང་། །སྭ་ཏིའི་སྒྲ་ཡི་མགྲིན་པ་མཛེས། །རྒོད་པའི་སྒྲ་དང་གླུ་དབྱངས་
ཅན། །འབངས་རྣམས་ཆ་ལུགས་བཟང་པོ་འཛིན །ཁྲིམས་ལུགས་ཟླ་བའི་ཕྲེང་བ་ཡིས། །ཕན་
བདེའི་ཀུན་དགའ་བཞད་པར་བྱེད། །མི་འཇིགས་སྦྱིན་པའི་འབྲུག་སྒྲ་གང༌། །འགྲོ་བ་ཀུན་གྱི་སྙིང་ལ་
སྨན། །སྐྱེ་བའི་ངུར་པ་དར་དིར་བསྒྲོགས། །ཕུན་ཚོགས་རྒྱལ་སྲིད་པད་མོས་གང༌། །གྲགས་པའི་
བརླབས་ཕྲེང་འཐོར་བ་ཅན། །པདྨའི་ར་བུང་བའི་ཚོགས་བཞིན་འདུ།།སྐྱེ་བོ་མང་པོ་དེ་ན་འདུ་ཞིང་
འཁོད་ཅེས་ལྟ་བུའོ། །
༈རྒྱུ་མཚན་ནི།ཨེ་མ་ཉི་མའི་འོད་ཟེར་གྱི། །གནམ་སྔོན་གཞུ་བ་ལྟ་བུའི་མཚོ། །རིན་ཆེན་
འོད་ཀྱིས་བསྒྱུར་བ་ཡི། །དབང་པོའི་གཞུ་ཡི་རྣམ་པ་ཅན། །རྒྱ་མཚོ་ཆེན་པོའི་རང་བཞིན་ནི།།ཡིད་ཀྱི་
ཤིང་རྟ་འདྲེན་པ་མཐོང་། །གན་ཀྱལ་ཉལ་ཞིང་པདྨ་ཀྱི་འདེགས་པ་དང༌། །རྦ་རླབས་ལག་པས་ཀྱོར་
ནས་འཛིན་པ། །སྦུ་བ་འཁྲིགས་པའི་འཛུ་དཀར་སྟོན་པ་ན། །ཆུ་གཏེར་སྔོ་སངས་རི་དྭགས་མིག་ཅན་
འདྲད།།
༈ རིའི་བཀོད་པ། དེ་ནས་བཻ་ཌཱུརྱ་འདྲའི་རི། །མཁའ་དང་འདྲེས་པ་མདུན་དུ་མཐོང་། །
གྱེན་དུ་འགྲོ་བ་མཐོ་རིས་བསྙེགས་པ་ལྟར །ཐུར་དུ་འབབ་པ་དམྱལ་བར་འཇུག་པ་འདྲ། །གང་གི་
འོད་ཀྱི་ནམ་མཁའ་ཡང༌། །གོས་དཀར་གྱོན་པ་ལྟར་བྱེད་པ། །མེ་ཤེལ་འབར་བའི་ས་འཛིན་གྱི། །རྩེ་
ལ་ཉི་ཟླ་ཐོགས་པ་འདྲ །དེ་ནས་ཤིན་ཏུ་དཀར་བའི་རི། །ཆུ་ཤེལ་ཐམས་ཅད་སྤུངས་པ་བཞིན། །
མཚན་ཕྱེད་དུས་ཀྱི་རྒྱུ་སྐར་རྣམས། །དེ་ལ་འཕྲོས་པ་ལྟ་བུར་མཐོང༌། །ཞེས་སོ། ༈ དུས་ཀྱི་བཀོད་པ།
213

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
གཞོན་ནུ་མ་དྲུག་གི་རྟོགས་བརྗོད་ལས། དབྱར་གྱི་དགའ་སྟོན་ཉེ་བར་གྱུར་མཐོང་ནས། །མྱུ་གུའི་
ཚོགས་རྣམས་སྤུ་ལོང་རབ་རྒྱས་པའི། །ནོར་འཛིན་དགའ་མ་གདུང་བའི་དྲོད་འབར་ཞིང༌། །ལུས་ཀྱི་
རྔུལ་བཞིན་ཆབ་རོམ་ཁུ་བ་འབབ། །དེ་ནས་རིམས་ཀྱི་དབྱར་གྱི་དུས་གྱུར་། །འབིགས་བྱེད་དགའ་
མས་ཉེ་བར་འཁྱུད་པ་ཡིས །དབྱར་གྱི་དུས་ན་ཅི་ཡང་སྲེད་ལྡན་གྱུར། །ལང་ཚོ་ཅན་དང་འདོད་ལ་
མྱོས་རྣམས་ལ།།བྱེད་པོའི་བརྩེ་དགའི་གོ་སྐབས་འབྱེད་པ་བཞིན། །ཞེས་སོ།།
༈ཉི་ཟླ་འཆར་བའི་བཀོད་པ། སྐྱེས་པ་བུད་མེད་དུས་བཏབ་པ། །དལ་གྱི་ནམ་མཁའི་
གྲོང་ཁྱེར་དུ། །ཟླ་འཆར་སྣང་བ་གསལ་བ་ནི། །སྔོ་སངས་ལྡན་པའི་དགའ་མ་ལ། །གོས་དཀར་གྱིས་
ནི་གཡོགས་པ་འདྲ། །དེ་ནི་ཤེལ་གྱི་གཞལ་མེད་ཁང༌། །ཉི་ཟེར་དྲ་བས་རབ་བཀྲིས་པ །སྐྱེ་འགྲོའི་
བསོད་ནམས་གཟུགས་ཅན་བཞིན། །མཚན་མོའི་དབུགས་དབྱུང་མངོན་པར་ཤར། །ཆོམ་རྐུན་བྱུང་
དུས་ཉི་མ་ཤར་བའི་ཚེ། །སྐབས་དེར་ཡ་མཚན་རབ་ཏུ་རྒྱས་པ་ཡི། །ཡུལ་ལས་གཡལ་བར་བྱེད་པ་ཇི་
བཞིན་ནོ། །འཆར་ཁའི་འོད་ཀྱི་དྲ་བ་ནི། །ཤར་གྱི་ཕྱོགས་ནས་རྣམ་པར་མཛེས།།ཞེས་སོ།།
༈རྟག་ཏུ་ངུའི་རྟོགས་བརྗོད་ལས། མར་གད་ལོ་མའི་གོས་གྱོན་ཞིང་། །མེ་ཏོག་གསར་
པའི་ཐོད་བཅིངས་ཏེ། །སིལ་བའི་དལ་གྱི་བསྐྱོད་པ་ན། །མགྲིན་པ་ཅུང་ཟད་བཀུག་ནས་ནི། །ཤུབ་
བུའི་སྒྲ་ཡི་བསྔགས་ཟློ་བ། །འདི་དག་སྔོན་མེད་རིགས་བསྔགས་ཡིན། །མེ་ཏོག་སྣ་ཚོགས་པས་གང་
བའི་སྐྱེད་མོས་ཚལ་དང༌། རྫིང་དེ་དག་ཀྱང་བདག་གི་བའི་རིགས་སུ་ཆད་པ་མེད་པ་ལ། འདབ་
ཆགས་དེ་དག་དགའ་མགུར་སྤྱོད་པར་མཐོང་བར་གྱུར་ཏོ། །ངོས་རྣམས་མཛེས་པའི་ལྗོན་ཤིང་དུ་མས་
དཀྲིགས་པའི་སྟེང་དུ། སྤུ་གདུག་མཛེས་པའི་བྱ་རྣམས། དགའ་བས་རྩེ། འགྲམ་ན་ལྡེམ་ལྡེམ་གཡོ་
བའི་ཚོགས། །རྫིང་གི་ཡོན་ཏན་མཐོང་བས་རྒོད་པ་བཞིན། །འབད་པས་བསྒྲུབ་པ་མེད་ན་ཡང༌། །
འདོད་དགུ་རིན་ཆེན་ལྗོན་པ་ལ། །བདག་གི་གཟུང་བ་མེད་པར་སྤྱོད། །ལྷུན་པོའི་བྱང་དུ་ཕྱིན་པ་འདྲ། །
ཞེས་སོ །༈དྭངས་ཤིང་དྲི་མ་མེད་པའི་གཏེར་སྟེང་།།གངས་རིའི་ཏོག་ལྟར་དཀར་བའི་ངང་མོའི་
ཚོགས། །གཤོག་པ་ཟུང་གི་འདབ་མ་བསྐྱོད་བྱས་ནས། །མཚར་དུ་མངར་བའི་ཁེབས་པར་སྣང་བ་
འདི །སྙོན་དུས་ལྷ་ཡི་ལམ་ནི་མཛེས་པར་བྱེད། །སྤྲིན་དཀར་འཕྲེང་བ་འཁྲིགས་པ་འགྲན་པ་
214

སྙན་ངག་ཀུན་ལས་བཏུས་པ་བཞུགས།
བཞིན། །འཚེ་བ་བྲལ་ཞིང་པདྨའི་རྩ་བ་ཟ། །གུར་གུམ་མདོག་གི་འདབ་མའི་ཤུགས་བསྐྱོད་ནས། །
མཛེས་པར་འགྲན་འདྲའི་རྫིང་གི་གནས་རྣམས་སུ། །དགའ་བས་ཕན་ཚུན་འཕུར་བའི་ངུར་པ་། །
རིང་ནས་དབང་པོ་ཐུལ་བའི་དྲང་སྲོང་འགའ། །ནགས་ཚལ་མེ་ཏོག་ལྡན་པའི་བསྟི་གནས་སུ། །ཏིང་
འཛིན་མཐུ་ཡི་སྒྲུབ་པའི་རྫུ་འཕྲུལ་གྱིས། །རང་གི་ལུས་ལ་དུ་མ་སྟོན་པ་ལྟར། །ཞེས་སོ ༈ ཆང་
འཐུང་ན་ཆུང་ཡིད་འཕྲོག་པདྨའི་བཞིན་རས་ཅན། །ཁྱོད་ལས་བྱུང་བའི་ཆང་གི་སྦྲང་རྩི་འདི། །ནུ་མའི་
ལྟེ་བ་གཉིས་ནས་འཐུང་ཞིག་ཅེས། །གདུབ་བུའི་བསིལ་སྙན་བྱིའུ་སྐད་བསྒྲོག །ཅེས་སོ །མ་ཐོག་
པའི་རྒྱན། བག་མ་སྟོང་ལེན་ཆུ་ཡི་དུང༌། །ཚངས་པ་གསེར་གྱི་སྒོ་བཞིན་དང༌། །གཞོན་ནུའི་ལམ་ནི་
དབུ་མ་དང༌། །དོན་གྲུབ་ཀྱི་ནི་རྫུ་འཕྲུལ་བཞིན། །ཡུམ་གྱི་མངལ་གྱི་ཁུར་གྱི་མཛེས། །དྲི་ཡི་བཞོན་
པའི་གོ་སྐབས་ཆེ་བ་ཡི །སྤྲིན་སྲུབ་ནས་ཐོན་རྒྱུ་སྐར་བདག་པོ་བཞིན། །མངལ་གྱི་ཁྲོད་ནས་རབ་
མཛེས་གཞོན་ནུའི་སྐུ །མཚན་བཟང་ཆ་ཤས་ཡོངས་སུ་རྫོགས་པར་འཁྲུངས། །དེ་ནས་མཚོ་ནང་
གནས་པའི་པདྨ་བཞིན། །བྱིས་པའི་མཆོག་སྟེ་འབྲས་བཟང་ལྡན་གྱུར་ཏེ། །མ་མ་བརྒྱད་གྱི་ལེགས་
པར་བསྐྱངས་པའི་མཐུས། །ཞག་བསྐྱེད་ལོ་དང་འདྲ་བར་ཐོབ་པར་འགྱུར། །ཞེས་དང་། ༈ གྲོས་
བྱེད་ཕོ་ཉ་བསྒྲོད་པའི་རྒྱན་རྣམས་ཡིད་ཀྱི་ཤིང་རྟ་ལས་ཤེས་དར་སྤྲིན་གྱི་ནམ་མཁའ་བསྒྲིབས་བྱེད་ཅིང༌།
རྟ་རྨིག་སྒྲའི་ས་གཞི་རྔ་ལྟར་བརྡུང༌། །ཁྲབ་ཆེན་གནམ་གྱི་སྐར་མའི་ཚོགས་ལྟས་སྐོར། །ཅོ་དིར་ཕྱོགས་
གཅིག་འདེབས་ཞིང་སོང་བ་ལ། སྐད་ཅིག་དེ་ལ་ས་བཞིན་ནི། །ཁྲག་གི་གོས་དམར་གྱོན་པ་འདྲ། །རྒྱལ་
ངན་གཉིས་ཀྱི་མགོ་བོ་རབ་ཏུ་བྲག།ཁྲིམས་ཤིང་རྩེ་ལ་ངོམ་ལྟར་བྲོས་པ་བཞིན།།ཞེས་སོ །
༈དོན་རྒྱན་གསལ་སྒྲོན་ལས། རྟ་བདུན་དབང་པོ་མཁའ་ལ་རྒྱུ། །མཛའ་བོའི་བུ་མོས་དྲི་
མ་སེལ། །དམ་པ་རྣམས་ནི་དུལ་བར་གནས། །རྒྱ་མཚོའི་འཇིང་དུ་དུག་ཅན་གནས། །ཞེས་སོ། །༈
རང་བཞིན་བརྗོད་པའི་རྒྱན་མེ་ལོང་ལས། མཆུ་ནི་དམར་ཞིང་གུག་པ་དང༌། །གཤོག་པ་ལྗང་སེར་
གྱུར་པ་དང༌། །མགྲིན་པར་སྤུ་གདུག་བསུང་རིས་ཅན། །ནེ་ཙོ་འདི་ནི་སྨྲ་བ་མཁས། །ཞེས་དང༌།
དབང་ཕྱུག་རྨི་ལམ་རྒྱལ་སྲིད་གཞིན་དུ་གཡོ།།ལང་ཚོ་དབང་པའི་གཞུ་ལྟར་མྱུར་དུ་ཡལ། །གྲགས་པ་
སྒྲ་སྙན་བཞིན་དུ་མིང་ཙམ་པ། །འདོད་ཡོན་སྦྲང་མའི་རྩི་ལྟར་གཞན་གྱི་སྤྱོད། །རྣམ་དག་ཡིད་ཀྱི་ཤིང་
215

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ།
རྟ་ལེགས་དྲངས་ཏེ། །ཚོགས་གཉིས་མེ་ཤེལ་ལས་གྲུབ་ཅིང་། །ཤེས་བྱའི་མཁའ་ལ་རྣམ་པར་རོལ། །
འགྲོ་སེམས་གཙང་མའི་རི་ལ་འཆར།།
༈ འགོག་རྒྱན། སྙིང་རྗེའི་ཆུ་ཡི་ཡིད་ཀྱི་བཞིན་རས་ཀྱི། །ཞེང་དྲི་མ་དག་པ་མ་བྱས་ན། །
གསེར་གྱི་བུམ་པར་བླུགས་པའི་དྲི་མའི་གོས། །གདོང་ཀྱི་དྲི་མ་དག་ལ་དགོས་པ་ཅི། །བློ་དང་ལྡན་པ་
རྣམས་ཀྱི་ཚའི་གོས། །ཚུལ་ཁྲིམས་ཡིན་གྱི་དུ་གུ་ལའི་མིན། །མགྲིན་ཆེན་ལེགས་བཤད་ཡིན་གྱི་
ཤལ་མིན། །གཙུག་རྒྱན་བླ་མ་ཡིན་གྱི་ནོར་བུ་མིན། །ཆོས་བཟང་མདུན་པར་ལྷ་ཡི་བུ། །ཆུ་འཛིན་
གཞོན་ནུ་ནམ་མཁའ་ལ། །ས་ལ་གླང་ཆེན་ལེགས་བཤད་འདི། །མཁས་པ་དག་གི་ཁྲོད་ན་རྒྱུ། །ཚུལ་
ཁྲིམས་རྒྱན་གྱི་མཛེས་པ་ལུས་ཀྱི་དཔལ། །ཟབ་དབྱངས་ཆོས་སྒྲ་བསྒྲོག་པ་ངག་གི་དཔལ། །རྟོགས་
པ་དགེ་བས་རྒྱན་པ་ཡིད་ཀྱི་དཔལ།།གསུམ་ལྡན་མཁས་པའི་དབང་པོ་འདྲེན་པའི་དཔལ། །༈དཔའ་
བོས་ནོར་འཛིན་བདེ་བྱེད་མཆོད། །བདེ་བྱེད་ཀླུ་ཆེན་མ་གྲོས་མཆོད། །ཆུ་ལྷ་དེས་ཀྱང་ཁྱོད་མཆོད་པ། །
ཆུ་ལྷའི་ལྷ་ལ་ཕྱག་འཚལ་ལོ །ཞལ་རས་ཉིད་ཀྱི་ཡིད་འཕྲོག་ན། །སྤྱན་ཟུར་གཡོ་བས་ཅི་ཞིག་བྱ། །
སྐུ་ལ་དྲི་མའི་བག་མེད་ན། །ཙནྡན་ཆུ་ཡིས་བཀྲུ་བ་། །ལང་ཚོའི་ཚེ་ན་འགྲོགས་སུ་མེད་ན། །རྒས་
ནས་ཁྱོད་ཀྱི་དོན་མ་མཆིས། །དུས་འདིར་རྩེ་བའི་ཡོན་ཏན་མེད་ན། །བསྟན་འཛིན་ཕ་རོལ་དག་དུ་
མཐོང་མི་འགྱུར། ། ༈ འདམ་རྫབ་མེད་པར་འདམ་ལས་སྐྱེས་པ་བཞིན །ཞེས་སྐྱེ་རབས་ལས་
གསུངས་པའི་ཚིགས་བཅད།ཡིད་ལ་བུད་ཤིང་མེད་ན་ཡང༌། །སྡུག་བསྔལ་མེ་ཆེན་རབ་འབར་ཞིང་། །
མིག་གི་མཁའ་ལ་སྤྲིན་མེད་ཀྱང་། །མཆི་མའི་ཆར་རྒྱུན་ཅི་ཡང་འབབ། ། ༈ བློ་སྔོན་དུ་བཏང་པ་མ་
བཏང་པ་ཡང་རུང་སྟེ། ལུས་སོགས་བརྡའི་རྣམ་འགྱུར་ལས་དོན་གོ་བ་སྟེ། ངག་གི་ལྷ་མོ་དབྱངས་ཅན་
མས། །ཆོས་ཀྱི་བདུད་རྩི་གཏེར་བའི་བདར། །འཕྲང་ཞིང་རྒྱས་པའི་ནུ་འབུར་ལ། །འོ་མ་འཛག་པའི་
ཚུལ་ལྟར་བསྟན། །རྨ་བྱ་ཁྱོད་ཀྱང་མིག་གི་སྤྲིན་ལ་ལྟ། །སྐྱེ་བའི་གླུ་དབྱངས་ལེན་པས་ན། །བདག་གི་
དགའ་མ་དེ་ཡི་སྲོག །མི་བདེན་གཡོ་བ་ཉིད་དུ་ངེས། ། ༈ ཆའི་རྒྱན། འགའ་ཞིག་རྩོད་པའི་གྲར་
འདར་བ། །མཁའ་ལྡིང་དབང་པོའི་འདབ་མ་ལྟར། །ཞེས་པའམ། ལྷ་ཆེན་སྡིག་པ་དྲན་པ་ཡི། །སྨྲེ་
བསྔགས་ཆེན་པོ་བཏོན་པ་ལ། །སྡུག་བསྔལ་བདེན་པ་བོས་སོ་ཞེས། །དངོས་སུ་བསྙོན་པ་དག་དང་
216

སྙན་ངག་ཀུན་ལས་བཏུས་པ་བཞུགས།
མཚུངས། །༈ དགའ་བའི་ཉམས་ནི་དགའ་བ་བསྐྱེད་པ་སྟེ། །རིན་ཆེན་རང་བཞིན་ཁང་བཟང་ན། །
ལང་ཚོ་རྒྱས་པའི་གཞོན་ནུ་དེ། །འདོད་དགུ་སྟོབས་པའི་དགའ་བ་དང༌། །རྩེ་དགའི་རྣམ་འགྱུར་སྤྱི་
ཡང་བྱེད། ། ༈ མི་སྡུག་པའི་རྒྱན། མི་གཙང་སུམ་ཅུ་རྩ་དྲུག་གི །རྫས་ཀྱི་གང་བའི་བསང་ཁོག་
འདིའི། །སྒོ་དགུ་དག་ནས་འབབ་པ་འདི། །ནང་ན་གནས་པ་གསལ་བར་མཚོན། །ལུས་འཇིགས་
གང་དག་པདྨ་ཡི། །མལ་བསྟན་དག་ཀྱང་རྩུབ་བྱེད་ན། །ལྷ་མོ་དེ་ནི་རོ་ཁང་དག །སྡིག་ཟ་ལྡན་པ་ཇི་
ལྟར་ཉལ། །ཞེས་སོ།།
༈ འཇིགས་པའི་རྒྱན།རྒྱུ་མས་རྒྱན་པའི་སྲིན་རྣམས། །མགོ་མེད་དང་ལྷན་གཅིག་ཏུ །
ལག་པས་སྦྱར་བའི་ཁྱོད་དགྲའི་ཁྲག །འཐུང་ཞིང་འཐུང་ཞིང་གར་བྱེད་དོ། །ཞེས་སོ། །༈ རྣམ་
གྲངས་བརྗོད་པའི་རྒྱན། ཉིན་བྱེད་ནུབ་ཚེ་གཞོན་ནུ་དང༌། །དགའ་མ་དག་ལ་འགའ་ཞིག་གི །ཁོ་ནི་
དཀོན་མཆོག་མཆོད་དུ་འགྲོ།ཁྱེད་གཉིས་དལ་གྱིས་འདུག་པར་མཛོད། །ཅེས་དང་། རྐུན་པོ་རྣམས་
ཀྱི་ཁྱིར་བརྟན་ནས་པས་སོགས་ཡིན། །༈ ཀུན་ཏུ་རྒྱ་ཆེ་བའི་རྒྱན་ནི། འགྲོ་ཀུན་སྲིད་པའི་བསྡུག་
བསྔལ་ལ །སྐྱོབ་པར་བཞེད་པའི་བསམ་པ་ཅན། །རིན་པོ་ཆེ་ཡི་ཐེམ་སྐས་ལ །གོང་ནས་གོང་དུ་
འཛེགས་པར་གྱུར། །སྙོན་དོར་གྱི་རྒྱན་ནི། ཚངས་དབྱངས་ལྟ་བུར་སྙན་པ་འདི་ནི། །ཁྱོད་གསུང་མ་
ལགས་ཉེས་པ་སེམས་པའི་དག་བྱེད་ཆུ། །རྒྱ་མཚོ་ལྟ་བུ་ཟབ་པ་འདི་ནི། །ཁྱེད་ཐུག་མ་ལགས་ཆོས་
ཀུན་གསལ་བའི་མེ་ལོང་ལགས །གང་སྐུ་མཚན་དཔེའི་བརྒྱན་པ་འདི་ནི། ཁྱེད་སྐུ་མ་ལགས་འགྲོ་
བའི་མིག་གི་དགའ་སྟོན་ལགས། །ཞེས་སོ །༈སྦྱར་རྒྱན།བདུད་ཀྱི་བསྔགས་ཅན་བཞིན་བཟང་ལ། །
ལྕགས་ཀྱུ་ཞགས་པ་མེད་ན་ཡང༌། །ཟུར་མིག་ཙམ་གྱི་སྲེད་ལྡན་གྱིས། །ཡིད་ནི་བཀུག་ཅིང་བཅོམ་
པར་གྱུར། །འཛམ་གླིང་མཁས་པས་རྒྱན་དྲུག་དང་། །གངས་ཅན་མཁས་པའི་དབང་པོ་ཁྱོད། །ཡང་
དག་དོན་ལ་ལྟ་བ་དང༌། །འཆད་རྩོད་རྩོམ་པའི་ཚུལ་འདི་མཚུངས། །ང་དང་ལྷ་དང་དྲང་སྲོང་གསུམ། །
དཀའ་བ་སྤྱད་པས་རིད་པ་ཡིན། །ཁྱོད་དང་ཁྱི་དང་ཕག་པ་གསུམ། །གང་བྱུང་ཟོས་པས་སྦེག་པ་ཡིན། །
༈ སྐབས་མིན་བསྟོད་པའི་རྒྱན་ནི། འགའ་ཞིག་སྐོམ་པས་གདུངས་པའི་ཚེ། །ཡིད་དུ་འོང་བའི་ཁང་
བཟང་དུ། །སྙིང་ལ་འབབ་པའི་མཛའ་བཤེས་དང༌། །ལྷ་ཡི་གླུ་གར་རོལ་རྩེད་བྱས། །རོ་མངར་བདུད་
217

རིས་མེད་ཆོས་རིག་གཏེར་མཛོད་ལས སྙན་འགྲེལ་དཔེ་དཀོན་གཅེས་བཏུས་པོད་བཅུ་པ
རྩིར་རོལ་བ་དེ། །སྐྱིད་ཀྱི་དཔལ་ལ་རོལ་བ་སྨོན། །ཞེས་། །༈ཟོལ་བསྟོད་ནི། སྨད་པ་ལྟར་བྱས་
ནས་བསྟོད་པ་ནི།སྦྱིན་པའི་ཕ་རོལ་ཕྱིན་པ་ཁྱོད། །བདག་པོ་བསྐུལ་གཞན་ལས་སྟོང་ཞེས། །གསུང་
ནས་སྲིད་ཞི་བདེ་འབྲས་ཀུན། །རང་གི་བསྡུད་པ་རིགས་ལགས་སམ། །ཞེས་སོ། །༈ངེས་པར་སྟོན་
པའི་རྒྱན། གྲོགས་པོ་རྣམས་ཀྱི་མཛའ་ལ། །ཕན་ཅིང་རྗེས་སུ་འཛིན་པའི་ཕྱིར། །རྟ་བདུན་དབང་
པོ་ཤར་བ་ཡི།།པདྨ་དག་ལ་དཔལ་གཏེར་བྱེད། །ཞེས་སོ། །༈ལྷན་ཅིག་བརྗོད་པའི་རྒྱན།ཟླ་བ་
ཤར་ཚེ་པདྨ་དང༌། །བདག་གི་མིག་ནི་ལྷན་གཅིག་ཟུམ། །འདྲེན་བྱེད་གསལ་བའི་མེ་ལོང་ནི། །རྣམ་
དཔྱོད་བློ་དང་ལྷན་ཅིག་ཉམས །རྒས་པའི་ཟུག་དུ་རྟོག་པ་ནི། །ལྦ་བའི་ཁྱོན་དང་སྙམ་དུ་རྒྱས །
༈ཡོངས་བརྗེས་ཀྱི་རྒྱན། བློ་ཆེན་ཁྱོད་ཀྱིས་དམ་ཆོས་། །སྦྱིན་པ་གཞན་ལ་སྦྱིན་བྱེད་ཅིང༌། །
འགྲོ་བ་ཀུན་གྱི་སྙན་པ་ཡི །གྲགས་པ་ཕལ་ཆེར་ཕྲོགས་པར་མཛད། །ཅེས་སོ་འདི་དག་ནི། སྙན་
གྱི་ཆ་ཤས་ཙམ་རེ་ཕྱོགས་གཅིག་ཏུ་བསྡུས་པ་ཡིན།རྒྱས་པར་ཤེས་པར་འདོད་ན། དཔའ་བོས་
མཛད་པའི་སྐྱེས་རབས་དང་། ཀླུ་ཀུན་ཏུ་དགའ་བའི་ཟློས་གར་དང༌། དཔག་བསམ་འཁྲི་ཤིང་དང༌།
སྙན་ངག་མེ་ལོང་དང༌། དེའི་འགྲེལ་པ་མཁས་པ་རྣམས་ཀྱི་མཛད་པ་དག་ལས་ཤེས་པར་བྱའོ། །
རཏྣ་ཀིརྟིའོ་དགེའོ། །།ཤུ་བྷཾ།། ༎
218

